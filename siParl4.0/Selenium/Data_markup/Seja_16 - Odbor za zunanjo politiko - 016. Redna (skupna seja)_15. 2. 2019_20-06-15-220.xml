<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">16. seja</font></b><br/>
<br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">31. seja</font></b><br/>
<br/>
<b><font size="4">(15. februar 2019)</font></b></p></div><br/>
<b><font size="4">Skupno sejo sta vodila dr. Darij Krajčič, predsednik Odbora za zadeve Evropske unije in Monika Gregorčič, podpredsednica Odbora za zunanjo politiko.</font></b><br/>
<b><font size="4">Seja se je začela ob 13.15.</font></b><br/>
<br/>
<b><font size="4">1. TRAK: (VIP) </font></b><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Spoštovane kolegice in kolegi!</font><br/>
<font size="4">	Nadaljujemo sejo, ki je sedaj odprta za javnost.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA, TO JE ZASEDANJE SVETA EVROPSKE UNIJE ZA SPLOŠNE ZADEVE V BRUSLJU, 19. FEBRUAR LETOS. </font></b><br/>
<b><font size="4">	</font></b><font size="4">Gradivo k tej točki smo preveri od Vlade 14. februarja na podlagi 8. člena Zakona o sodelovanju med Državnim zborom in Vlado o zadevah Evropske unije. </font><br/>
<font size="4">	Prosim gospoda Dobrana Božiča, državnega sekretarja na Ministrstvu za zunanje zadeve, da nam predstavi izhodišča.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. DOBRAN BOŽIČ: </font></b><font size="4">Hvala lepa. Spoštovani gospod predsednik, spoštovana gospa podpredsednica, spoštovane poslanke, spoštovani poslanci! </font><br/>
<font size="4">	Dovolite mi, da predstavim izhodišča za udeležbo slovenske delegacije na rednem zasedanju Sveta za splošne zadeve, ki bo 19. februarja 2019 v Bruslju.</font><br/>
<font size="4">	Na dnevnem redu so naslednje teme: večletni finančni okvir 2021 do 2027, priprave na zasedanje Evropskega sveta 21. do 22. marca 2019, na poti k trajnostni Evropi do 2030, vrednote unije, Madžarska, obrazloženi predlog v skladu s členom 7/1 pogodbe o Evropski uniji, pravna država na Poljskem, obrazloženi predlog v skladu s členom 7/1 pogodbe o Evropski uniji.</font><br/>
<font size="4">	Točka 1: večletni finančni okvir 2021 do 2027. Svet za splošne zadeve bo razpravljal o aktualnem stanju v pogajanjih o večletnem finančnem okvirju delovanja Evropske unije. Zaenkrat se države še ne pogajamo o številkah. Slovenija želi, da se dogovor o večletnem finančnem okviru doseže čim prej. Naše prednostne naloge ostanejo iste in so nespremenjene kot so: kohezijska politika in razvoj podeželja. Če do takrat Združeno kraljestvo ne bo sprejelo sporazuma o izstopu, je zelo verjetno, da bo velik del razprave namenjen Brexitu. </font><br/>
<font size="4">	2. točka: priprava na zasedanje Evropskega sveta 21. in 22. marec 2019.</font><br/>
<br/>
<b><font size="4">2. TRAK: (NB) - 13.20</font></b><br/>
<br/>
<font size="4">	(Nadaljevanje) Svet za splošne zadeve bo obravnaval obrazloženi osnutek dnevnega reda za zasedanje Evropskega sveta, ki bo 21. in 22. marca 2019 v Bruslju. V okviru 1. točke dnevnega reda bo Evropski svet obravnaval prednostne naloge za evropski semester v letu 2019 ter predvidoma potrdil priporočila letošnje ekonomske politike za območje evra. Prav tako bo pregledal prihodnji razvoj enotnega trga kapitalske unije, industrijske politike ter evropske digitalne politike. Evropski voditelji bodo skladno s pariškim podnebnim sporazumom obravnavali in predvidoma tudi sprejeli politične usmeritve za pripravo dolgoročne strategije boja proti podnebnim spremembam. V okviru obravnave zunanjepolitičnih odnosov je predvidena priprava vrha EU Kitajska, ki bo 9. aprila letos. V luči siceršnjega mednarodnega dogajanja bo Evropski svet tako kot vedno, razpravljal tudi o najbolj aktualnih zunanjih političnih temah. Izmed ostalih vprašanj je v osnutku dnevnega reda predviden tudi pregled napredka v boju proti dezinformacijam ter zaščita demokratične integritete evropskih in nacionalnih volitev širom Evropske unije. V Slovenije se strinjamo z obravnavo napovedanih vsebin in na obrazloženi osnutek dnevnega reda nimamo pripomb. Podrobneje se bomo k vsebini vrnili marca, ko bo predložen osnutek sklepov za Evropski svet. </font><br/>
<font size="4">	3. točka, k trajnostni Evropi do 2020-2030. Evropska komisija bo predstavila dokument za razpravo o tem kako oblikovati bolj trajnostno Evropo do leta 2020-2030, ki ga je predložila nedavno. Širša razprava na zasedanju ni predvidena, bomo pa člani splošnega GAC, o tem neformalno izmenjali mnenja na kosilu. Dokument vsebuje dobro analizo stanja o EU glede dosedanja ciljev trajnostnega razvoja, izpostavlja njene konkurenčne prednosti, vsebuje pa tudi pregled izzivov, ki čakajo Evropsko unijo. Republika Slovenija pozdravlja objavo dokumenta za razmislek o bolj tajnosti Evropi do leta 2020-2030, saj je tako kot vse članice EU s sprejetjem Agence 2020-2030 Združenih narodov zavezala k doseganju ciljev trajnostnega razvoj. </font><br/>
<font size="4">	4. točka, vrednote unije Madžarska, obrazloženi predlog v skladu s členom 7/1 pogodbe o Evropski uniji. </font><br/>
<font size="4">	5. točka, pravna državna a Poljskem obrazloženi predlog v skladu s členom 7/1, pogodbe o Evropski uniji. </font><br/>
<font size="4">	Točki o pregledu stanja zadev na področju vladavine prava na Madžarskem in na Poljskem sta bili naknadno dodani na dnevni red zasedanja in sicer na predlog ene države članice s podporo šestnajst enako mislečih držav. V obeh primerih bodo ministri pregledali stanje na tem področju. Pričakuje se tudi, da bo predsedstvo obvestilo svet o svojih načrtih glede nadaljnje obravnave te problematike na prihodnjih zasedanjih sveta. pričakujemo, da bo Evropska komisija še pred zasedanjem pripravila pisni odziv na povzetek izvajanja priporočenih ukrepov, ki ga je nedavno posredovala Poljska. Splošna ocena ostaja, da so nekateri pozitivni premiki sicer zaznani, vendar večina priporočil ostaja neuresničenih. Slovenija vse skozi podpira dejavnosti komisije za zagotovitev spoštovanja pravne države. skupna odgovornost inštitucij Evropske unije in držav članic je zagotoviti skladno s tem načelom. 7. člen pogodbe o Evropski uniji je ključnega pomena pri zagotavljanju spoštovanja vrednot, ki izhajajo iz 2. člena te pogodbe. </font><br/>
<font size="4">	Glede Madžarske Slovenija opozarja, da se je treba zavedati, da bo le premišljeno voden postopek s strani Sveta zagotovil, da 7. člen pogodbe o Evropski uniji še naprej ostane ključni in verodostojni vzvod za zagotavljanje spoštovanja vrednot, ki povezuje države članice Evropske unije. </font><br/>
<font size="4">	Spoštovani gospod predsednik, hvala lepa. </font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa državnemu sekretarju. </font><br/>
<font size="4">	Odpiram razpravo na to točko dnevnega reda. Se kdo javi k razpravi? Imamo enega prijavljenega. </font><br/>
<font size="4">	Izvolite, gospod Šircelj, imate besedo. </font><br/>
<br/>
<b><font size="4">	MAG. ANDREJ ŠIRCELJ (PS SDS):</font></b><font size="4"> Hvala lepa. </font><br/>
<font size="4">	Samo eno vprašanje bi imel za državnega sekretarja. In sicer, omenili ste, da se razširja dnevni red z dvema točkama dnevnega reda, to je poljska pa madžarska, da je ena država predlagateljica in šestnajst držav, daje dejansko podporo, to širitev. Zanima me ali je Slovenija predlagateljica in ali je Slovenija med temi šestnajstimi državami? </font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br/>
<font size="4">	Še morda kakšen poslanec? Ako ne, izvolite, državni sekretar, imate besedo. </font><br/>
<br/>
<b><font size="4">	MAG. DOBRAN BOŽIČ:</font></b><font size="4"> Hvala lepa. Hvala lepa za vprašanje. </font><br/>
<font size="4">	Samo da odgovorim. Slovenija ni predlagala, predlagala jo je Švedska. Mi pa smo v skupini držav isto mislečih glede vladavine prava v Evropski uniji kot bistvenega temelja vrednote Evropske unije.</font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br/>
<font size="4">   </font><br/>
<b><font size="4">3. TRAK (VI) 13.25</font></b><br/>
<br/>
<font size="4">	(Nadaljevanje) Še kakšen prijavljen poslanec? Ugotavljam, da nihče. </font><br/>
<font size="4">	S tem zaključujem razpravo. </font><br/>
<font size="4">	Na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 19. februarja letos in jih podprl. Glasujemo samo člani z glasovalnimi napravami od 1 do 20. Glasujemo. </font><br/>
<font size="4">	Kdo je za? (11 članov.) Je kdo proti? (Nihče.) </font><br/>
<font size="4">	Ugotavljam, da je sklep sprejet. </font><br/>
<font size="4">	Zahvaljujem se udeležencem na današnji seji. </font><br/>
<br/>
<font size="4">	In s tem končujem 2. točko dnevnega reda in 31. sejo Odbora za zadeve Evropske unije. </font><br/>
<font size="4">	Besedo dajem podpredsednici Odbora za zunanjo politiko gospe Moniki Gregorčič. </font><br/>
<font size="4">	Izvolite. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala lepa. </font><br/>
<font size="4">	Spoštovani! Ugotavljam, da se je Odbor za zunanjo politiko seznanil z izhodišči za udeležbo delegacije Republike Slovenije na zasedanju sveta Evropske unije za splošne zadeve, ki bo 19. februarja 2019 v Bruslju. </font><br/>
<br/>
<font size="4">	S tem zaključujem 2. točko dnevnega reda.</font><br/>
<br/>
<font size="4">	Sejo Odbora za zunanjo politiko prekinjam za 5 minut in nadaljujemo ob 13.30 uri. </font><br/>
<font size="4">	Hvala lepa. </font><br/>
<br/>
<font size="4">	(Seja je bila prekinjena ob 13.26.)</font><br/>
<br/>
<b><font size="4">4. TRAK: (NM) – 13.30</font></b><br/>
<br/>
<b><font size="4">	</font></b><font size="4">(Seja se je nadaljevala ob 13.31.)</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Spoštovani.</font><br/>
<font size="4">	Nadaljujemo 16. sejo Odbora za zunanjo politiko.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG DEKLARACIJE O USMERITVAH ZA DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JANUAR 2019-JUNIJ 2020</font></b><font size="4">.</font><br/>
<font size="4">	V Državnem zboru danes že 13. obravnavamo predlog deklaracije, kot to predvidevata Zakon o sodelovanju med Vlado in Državnim zborom v zadevah Evropske unije in Poslovnik Državnega zbora. Do sedaj je že bila opravljena obravnava na matičnih delovnih telesih, danes pa poteka obravnava še na našem odboru, ki je pristojno delovno telo v zadevah zunanje in varnostne politike, za druga področja je namreč pristojen Odbor za zadeve Evropske unije. V skladu s 154.g členom poslovnika bo tako Odbor za zunanjo politiko kot pristojno delovno telo opravil obravnavo predloga deklaracije za področje zunanje in varnostne politike, torej poglavja zunanje zadeve in obramba.</font><br/>
<font size="4">	Gradivo je objavljeno na spletnih straneh Državnega zbora z dne 20. december 2018. Prejeli pa ste tudi mnenje Komisije Državnega sveta za mednarodne odnose in evropske zadeve, ki predlog deklaracije podpira. K poglavju zunanje zadeve in obramba smo prejeli tudi naslednja amandmaja: amandma poslanca dr. Mateja Tašnerja Vatovca z dne 14. februarja 2019 in predlog za amandma odbora koalicijskih poslanskih skupin LMŠ, SD, SMC, Desus in SAB, ki ste ga prejeli danes na klop. </font><br/>
<font size="4">	Besedo dajem gospodu mag. Dobranu Božiču, državnemu sekretarju na Ministrstvu za zunanje zadeve. Prosim, da nam predstavite predlog deklaracije s poudarkom na zadevah iz pristojnosti Odbora za zunanjo politiko.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. DOBRAN BOŽIČ: </font></b><font size="4">Najlepša hvala, spoštovana gospa predsedujoča. Spoštovane gospe poslanke in poslanci.</font><br/>
<font size="4">	Predlog deklaracije, ki ga je Vlada pripravila 12. zapored, odkar je Slovenija članica unije, je danes pred nami. V njem so predstavljeni dosjeji, ki se bodo v prihodnjem obdobju obravnavali v inštitucijah in organih EU, predvsem v Svetu, in usmeritve, ki jih bodo slovenski predstavniki zagovarjali v procesu odločanja na ravni EU. Pomemben cilj tega dokumenta je tudi okvirna seznanitev slovenske javnosti z aktualnimi vprašanji v Evropski uniji. Predlog upošteva delovni program komisije za leto 2019 in 18-mesečni program tria predsedujočih držav Sveta Evropske unije, Romunije, Finske, Hrvaške, pa tudi rimsko izjavo voditeljev držav članic in inštitucij Evropske unije. V tokratnem predlogu deklaracije smo posebej izpostavili naslednja prednostna področja: evropske volitve 2019 in institucionalne spremembe, razpravo o prihodnosti Evropske unije in posvetovanje z državljani, izstop Združenega kraljestva iz Evropske unije, priprava večletnega finančnega okvira po letu 2020, priprave na predsedovanje Slovenije Svetu Evropske unije 2021, varnost Evrope in Slovenije, uspešno gospodarstvo in trajnostna skrb za okolje, socialna razsežnost prihodnje Evropske unije in krepitev vloge Evropske unije na svetovnem prizorišču. </font><br/>
<font size="4">	Naj najprej na kratko izpostavim samo nekaj splošnih</font><br/>
<br/>
<b><font size="4">5. TRAK: (NM) – 13.35</font></b><br/>
<br/>
<b><font size="4">	</font></b><font size="4">(nadaljevanje) poudarkov iz aktualnega dogajanja v uniji. Evropska unija je letos pred velikimi spremembami. Volitve maja 2019 bodo prinesle drugačna politična razmerja v Evropskem parlamentu. Imenovani bodo novi voditelji inštitucij Evropske unije. Izteka se 5-letni institucionalni in zakonodajni cikel, z njim pa tudi usmeritve iz sedanje strateške agende. Pričakujemo novo strateško agendo Evropske unije, v kateri naj bi voditelji držav članic razpravljali na neformalnem vrhu 9. maja 2019, potrjena pa bo na rednem zasedanju Evropskega sveta junija letos. Poudariti želim velik pomen časa pred volitvami, ko si moramo v sodelovanju s predstavništvom inštitucij Evropske unije v Sloveniji intenzivno prizadevati za dvig volilne udeležbe. Temu so bila v zadnjih letih med drugim posvečena tudi naša prizadevanja za izboljšanje komunikacije s slovenskimi državljani in vključitev javnosti v posvetovanje o prihodnosti Evropske unije. Vlada bo nadaljevala s posvetovanji z državljani tudi v tem letu, pred evropskimi volitvami in po njih. Slovenija se bo še naprej zavzemala za trdno, tesno, povezano in enotno Evropsko unijo, ki se bo sposobna učinkovito soočati s prihodnimi izzivi. V našem interesu so spoštovanje enakosti in solidarnosti držav članic kot 2 ključnih načel evropskega integracijskega procesa ter jasna pravila igre, ki morajo veljati za vse enako. Ena od najpomembnejših horizontalnih nalog v naslednjem obdobju bodo gotovo pogajanja o večletnem finančnem okviru Evropske unije po letu 2020. Komisija je predlagala ambiciozen obseg večletnega finančnega okvira, ki je realno primerljiv s sedanjim. Tako bo možno dodatno financirati ključne nove prioritete, kot so migracije, digitalizacija, varnost in obramba, ter hkrati ohraniti razumen obseg sredstev za 2 pomembni politiki proračuna Evropske unije, kohezijsko politiko in skupno kmetijsko politiko.</font><br/>
<font size="4">	Naj se dotaknem še druge teme, ki že nekaj let zaposluje države članice in inštitucije Evropske unije, izstop Združenega kraljestva iz Evropske unije. Kakor se kaže v zadnjih dogajanjih, negotova politična situacija v Združenem kraljestvu povečuje možnost za neurejen izstop. Za Evropsko unijo je dogovorjeni izstopni sporazum edina in najboljša rešitev, ki po eni strani omogoča urejen in nadzorovan izstop Združenega kraljestva iz evropske povezave, po drugi strani pa na ustrezen način spoštuje pravo Evropske unije in varuje pravice njenih držav članic. Pogoj za ureditev prihodnih odnosov je sprejem sporazuma o izstopu. Na britanski strani je največja težava za sprejem sporazuma vprašanje irske meje, o katerem pa se Evropska unija ne želi ponovno pogajati. Glede na čedalje večje možnosti izstopa brez dogovora Evropska komisija in države članice nadaljujemo s pripravami za vse morebitne izide. </font><br/>
<font size="4">	Ker pa naj bi se na Odboru za zunanjo politiko posvetili predvsem področju zunanjih zadev, bom v nadaljevanju povedal nekaj več o tem poglavju iz predloga deklaracije. Kot veste, je težko natančneje predvideti dogajanje v mednarodni skupnosti za leto in pol vnaprej. Toda kljub temu so nekatere načelne usmeritve za delovanje in sooblikovanje politike Evropske unije na področju zunanjih zadev, kadar smo jih zapisali v deklaracijo, jasne. Slovenija se bo tudi v prihodnjem obdobju zavzemala za EU z močno in enotno skupno zunanjo politiko in s tem tudi varnostno politiko in za Evropsko unijo, ki bo sledila svojim načelom in vrednotam. Dejstvo je, da posamezne države članice ne morejo same reševati varnostnih izzivov težko predvidljivega mednarodnega okolja. Podobno velja tudi za širšo mednarodno skupnost, ki se žal sooča s trendom odmikanja od multilaterizma. Ob mnogih prepletenih svetovnih izzivih in hkratnem zaznavanju geopolitičnih trenj in merjenj moči med velesilami ocenjujemo, da potrebujemo več multilateralizma in ne manj. Slovenija se bo zavzemala za mir, varnost in politično stabilnost tako v neposrednem in širšem sosedstvu Evropske unije kot drugje po svetu, kjer se soočamo z dalj časa trajajočimi politično-varnostnimi krizami in težkimi humanitarnimi razmerami. Slovenija bo spodbujala nadaljnji aktivni pristop Evropske unije za napredek pri iskanju mirnih političnih rešitev vseh zunanjih kriz. Pri tem bo opozarjala na človekovo varnost, spoštovanje mednarodnega prava človekovih pravic in humanitarnega prava. Prizadevala si bo tudi za krepitev vloge Evropske unije kot največje globalne donatorice mednarodne humanitarne pomoči. V naslednjem obdobju bomo seveda še naprej pozornost usmerjali regiji zahodnega Balkana. Slovenija se vedno zavzema za individualni pristop do posameznih držav regije</font><br/>
<br/>
<b><font size="4">6. TRAK: (VIP) – 13.40</font></b><br/>
<br/>
<font size="4">	(nadaljevanje) ter kredibilno odzivnost na strani Evropske unije. Slovenija bo poudarjala pomen širitvene politike kot najuspešnejšega orodja Evropske unije za zagotavljane stabilnosti in napredka v regiji. Med globalnimi izzivi, s katerimi se bomo v Evropski uniji še naprej resno ukvarjali, bodo predvsem novodobni varnostni izzivi, hibridne in kibernetske grožnje, širjenje dezinformacij, pa tudi boj proti terorizmu in nasilnemu ekstremizmu ter učinki podnebnih sprememb na globalno varnost in stabilnost. Varnost Slovenije in Evropske unije in njenih državljanov ostaja in bo ostala na prvem mestu. Tako bo Slovenija aktivno sodelovala v procesu nadaljnje krepitve skupne varnostne in obrambne politike Evropske unije, tako njenih vojaških, kot tudi civilnih vidikov. Še naprej bo glede na interese in zmožnosti sodelovala tudi na misijah in operacijah Evropske unije v bližnji in daljni soseščini Evropske unije.</font><br/>
<font size="4">	Najlepša hvala za dano besedo. Hvala.</font><br/>
<br/>
<b><font size="4">	PODPREDSEDNICA MONIKA GREGORČIČ: </font></b><font size="4">Hvala lepa. Želite besedo tudi dr. Klemen Grošelj, državni sekretar na Ministrstvu za obrambo?</font><br/>
<br/>
<font size="4">	</font><b><font size="4">DR. KLEMEN GROŠELJ: </font></b><font size="4">Hvala, gospa predsedujoča.</font><br/>
<font size="4">	Mislim, da so kolegi z Ministrstva za zunanje zadeve dokaj korektno predstavili stališče. Bom pa na voljo za dodatna pojasnila, v kolikor bi bila potrebna.</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Odboru predlagam, da po končani razpravi in glasovanju o amandmajih, glasujemo še o delu predloga deklaracije, ki sodi v pristojnost Odbora za zunanjo politiko, skupaj. Ali kdo temu predlogu nasprotuje? Ugotavljam, da ne. </font><br/>
<font size="4">	Zdaj odpiram razpravo o predlogu deklaracije. O amandmajih pa bomo razpravljali v nadaljevanju obravnave te točke.</font><br/>
<font size="4">	Gospod Milan Brglez, izvolite, imate besedo.</font><br/>
<br/>
<font size="4">	</font><b><font size="4">DR. BRGLEZ MILAN (PS SD): </font></b><font size="4">Razpravljal bom samo o tem zunanjem političnem delu, ne bom ponavljal tistega, kar sem pravzaprav že povedal in po mojem je uporabno tudi tukaj, še zlasti zaradi tega, ker je pa zunanja politika in obrambna politika tisto področje, kjer pa dejansko se kakšnega prenosa suverenosti zaenkrat še ni zgodilo. In ne zgleda, da bi se ga v sedanjih pogojih tako lahko zgodilo. To ima določene implikacije. Ena od implikacij je seveda ta, da neodvisno od tega, da če bi se kje kaj čudnega zapisalo v samo deklaracijo, kar bi bilo v nasprotju z našo Ustavo na takšen ali drugačen način, nikoli ne moremo interpretirat v nasprotju z našo Ustavo, ker je ta vedno nad vsem. In na nek način pogojuje tudi to, kaj naj bi, načeloma, kaj naj bi poskušali mi, na evropsko raven izvozit, kot bi človek temu rekel, naše vrednote, naša načela. Zavedam se tega, da to zna biti kar naporno. Ampak naš interes na tem področju je vsekakor vladavina mednarodnega prava. In večja kot bo vladavina mednarodnega prava, bolj kot bo predvidljiva mednarodna skupnost, večje šanse imamo tudi mi, neodvisno od tega, kaj se in kako močna bo seveda Evropska unija v nadaljevanju in po tem, ko se bo Brexit zgodil, in potem ko se bodo naslednje volitve zgodile. Ker to sta dve ključni prelomnici, na podlagi katerih je zelo težko napovedovati, kako in na kakšen način se bo zadeva odvijala znotraj samih inštitucij. In na ta način jaz celotno zadevo tudi razumem. Zaradi tega je še toliko bolj pomembno res dosledno spoštovanje tega zakona, tudi zakona o sodelovanju glede evropskih zadev med Državnim zborom in na drugi strani seveda Vlado. Še zlasti na točki, kot je, kot sem že prej povedal, pravočasno informiranje, še posebno pri tistih stališčih, ki bi nas lahko tako ali drugače, potem ko so enkrat ta sprejeta, pa vseeno tudi do določene mere, zamejevala. Ko so enkrat skupaj sprejeta, to pa je neka druga zadeva. In je pravočasno obveščanje pravzaprav pomembno, da ne pridemo pravzaprav v neko nelagodno stanje, ko bi Državni zbor hotel eno, Vlada pa pravzaprav počela drugo. To ni dobro, ni bilo nikdar dobro in je privedlo do vseh težav v Evropski uniji, pa tudi do teh težav, ki so glede samega izstopanja iz nje.</font><br/>
<font size="4">	Hvala.</font><br/>
<font size="4">	</font><br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Doktor Brglez, hvala lepa. Še kdo mogoče za razpravo v tem splošnem delu? </font><br/>
<font size="4">	Gospod Boris Doblekar, izvolite.</font><br/>
<br/>
<font size="4">	</font><b><font size="4">BORIS DOBLEKAR (PS SDS): </font></b><font size="4">Hvala lepa za besedo. </font><br/>
<font size="4">	Jaz bi se tukaj dotaknil, pa mogoče prosil še za dodatno pojasnilo - boj proti dezinformacijam. </font><br/>
<br/>
<b><font size="4">7. TRAK: (DAG) - 13.45</font></b><br/>
<br/>
<b><font size="4">	</font></b><font size="4">(nadaljevanje) To večkrat slišimo, pa me zelo zanima, kaj je s temi dezinformacijami, kje se pojavljajo, do katere mere nam škodujejo in kdo bo odločal oziroma določal, kaj so dezinformacije. To bi bilo eno.</font><br/>
<font size="4">	Drugo, dvig volilne udeležbe, tudi to se mi zdi zelo pomembno, kajti volilna udeležba pri nas je zelo nizka, bodisi da gre za evropske volitve, državnozborske ali lokalne. In tu bi dal mnenje oziroma poziv, da najvišji nosilci funkcij v državi poskušajo nekaj narediti tudi pri tem, da dobimo neko splošno stanje, neko večje zaupanje v politiko in da se dela na tem, da se politiko, politike, delo politikov za družbeno dobro tudi spoštuje, bolj spoštuje, in da vsi na tem nekaj naredimo. Vsak se mora po svoje truditi, tako kot se jaz osebno predvsem pri angažmaju za prihod mladih na volitve, to se mi zdi zelo pomembno, da angažiramo čim več mladih, predvsem pri evropskih volitvah. In tu bi res pozval, da najvišji nosilci funkcij kvalitetno opravijo svojo nalogo in vlogo pri tej zadevi, prav tako pa tudi mediji; mislim, da bi morali mediji več pozornosti posvetiti temu in spodbujati ljudi, da zaupajo v politiko, da gredo ljudje, državljanke in državljani na volitve in soodločajo vsi, kajti dostikrat poslušamo po medijih vse drugo, samo tega ne. </font><br/>
<font size="4">	Kar se tiče skupne kmetijske politike in kohezije. Vemo, da nas čakajo malce težji časi z zmanjšanjem sredstev, pa kljub temu se mi zdi zelo pomembno, da se poudarja s strani Slovenije, da se čim več denarja vloži in da bo tudi usmeritev taka v prihodnje, da bomo za razvoj podeželja in za naše kmetijstvo, ki je bilo v preteklosti rahlo zavoženo oziroma pozabljeno, da se čim več pozornosti posveča in o tem tudi veliko govori.	</font><br/>
<font size="4">	In na koncu samo še o migracijah. Tudi ta tema je poleg brexita zelo aktualna vseskozi. Zanima me, koliko še Slovenija zmore oziroma koliko še zmoremo vsi skupaj pri tem sofinanciranju, namenjanju javnega denarja za to migracijsko politiko, za migracije, in ali so vidni rezultati, ali državljani te rezultate, vlaganje teh sredstev v to, tudi občutimo, torej ta prizadevanja Slovenije pri migracijah.</font><br/>
<font size="4">	Že vnaprej se zahvaljujem za dodatna pojasnila in odgovore. Hvala lepa. </font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">	Za dodatna pojasnila dajem besedo mag. Dobranu Božiču. Izvolite. </font><br/>
<br/>
<font size="4">	</font><b><font size="4">MAG. DOBRAN BOŽIČ: </font></b><font size="4">Hvala lepa.</font><br/>
<font size="4">	Dr. Brglez, mi vsekakor na MZZ vedno spoštujemo tudi Deklaracijo o zunanji politiki Republike Slovenije, kar ste dejali, da imamo usklajeno zunanjo politiko, ki jasno govori, da je umestitev Republike Slovenije v jedru poglobljene in razširjene Evropske unije z močno skupno zunanjo in varnostno politiko, ki je sposobna uveljavljati interese članic kot ena ključnih globalnih igralk. Tega se držimo. Verjamem pa, da morda več naredimo v seznanjanju med Državnim zborom in Vlado. Sigurno se bomo tu potrudili, in upam, da MZZ je tisti, ki res zadeve, ki se tičejo Državnega zbora, sprotno in redno obvešča Državni zbor in išče sodelovanje z Državnim zborom.</font><br/>
<font size="4">	Kar se tiče, gospod Doblekar, boja proti dezinformacijam, je treba povedati, da se je na strani Evropske unije 5. decembra 2018 predstavilo Akcijski načrt za boj proti dezinformacijam na spletu, ki predvideva ustanovitev in okrepitev delovanja obstoječih ekip za strateško komunikacijo - pa bom potem zelo enostavno razložil, za kaj gre -, ki se </font><br/>
<br/>
<b><font size="4">8. TRAK: (DAG) - 13.50</font></b><br/>
<br/>
<b><font size="4">	</font></b><font size="4">(nadaljevanje) hitro lahko odziva in ki lahko v realnem času zazna in analizira dezinformacije ter pripravlja odziv na njih. Da boste vedeli, recimo, zelo enostavno, za kaj gre. Po eni strani so nekateri projekti Evropske unije, ki jih financira in plačuje Evropske unija, naenkrat se pa najde v medijih podatek, da je pa to financirala XY država, in prevzame v lastništvo nad temi projekti in lokalnemu prebivalstvu plasira, da je to naredila država XY namesto Evropska unija, in mi tega niti nismo znali prepoznati, niti ne znamo narediti in tako dalje. Torej, to so te zadeve, o teh govorimo, do tistih, ki mogoče širijo dejansko in spodkopavajo z nekimi napačnimi informacijami delovanje Evropske unije kot take. In če gledamo tudi potem mogoče v Sloveniji, ali si znamo predstavljati, kateri projekti v lokalni skupnosti so bili narejeni s strani Evropske unije in kaj je ta Evropska unija kot taka. In tu se navezujem na drugo vprašanje, ki ste ga dali, ki je zelo pomembno, da približamo Evropsko unijo in da tudi naši državljani začutijo, da je Evropska unija del njih, da zaradi Evropske unije vsi bolje živimo, da je res pomembno, da se udeležimo volitev in da gremo na volitve in tako dalje. Ampak to je spet, ne morem reči, da je zaradi dezinformacij, ampak kakorkoli, nimamo pravih informacij. Torej, v tej kopici informacij je še vedno prostor za dezinformacije, pri tej kopici informacij, ki jih imamo, je še vedno prostor, da ni pravih informacij, na podlagi katerih bi se ljudje odločali. In to je vse skupaj v tem paketu iskanja dezinformacij, ki spodkopavajo oziroma ne utrjujejo Evropske unije. Po drugi strani iskanje vseh tistih potrebnih informacij, ki jih pa državljani le potrebujejo, da spoznajo pomen Evropske unije, v slabem in dobrem, torej da znamo povedati, kaj je dobrega in slabega. In tudi Slovenci smo vedno v Bruslju predlagali, da moramo imeti večji dialog z ljudmi, poslušati ljudi, kaj se dogaja, in poslušati ljudi, ker je že razkorak med lokalno skupnostjo in Ljubljano in potem sploh med lokalno skupnostjo in Brusljem, torej že ta razkorak med Ljubljano in Brusljem ter Brusljem in lokalno skupnostjo je velik in ga je treba vsekakor v prihodnje zmanjševati. Mi smo naredili aktivne načrte na Ministrstvu za zunanje zadeve in vključili bomo še čim več ministrstev, ker bomo res hodili in ozaveščali lokalne skupnosti in šole o pomenu tega. Jaz apeliram na vse nas, tudi na poslance, da iz koristimo ta segment, letos je 15 let Evropske unije, za Slovenijo, in 15 let Nata, in mislim, da sta obe instituciji prinesli veliko dobrega v Slovenijo, in je treba to tudi jasno povedati. In tudi ljudem povedati, kaj so vse dobrega naredili. S tem bomo verjetno, če ne letos, pa potem čez štiri leta verjetno imeli tudi na volitvah za Evropski parlament večjo udeležbo. </font><br/>
<font size="4">	Kar se tiče migracij, je pomembno, da v Evropski uniji dobimo celovit pristop k upravljanju migracij. To pomeni učinkovit nadzor zunanjih meja Evropske unije, torej naše schengenske meje, da se zagotovi učinkovita politika vračanja, ki mora biti skladna z načeli in vrednotami Evropske unije. Ti dve politiki bosta sigurno v središču prizadevanj tudi v prihodnjem obdobju. Eden izmed ključnih ciljev držav članic, vključno z Republiko Slovenijo, je preprečitev ponovne situacije iz leta 2015 in nadaljnje preprečevanje nezakonitih migracij na vseh obstoječih in nastajajočih poteh. Treba je tudi povedati, kar se tiče migracij in denarja, da večji del integracij, ki se zgodijo v Sloveniji, prihaja iz proračuna EU, torej denar, ki ga imamo za integracijo migrantov oziroma tistih beguncev in vseh ostalih, ki imajo status, pa prihaja iz EU sredstev in to zagotavlja tudi Evropska unija. Torej, ščitenje naših meja, predvsem pa tudi potem skrbeti, kako v tretjih državah, kjer nastajajo težave, pripeljati boljše življenje v tretje države in preprečiti sploh, da bi ljudje odhajali zaradi slabih pogojev tam, in ljudem, ki so potrebni boljšega življenja v tretjih državah, to tudi omogočiti. </font><br/>
<font size="4">	Upam, da sem odgovoril vsaj približno. Hvala. </font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa.	</font><br/>
<font size="4">	Je še interes za razpravo v tem delu? Gospod mag. Andrej Šircelj, izvolite.</font><br/>
<br/>
<font size="4">	</font><b><font size="4">MAG. ANDREJ ŠIRCELJ (PS SDS): </font></b><font size="4">Hvala lepa, spoštovana podpredsednica. </font><br/>
<font size="4">	Tudi jaz se bom osredotočil na skupno zunanjo in varnostno politiko na tem odboru. Če gledam to besedilo in če gledam tudi razpravo oziroma predstavitev tega besedila s strani državnega sekretarja, potem se tu postavlja nekaj vprašanj. Skratka, gre za </font><br/>
<font size="4">	</font><br/>
<b><font size="4">9. TRAK (VI) 13.55</font></b><br/>
<br/>
<font size="4">	(Nadaljevanje) dokument o vlogi Slovenije, delovanja Slovenije v institucijah Evropske unije v obdobju januar 2019 - junij 2020, se pravi za eno leto in pol naprej, kako bo Slovenija delovala v okviru Evropske unije za skupno zunanjo politiko Evropske unije. Najprej se tukaj postavi vprašanje o skupni zunanji politiki Evropske unije do številnih vprašanj ali pa do številnih subjektov, da tako rečem. Na eni strani skupna zunanja politika Evropske unije do Združenih držav, skupna zunanja politika Evropske unije do Kitajske, Rusije in tako naprej in vloga Slovenije pri tem. Tako da tukaj je seveda to večplastno vprašanje. In seveda sedaj tukaj je, bom rekel, malo leporečja tudi po teh tekstih, ampak tukaj govorimo sedaj, skratka, mi bomo povsod sodelovali, povsod bomo se ukvarjali z globalnimi in regionalnim težavami in tako naprej. Večkrat je omenjeno, seveda, tudi Zahodni Balkan. To je posebej pomembno Zahodni Balkan, kako bo Slovenija sodelovala pri širjenju in tako naprej Zahodnega Balkana. Pa me čisto zanima, ali je za Evropsko unijo to še prioriteta? Takšna kot je bila pred štirimi leti, recimo? Ali se je tukaj malo zgubilo te motivacije, tudi po vstopu na primer Bolgarija in Romunije v Evropsko unijo? In, kakšna je tukaj dejansko, bom rekel, realna politika za vstop? Mi vemo, da nekatere države želijo priti v Evropsko unijo. Turčija že 40 let. Tukaj je sedaj vprašanje, kaj bomo mi tukaj seveda naredili in kaj to pomeni. </font><br/>
<font size="4">	Drugo, gledam tole poglavje, kjer imate navedeno glede vloge Slovenije pri vprašajih oziroma odnosih z Rusijo. Skratka, na eni strani bomo nadaljevali z enotno politiko ohranjanja dialoga, hkrati omejevalni ukrepi zaradi nespoštovanja načel mednarodnega prava, kršenja suverenosti in ozemeljske celovitosti Ukrajine in potem naštevate pet načel. Med drugim tudi selektivno sodelovanje z Rusijo na področjih, ki so v interesu EU. To bo Evropska unija in seveda Slovenija tukaj sodelovala. Ampak to je seveda enostransko zastavljeno kaj bo Slovenija in kaj bo Evropska unija delala. Na drugi strani imamo akterja, ki je Rusija, vprašanje kaj ob pa njen interes. Tukaj sedaj izpostavljanje vse to kaj se bo tukaj dogajalo je naslednje vprašanje, kako si vi zamišljate take pogovore, še posebej glede na to, da dogovori iz Minska pač ne potekajo oziroma dogovori morda še potekajo, ampak se kršijo. Navsezadnje sedaj imamo še vprašanje teh ladij, zasega ladij in tako naprej, kar tukaj ni omenjeno. Tukaj se v bistvu konflikti povečujejo. Zaradi tega me zanima, kako se bo Slovenija vključevala v te tako imenovane omejevalne ukrepe. In sedaj če bo sodelovala, seveda sodelovala bo tudi z Afriko in tako naprej. Skratka, s celim svetom. Zanima me, kakšen je odnos do tako imenovane, v narekovajih, carinske ali pa novih carin, bom tako rajši rekel, Združenih držav Amerike do Evrope in do Kitajske. Kaj bo Slovenija tukaj dejansko naredila? To je temeljni problem svetovne organizacije in tako naprej. Svobodna trgovina, še ali ne. Kakšno je stališče Slovenije glede tega. Sodelovali bomo seveda tudi, Evropska unija, namreč z Natom in tako naprej. Kako Slovenija vidi tukaj dejstvo, da nekatere države, med njimi tudi Slovenija, ne </font><br/>
<font size="4"> </font><br/>
<b><font size="4">10. TRAK: (MK) – 14.00</font></b><br/>
<br/>
<font size="4">	(nadaljevanje) izpolnjujejo pogodbenih zavez glede plačila. In ima to seveda lahko vpliv tudi na druge, na primer to se večkrat sliši, da seveda zaradi tega pa Združene države Amerike rečejo: Mi pa ne bom toliko financirali.</font><br/>
<font size="4">	To je zdaj malo varnostno vprašanje, ampak je to pod istim poglavje. Tako da seveda, tukaj, glejte je večplastno vprašanje. Zanima me tudi, mogoče to ne piše tukaj notri, ker ni treba, daje javno, glejte, mi tu v bistvu piše kako bomo z vsemi sodelovali, zanima me pa, ali lahko poveste, mogoče tudi ne, ker je to skrivnost na nek način, kaj bo pa tista posebnost, specifika, ki bo utrla Sloveniji, ali pa ki bo za Slovenijo pomenila nek preferiran, nek boljši položaj, neko posebnost, neko večjo diplomatsko moč na svetovnem diplomatskem parketu? A veste, kje pa je tista posebnost? Ker Slovenija je geografsko gledano majhna država, imamo večje akterje, najbrž rabi kakšne niše. Kje pa je tista niša, ki bo tukaj neka posebnost, s čimer se bo pa malo bolj Slovenija ukvarjala, kjer pa vidi malo večji interes? Ali to obstaja, ali je vse splošno tukaj od Oceanije, Avstralije, Združenih držav Amerike, Rusije in tako naprej. In pač malo opis stanja glede tega, če govorimo o delovanju Slovenije. Zaradi tega me to zanima.</font><br/>
<font size="4">	Hvala lepa.</font><br/>
<br/>
<b><font size="4">	PODPREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">	Mag. Božič, izvolite.</font><br/>
<br/>
<b><font size="4">	MAG. DOBRAN BOŽIČ: </font></b><font size="4">Gospod Šircelj, hvala lepa za vprašanje, ki je res celovito, kompleksno in težko, tako da … ampak bom poskušal odgovoriti, potem pa mogoče sodelavci, če bi še kaj - dopolnijo, popravijo, pa verjetno še kaj dodatno vprašate.</font><br/>
<font size="4">	Torej jaz mislim, da se je pomembno zavedati, da Slovenija s tem, ko je v Evropski uniji, je postala enakopravna članica, ima en glas, tako kot ostale velike države.</font><br/>
<font size="4">	Recimo, da sem dokaj nov v zunanji politiki in moram priznati, da sem presenečen kako dobro smo umeščeni v jedrni del držav, tako kot tudi govori deklaracija in se Slovenija res s svojim načinom, s svojim obnašanjem, s svojim delovanjem, postavlja v jedro držav Evropske unije, kjer zagovarja iste vrednote, kot jih ima Evropska unija in zanimivo je, da nas celo prepoznajo, torej nas velike države, tako sem jaz dobil občutek v zadnjih časi, prepoznajo kot pomemben del tega, pa mogoče s tem delom začnem, kot pomembno državo, ki se lahko pri marsičem odloča, postavlja svoje vrednote in kriterije in ki je tista, ki tudi lahko kaj prinese na mizo. Pa mogoče določene zadeve, ki jih zdaj izvajamo tudi v Evropski uniji in se pogovarjamo z različnimi partnerji, ko se predvsem dogovarjamo o notranji koheziji Evropske unije, tudi Slovenijo postavlja na takšen nivo. </font><br/>
<font size="4">	Zanimivo, da mi je en diplomat Evropske unije rekel: Mogoče boš presenečen, ampak verjetno celo danes Evropska unija bolj potrebuje Slovenijo, kot pa Slovenija Evropsko unijo, torej smo postali, prešli in postali neka svetla točka Evropske unije, kot tista država, ki je moderna, mlada in ki zna tudi povedati svoje stališče, ki se zna postaviti med države, ki zagovarjajo stališča, stara stališča, postavljena stališča osnovnih vrednot Evropske unije in smo kot taki tudi prepoznani. </font><br/>
<font size="4">	In glede tega, če vam odgovorim, torej imamo glas in znamo kaj pripeljati na mizo in znamo tudi povezovati, torej smo tisti, ki smo dokazali, recimo, ko sem bil prej včasih v vojski, je bila Slovenija tista, ki je povezovala v koalicijah lahko dve veliki, veliki državi, bili tisti, ki smo nosili pošto in bili tisti, ki smo bili mediatorji. </font><br/>
<font size="4">	Tudi danes opažamo, da smo tudi kje drugje v Evropski uniji lahko tisti in znamo prispevati svoj glas in povezati določene strani, da spenjamo neko enotno politiko. Bistveno tega pa je, da se zavemo, da skladno z deklaracijo in tudi delujemo tako v vseh našim nastopih, da smo jedro poglobljene in razširjene Evropske unije z močno skupno zunanjo in varnostno politiko in ta stališča zagovarjamo. Res je, potem pridemo nazaj na Nato, mogoče pa bo skozi Nato kaj drugače.</font><br/>
<font size="4">	Torej, kar se tiče ZDA, Kitajske in Rusije, mi smo povedali, da smo v tem jedru Evrope, imamo skupna stališča jedra Evrope proti ZDA, Kitajski in Rusiji in to tudi jasno povemo. Torej, če se z državami, temi velikimi ne strinjamo to jasno povemo, jasno tudi povemo naša stališča, v večji meri pa zagovarjamo skupna stališča jedrne Evrope, kar se tiče ZDA, Kitajske in Rusije in naše zunanje politike.</font><br/>
<font size="4">	Kar se tiče zahodnega Balkana vsekakor</font><br/>
<br/>
<b><font size="4">11. TRAK: (NB) - 14.05</font></b><br/>
<br/>
<font size="4">	(Nadaljevanje) Slovenija redno izpostavlja, da širitev je potrebna, ampak vedno tudi zagovarja, da širitev mora biti skladna z vrednotami in izpeljanimi procesi, reformnimi procesi v regiji. Smo pa sigurno eni izmed bolj glasnih, da pravimo, da je pomembna, da se razširitev izvede, da se začne izvajati zaradi evropeizacije celega prostora in s tem tudi stabilnosti in varnosti na območju. Evropa in jedro Evrope in Evropa ni obupala nad regijo. Nasprotno, torej Zahodni Balkan je vedno kot tisti, ki je pomemben del Evropske unije, vsekakor pa je sigurno stališče Evropske unije, da se morajo izvesti reformni procesi, da se mora preprečiti, torej spremeniti pravosodni sistem, da se morajo upoštevati vrednote in predvsem narediti ekonomske reforme, ki bodo približale te regije Evropi. In vsekakor je tudi za naše predsedovanje je tisto, da bo Slovenija skozi svoje predsedovanje dala temo »širitve za Zahodni Balkan« na svojo mizo. Predvsem pa mora biti EU sposobna sprejemati odločitev o napredku, torej napredek, ki je na Balkanu. </font><br/>
<font size="4">	Odnosi z Rusijo so vsekakor kompleksni, vendar vsaka država ima pravico, da sodeluje z Rusijo tako kot je, ne glede na vse je pa sigurno visoka raven enotnosti Evropske unije je ključnega pomena za nastop do ostalih in tudi do Rusije. Mislim, da v Evropski uniji potrebujemo in so in ostajajo redne razprave o odnosih z Rusijo in predvsem glede vseh smernic Evropske unije, ki obstajajo smernice. Rusija še vedno obstaja za Evropsko unijo pomemben akter v mednarodni skupnosti in s katero moramo imeti dialog in s tem tudi samo z dialogom zaščitimo tudi interese tako Evropske unije kot tudi Slovenije. </font><br/>
<font size="4">	Kar se tiče ZDA, Kitajske in carin. To sem že povedal. OK. </font><br/>
<font size="4">	Kar se tiče Nata in pogodbenih zavez pa vemo kje smo. Torej, kje smo prišli leta 2009, na kateri poti smo bili pred krizo in kaj je kriza pomenila za proračun in s tem za zagotavljanje pogojev oziroma tistih zavez, ki smo jih imeli v Natu. Mogoče smo tudi sami krivi, odkrito, ker moramo povedati, da ne dajemo 2 % za Nato. 2 % pravi, Nato pravi, 2 % je tisto kar je neka minimalna stopnja, da je nacionalna vojska dobro razvita. Torej oni pravijo koliko, torej ocena vojsk, vseh vojsk po svetu, tako v Rusiji, Kitajski kot Ameriki ali Nemčiji je, da je nekako 2 % tisto, ki zagotavlja razvoj nacionalne vojske, ki je mi potrebujemo. Mi smo takrat zaradi finančne krize razumljivo, razumljivo šli v druge transferje, verjetno je pa čas počasi in z nekim načrtom, jasnim načrtom v Natu, kako bomo prišli do teh procentov, da bomo zagotavljali svojo varnost, je pa tisto kar verjetno lahko pričakujemo naprej. Tako, da upam, sem kaj odgovoril oziroma kakšen več odgovor dal ali ne. upam, da sem. Hvala lepa. </font><br/>
<font size="4">	Specifiko sem na začetku, pa ne bi zdaj povedal, pa upam, da vam bom lahko kaj več povedal čez pol leta, imamo specifiko, hotel sem pa povedati, specifiko kar se tiče notranje povezljivosti in delovanje v jedrnih državah. Mislim, da imamo svoj glas, da prispevamo in da tudi neke zadeve, ki mogoče neke strani peljejo vsako na svoj breg, da smo Slovenci mogoče tisti, ki pa poznamo ta dva brega malo približati. Kaj več bom pa povedal mogoče kasneje, če bomo kaj bolj uspešni. </font><br/>
<font size="4">	Hvala lepa.</font><br/>
<br/>
<b><font size="4">	PODPREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">	Še kakšen interes za razpravo? </font><br/>
<br/>
<b><font size="4">	GOSPOD _______:</font></b><font size="4"> Kar se tiče sodelovanje med Evropsko unijo in Natom, je dolgoročna, bom rekel, vse skozi smo zasledovali cilj pravega strateškega partnerstva med obema, se pravi, tukaj je pomemben cilj, da ne prihaja do podvajanj, in da se zagotavljajo sinergije in pa enovit nabor, cilj. Tudi podpiramo nadaljnjo poglabljanje praktičnega sodelovanja, recimo kot en tak zelo uspešen primer vzajemne koristnosti je recimo vojaška mobilnost, potem koncept logističnih vozlišč, kjer gre dejansko za skupno prizadevanje tako Evropske unije kot Nata. Potem </font><br/>
<font size="4"> </font><br/>
<b><font size="4">12. TRAK: (DAG) - 14.10</font></b><br/>
<br/>
<b><font size="4">	</font></b><font size="4">(nadaljevanje) so tu še vprašanja, povezana s kibernetskimi in hibridnimi grožnjami v okviru skupne evropske politike, EU in Nato deklaracije. Tudi tu Slovenija aktivno sodeluje pri tem razvoju. Pa tudi na splošno, se pravi, Slovenija je vedno zagovarjala ta koncept sodelovanja in v tem kontekstu, če že govorimo zdaj po neki logiki tudi o skupni evropski vojski, ki je bila večkrat že omenjena, v tem kontekstu mogoče izpostavljamo pobudo, francosko pobudo za evropsko vojaško skupino za hitro posredovanje. Slovenija se temu ni pridružila, ker verjame, da lahko svoje interese bolj uspešno izrazi skozi sodelovanje v evropskih misijah in operacijah preko PESCO. Sicer pa Slovenija zelo intenzivno sodeluje v okviru evropskih prizadevanj pod okriljem Nata v okviru tako imenovanega »frame work nation« koncepta. Torej, tu Slovenija je in bo še vedno zagovarjala to strateško partnerstvo med obema organizacijama. Predvsem pa si kot država ne moremo zaradi vrste razlogov dejansko privoščiti, pa tudi ni v našem interesu, da bi prihajalo do podvajanj med obema organizacijama, kaj šele, da bi prihajalo do nekih konkurenčnih odnosov med obema organizacijama. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala tudi vam.</font><br/>
<font size="4">	Besedo ima dr. Milan Brglez. Izvolite.</font><br/>
<br/>
<font size="4">	</font><b><font size="4">DR. MILAN BRGLEZ (PS SD): </font></b><font size="4">Najlepša hvala.</font><br/>
<font size="4">	Mogoče prej nisem bil v celoti razumljen s tisto svojo intervencijo. Dejstvo je, da to, kar danes obravnavamo, je pač relativno konkreten dokument, ki vsebuje tudi zunanjepolitično komponento. V tej zunanjepolitični komponenti smo pa pravzaprav na enakem odnosu med državo in samo organizacijo, kot smo v odnosu med državo in Natom. In tu lahko govorimo o primerljivosti, obakrat gre za medvladno zadevo, obakrat še ničesar nismo nikamor prenesli, kar se tiče zunanje politike in tudi kar se tiče suverenosti glede samega Nata, to se pogosto kar malce pozabi. Tisto, kar je bilo prej v izhodišču, je pa, da je naš eksistenčni interes obstoj mednarodnopravnega reda, to je naš eksistenčni interes. In tista od teh dveh organizacij, če hočemo reči neko politično prioriteto, ki naj bi jo imela, jo ima lahko tista, ki zagotavlja več tega, da preprosto mednarodnopravni red obstaja. To je čisto razumska izpeljava iz tega, kar pravzaprav mi tako ali drugače imamo, oziroma tista organizacija, ki bo bliže tistemu, na podlagi česar smo jo sprejeli. Veste, da smo tudi o pogojih varovanja človekovih pravic in podobnih zadev govorili, da je Nato takšen tudi med ostalim. Ja, pač, kako blizu temu poslanstvu je, toliko pomembna je za nas. Če ni, potem ni tako pomembna; diplomatsko se da to izraziti na takšen ali drugačen način. To je en del zgodbe. </font><br/>
<font size="4">	Drugi del zgodbe, ki pa ni bil čisto razumljen, prej sem govoril zgolj o ustavi, vi ste pa prevedli v deklaracijo. Ja, seveda, normalno, vse to je pomembno, ampak začne se z ustavo. Imamo zakonsko ureditev, Zakon o zunanjih zadevah, hkrati pa ta drug zakon o sodelovanju med obema, in sta nekako na istem, potem imamo pa tisto splošno deklaracijo, ki je neka splošna usmeritev, tu pa zdaj gre za konkretizacijo tega. Tudi s tem se strinjam. In vse tisto prejšnje ostane v veljavi, nič se ne more spremeniti, se mora pa nekako uravnotežiti eno pa drugo, če je kakšna tendenca preveč v katero smer, jo je treba z drugo smerjo tudi uravnotežiti, in je to treba upoštevati. To je en del zgodbe. </font><br/>
<font size="4">	Drugi del zgodbe, ki pa je - tu bom pa ponovil tisto, kar sem prej povedal na OZEU, ki je le pomemben. Ena od stvari - in zato bo to tudi toliko pomembno -, kdaj bo naslednja tovrstna deklaracija v Državnem zboru, glede na to, da imamo mi predsedovanje. In jaz mislim, da bi morala biti februarja 2020, vsaj do konca tega februarja, da lahko dejansko sprejmemo, preden začne veljati, ker gre pravzaprav za tisto obdobje, ko bomo tudi predsedovali. In je absolutno pomembno, da imamo že takrat zelo jasno agendo. Takrat pa pričakujem še več tistega, kar je pa naše. Glede na agendo, ki jo postavlja komisija, kaj je tisto naše. Torej še košček več poudarka na to, ker samo na ta način bomo lahko karkoli prispevali, čeprav se je logika predsedovanja bistveno spremenila, to smo pa tudi že kdaj ugotovili, kajne, predsedniki vlad pa zunanji ministri niso več potrebni za samo predsedovanje, je treba druga ministrstva še bolj navdušiti; niso tako potrebni, kot so bili včasih, razen če si znajo sami poiskati prostor pod soncem, zato da to javno in drugače znajo obznaniti. Glede na to, da bodo takrat, če bodo redne volitve relativno blizu, po mojem bodo morali </font><br/>
<br/>
<b><font size="4">13. TRAK: (DAG) - 14.15</font></b><br/>
<br/>
<b><font size="4">	</font></b><font size="4">(nadaljevanje) najti prostor pod soncem tudi za njih znotraj celotnega delovanja. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Želite odziv? Mag. Božič, izvolite. </font><br/>
<br/>
<font size="4">	</font><b><font size="4">MAG. DOBRAN BOŽIČ: </font></b><font size="4">Hvala lepa.</font><br/>
<font size="4">	Na prvi dve zadevi sploh nimam česa pokomentirati, ker drži. Za drugo pa se absolutno strinjamo z vami. Na MZZ se bomo potrudili, mogoče še pred februarjem 2020 dati že program ven. Je pa to bistveno, da se uskladimo z ostalima dvema državama, s katerima sopredsedujemo, in dobimo potem konsistenten program. In tam bo jasno - in se že pogovarjamo, marca imamo že, naslednji teden, čez dva tedna imamo že prve pogovore z Nemci in Portugalci glede skupnega programa predsedovanja in rdeče niti predsedovanja. In želimo tudi jasno povedati, kaj Slovenija želi dati na mizo in katere bodo prednosti. In sigurno bodo tiste prednosti, ki so temeljnega pomena tudi za Slovenijo, bodo na mizi na predsedovanju. Upam, da bo pa še prej kot 2020, ampak ne morem pa obljubiti, no.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Ugotavljam, da ni več interesa za razpravo, zato v tem delu razpravo o predlogu deklaracije zaključujem in prehajamo na obravnavo vloženih amandmajev. </font><br/>
<font size="4">	Prejeli smo amandma poslanca dr. Mateja Tašner Vatovca in predlog koalicijskih poslanskih skupin, LMŠ, SD, SMC, Desus in SAB, za amandma odbora k poglavju Zunanje zadeve in obramba. Amandma dr. Mateja Tašner Vatovca v celoti spreminja podpoglavje Skupna trgovinska politika EU, medtem ko predlog za amandma odbora koalicijskih poslanskih skupin spreminja zgolj prvi in tretji odstavek istega podpoglavja. Ker sta amandmaja obsežna, predlagam, da ju ne bi brala v celoti in bi o njiju odločali v obliki, kot sta predložena. </font><br/>
<font size="4">	Ker je amandma poslanca dr. Mateja Tašner Vatovca bolj oddaljen od predloga koalicijskih poslanskih skupin za amandma odbora, predlagam, da najprej opravimo razpravo in glasovanje o njem, zato odpiram razpravo o omenjenem amandmaju. Dr. Matej Tašner Vatovec, imate besedo. </font><br/>
<br/>
<font size="4">	</font><b><font size="4">DR. MATEJ T. VATOVEC (PS Levica): </font></b><font size="4">Najlepša hvala.</font><br/>
<font size="4">	Amandma je res dolg, pa ga bom skušal kratko povzeti. </font><br/>
<font size="4">	Gre predvsem za izražanje podpore osrednji vlogi Svetovne trgovinske organizacije, ki je zajeta v tem podpoglavju deklaracije, ki hkrati na nek način tudi poziva k posodobitvi z namenom ponovne vzpostavitve osnovnih načel transparentnega in pravičnega trgovinskega sistema, z namenom integracije krize multilateralnega trgovinskega sistema, in je tudi v bistvu kontradiktorna pozicija, ki jo skušamo s tem amandmajem nekako poenotiti. </font><br/>
<font size="4">	Z amandmajem se predlaga štiri stvari. Na grobo, prvič, da naj mednarodna trgovina ne ogroža, znižuje in omejuje okoljskih, socialnih, zdravstvenih, infrastrukturnih, kulturnih in delavskih standardov. Se pravi, jasno se zapisuje, da moramo zasledovati cilj varovanja teh področij, tudi na področju mednarodne trgovine. Drugič, naj pri oblikovanju skupne politike Evropske unije z zgledom in nepopustljivostjo do lastnih temeljnih demokratičnih načel narekuje pravila transparentnosti, vključenosti, solidarnosti in pravičnosti pri sprejemanju pomembnih usmeritev in strategij mednarodne trgovine. Civilnodružbene organizacije, sindikalna gibanja in zainteresirana javnost morajo imeti vpogled in tudi pregled nad procesi odločanja. Skratka, to so področja, na katerih smo v preteklosti večkrat zaznali resen deficit. Demokratičen deficit v eni najpomembnejših panog skupnosti EU je pa, jasno, nesprejemljiv. Tako bi to bili cilji, ki jih zasleduje Slovenija v institucijah EU.</font><br/>
<font size="4">	Dalje, da ne bi cilj bil samo rast in razvoj držav centra, temveč da se da večji poudarek na kohezijskem razvoju vseh delov Evropske unije in sveta z namenom ustvarjanja, zelo konkretno, novih delovnih mest, zmanjšanja prekarnih pogojev zaposlitev, izboljšanje kvalitete bivanja z višanjem dostopnosti storitev za vse prebivalce Evropske unije. </font><br/>
<font size="4">	In ne nazadnje stvar, ki je tudi bila večkrat predmet razprav, da tako Slovenija kot Evropska unija nasprotujeta vsem vsiljenim mehanizmom, ki omejujejo suverenost posamičnih držav, govorim o tako imenovanih ISDS ali pa ICS mehanizmih ali pa MIC, se pravi, za nadnacionalna arbitražna sodišča, </font><br/>
<br/>
<b><font size="4">14. TRAK: (NM) – 14.20</font></b><br/>
<br/>
<b><font size="4">	</font></b><font size="4">(nadaljevanje) katerih posledica je na nek način prevlada interesov ravno multinacionalk zaradi narave same teh arbitražnih sodišč oziroma investicijskih sodišč in posledično seveda se na tak način tudi znižuje okoljske in prehranske standarde in pa tudi varovanje delavskih pravic zaradi tega, ker se na tak način izogiba nacionalnim standardom, ki veljajo v določenih državah. Tako da toliko kot kratek povzetek tega, kar predlagamo v tem poglavju.</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Če želite… / oglašanje iz dvorane/ Za mnenje Vlade, mag. Božič.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. DOBRAN BOŽIČ: </font></b><font size="4">Hvala lepa.</font><br/>
<font size="4">	Bom še v imenu MGRT, ker je njihovo področje. Torej s predlaganimi dopolnitvami predlagatelja, gospoda Vatovca se ne moremo v celoti strinjati. Pozdravljamo razmišljanja, ampak v celoti se ne moremo strinjati. Razumemo razmišljanja, ampak nekaterih predlogov sprememb besedila ne moremo v celoti sprejeti z vsebinsko ali pa zato, ker ravno niso nekako zavezani z drugimi pogodbami, ki jih že imamo podpisane. Torej nekako Vlada ne more sprejeti tega amandmaja kot takega.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Dr. Milan Brglez, izvolite.</font><br/>
<br/>
<font size="4">	</font><b><font size="4">DR. MILAN BRGLEZ (PS SD): </font></b><font size="4">Hvala.</font><br/>
<font size="4">	Tokrat bom govoril v imenu koalicije, ki se je odločila, da bo vsaj, torej prvi in tretji odstavek tistega, uskladila nekako prvotno besedilo s tistim, kar je predlagatelj predlagal. Zakaj? Zaradi tega, ker dejansko tisto, kar nekako manjka v tistem prvem ali pa še zlasti so delavski standardi tisto, kjer se lahko strinjamo, da jih je treba na takšen ali drugačen način spoštovat. Je pa seveda osnovni okvir mednarodne trgovine še vedno Svetovna trgovinska organizacija, ne more biti pravzaprav karkoli drugega. Ta ima določena varovala, ki se jih tukaj moramo zavedati. Tam ni v bistvu kvalificirano glasovanje, ampak ima vsaka država en glas, karkoli si že misli o celotni zadevi. Tako da ta stvar s tega vidika ni toliko problematična.</font><br/>
<font size="4">	Drugo, kar bi se dalo o tem pravzaprav povedati, je pa  tako. En del tega, kar je pravzaprav predlagatelj zapisal, bo dejansko razrešeno šele skozi evropske volitve. Šele skozi razmerja tega bo bolj jasno, ali je v bistvu, ali so evropske institucije dejansko sposobne se razvijati v smeri odpravljanja demokratičnega deficita ali ne. Dejstvo, da te volitve obstajajo, govori o tem, da bi potencialno lahko bile. Kakšen bo pa njihov izid, pa pravzaprav ne moremo prejudicirati in nam tudi nič ne pomaga, če tukaj zapišemo, pa če se bo na volitvah zgodilo nekaj povsem nasprotnega. </font><br/>
<font size="4">	Kar se pa tiče ICS, je pa zadeva specifična. Jaz mislim, da… Tokrat pa v bistvu skušam strokovno utemeljiti, zakaj pravzaprav takšnega zapisa ne potrebujemo v obdobju, ko še čakamo, kaj bo Sodišče EU povedalo o tem. Pričakuje se nekako maja. Dejstvo je, da v našem pravnem redu neodvisno od tega že obstaja ena zelo visoka varovalka. Tej visoki varovalki iz 3.a člena dvotretjinska večina ni tako preprosto dosegljiva pri teh investicijskih zadevah. Tako da, kakorkoli, ta stvar ne bo tako preprosta, da bi ravno zaradi zgolj z dejstvom, da bi recimo sodišče razsodilo, da je to popolnoma v skladu s pravnim redom EU, jaz pričakujem, da tega ne bo naredilo, ker v nasprotnem primeru bo pa v bistvu svojo pristranskost, dobro, v vsakem primer bi se naredila ena grozna pristranskost. Ravno Sodišče EU je eden glavnih branikov pred tem namreč – in to se je treba zavedati – da slučajno ne bi Evropska unija bila zavezana z Evropsko konvencijo o človekovih pravicah. Torej če tam zaradi svoje vrhovnosti hoče imeti tak standard in se bo v drugem primeru podredila enemu drugemu standardu, potem je pa, potem pa razumem, da je nekaj konstrukcijsko zelo narobe s celotno zadevo oziroma da mednarodno pravo ali pa navadna vladavina prava žal tako kot… Bomo potem v podobnem položaju, kot bi bili brez nje, namreč vladavina prava naj bi nadomeščala razmerja moči. V tem primeru jih bo pa samo, dajmo reči, lepo uokvirila in naredila normalna. Potem pa tudi ne vem, če bo imelo smisel naslednjo deklaracijo pripravljati. Tako da jaz verjamem v to varovalko v našem pravnem redu. Ta je močna. Druge države nimajo take varovalke. Mi smo jo tako splošno</font><br/>
<br/>
<b><font size="4">15. TRAK: (VIP) – 14.25</font></b><br/>
<br/>
<font size="4">	(nadaljevanje) napisali, da v tem primeru velja neodvisno od tega, kaj presodi sodišče EU. Velja neodvisno od tega. Ker tisto, kar velja za naš pravni red, glede sprejemanja tega, vsaj kar parlament počne, bo pač treba Ustavo prej spremenit, če bo kdo hotel na kakšen drug način naredit. Ampak tudi za to obstaja varovalka in to je dvotretjinska večina. Pogledam malo okrog sebe, pa v ta politični prostor, recimo, pa v sedanjem stanju je pa, pa mogoče tudi v prihodnjem, bo zelo težko dosegljiv.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">	Želi še kdo besedo? Ugotavljam, da ne, zato zaključujem razpravo in prehajamo na glasovanje o amandmaju poslanca dr. Mateja Tašner Vatovca. Obveščam vas, da če bo ta amandma sprejet, bo postal amandma koalicijskih poslanskih skupin k istemu podpoglavju brezpredmeten. Glasujemo.</font><br/>
<font size="4">	Kdo je za? (3 člani.) Je kdo proti? (8 članov.)</font><br/>
<font size="4">	Amandma ni sprejet.</font><br/>
<font size="4">	Ker amandma poslanca dr. Mateja Tašner Vatovca k podpoglavju Skupna trgovinska politika Evropske unije ni bil sprejet, prehajamo še na razpravo in glasovanje o amandmaju koalicijskih poslanskih skupin. Odpiram razpravo o amandmaju koalicijskih poslanskih skupin. Ker ni interesa za razpravo, razpravo zapiram in prehajamo na glasovanje o amandmaju koalicijskih poslanskih skupin. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Amandma je sprejet.</font><br/>
<font size="4">	Prehajamo še na glasovanje o predlogu deklaracije v delu, ki sodi v pristojnost Odbora za zunanjo politiko, skupaj s sprejetim amandmajem. Glasujemo. </font><br/>
<font size="4">	Kdo je za? (10 članov.) Je kdo proti? (Nihče.)</font><br/>
<font size="4">	Predlog deklaracije o delu, ki sodi v pristojnost Odbora za zunanjo politiko, je sprejet.</font><br/>
<font size="4">	S tem zaključujem obravnavo predloga deklaracije na pristojnem delovnem telesu. </font><br/>
<font size="4">	Sprejeti amandma bo vključen v dopolnjen predlog deklaracije, skupaj s sprejetimi amandmaji in bo sestavni del poročila odbora. Odbor bo zboru pisno poročal. </font><br/>
<br/>
<font size="4">	S tem zaključujem 3. točko dnevnega reda današnje seje. </font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA - PREDLOG REBALANSA PRORAČUNA REPUBLIKE SLOVENIJE ZA LETO 2019. </font></b><br/>
<b><font size="4">	</font></b><font size="4">Gradivo je objavljeno na spletnih straneh Državnega zbora, z dne 25. januarja 2019. Predlog rebalansa proračuna Republike Slovenije za leto 2019 je v obravnavo Državnemu zboru predložila Vlada Republike Slovenije. Predlog rebalansa bomo obravnavali na podlagi 166. člena Poslovnika Državnega zbora, in sicer kot zainteresirano delovno telo z vidika svojih pristojnosti, kar pomeni, da bomo obravnavali le tisti del, ki se nanaša na Ministrstvo za zunanje zadeve. Obveščam vas, da do tega trenutka nisem dobila nobenega amandmaja kvalificiranih predlagateljev, niti predloga za amandma odbora. </font><br/>
<font size="4">	Za dodatno obrazložitev dajem besedo državnemu sekretarju, mag. Dobranu Božiču.</font><br/>
<font size="4">	Izvolite.</font><br/>
<br/>
<b><font size="4">	MAG. DOBRAN BOŽIČ: </font></b><font size="4">Najlepša hvala. Spoštovana gospa predsedujoča, spoštovani člani in članice odbora! </font><br/>
<font size="4">	Dovolite, da vam v kratkem predstavim Predlog rebalansa proračuna Republike Slovenije za Ministrstvo za zunanje zadeve za leto 2019. Proračun za leto 2019 </font><br/>
<br/>
<b><font size="4">16. TRAK: (MK) – 14.30</font></b><br/>
<br/>
<font size="4">	(nadaljevanje) znaša 90 milijonov 955 tisoč in 51 evrov.</font><br/>
<font size="4">	Predlog rebalansa proračuna za MZZ za leto 2019 je torej za 4 milijone 600 tisoč višji od sprejetega proračuna za leto 2019. V danih okvirih ministrstvo lahko zagotovi sredstva za redno delovanje, nima pa še zagotovljenih sredstev za pričetek priprav na predsedovanje Republike Slovenije Svetu Evropske unije. Pričakujemo, da bodo sredstva zagotovljena s prerazporeditvijo tekom leta s strani Ministrstva za finance. </font><br/>
<font size="4">	Dodatna sredstva s sprejetim proračunom so zagotovljena na naslednjih postavka: podprogramu izvajanja zunanje politike in evropskih zadev in sicer za povečanje obveznosti iz naslova plač na podlagi realizacije dogovora o plačah in drugih stroških dela v javnem sektorju. Za delovanje diplomatski-konzularne mreže, DKP, diplomatsko-konzularnih predstavništev, konkretneje za delovanje novih DKP v Abu Dabiju, Teheranu in Sofiji, za katere obveznosti niso bile predvidene v sprejetem proračunu leta 2019, za ureditev zdravstvenega zavarovanja v državah izven Evropske unije in za obnovo stavbe stalnega predstavništva v Bruslju.</font><br/>
<font size="4">	Povečuje se tudi obseg namenskih sredstev iz naslova odprodaje premoženja nekdanje SFRJ. Iz tega naslova je v začetku leta 2019 predviden nakup poslovne stavbe za potrebe konzulata republike Sloveniji v Trstu. Povečujejo se tudi sredstva na podprogramu sredstva za množične migracije za dodatno obveznost vplačila druge tranče v inštrumenta za begunce v Turčiji. </font><br/>
<font size="4">	Hkrati pa velja omeniti tudi znižanje sredstev v primerjavi s sprejetim proračunom 2019, ki se izkazuje na podprogramu gospodarsko sodelovanje, zaradi spremenjene dinamike plačil, obveznosti do OECD. Torej 90 procentov obveznosti za OECD za leto 2019 je bilo poravnanih ob koncu leta 2018, sredstva za redno delovanje gospodarske diplomacije pa se nekoliko povišujejo glede na sprejeti proračun leta 2019, ter znižanje tudi na podprogramu multilateralno sodelovanje zaradi spremembe tečaja valut za obveznosti do mednarodnih organizacij, ki se plačujejo v tujih valutah.</font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala lepa za dodatno obrazložitev. </font><br/>
<font size="4">	Želi besedo tudi mag. Irena Drmaž, generalna direktorica z Direktorata za proračun z Ministrstva za finance?</font><br/>
<br/>
<font size="4">	</font><b><font size="4">MAG. IRENA DRMAŽ: </font></b><font size="4">Hvala lepa.</font><br/>
<font size="4">	Lepo pozdravljeni!</font><br/>
<font size="4">	Zdaj, v kolikor želite še en tak kratek pregled celovitosti, celovitega rebalansa proračuna, ki ga predlagamo, ki ga predstavljamo preko vseh odborov zdaj v teh dveh tednih lahko tudi na kratko predstavim. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Mislim, da v tem delu ni potreben. Hvala lepa, se vam zahvaljujem za to.</font><br/>
<font size="4">	Mag. Andrej Šircelj, odpiram razpravo o predlogu rebalansa, tako da vam dajem besedo.</font><br/>
<font size="4">	Izvolite.</font><br/>
<br/>
<b><font size="4">	MAG. ANDREJ ŠIRCELJ (PS SDS): </font></b><font size="4">Ja, hvala lepa.</font><br/>
<font size="4">	Glejte, jaz sem malo presenečen nad novico, da ni denarja za predsedovanje EU na postavki za zunanje ministrstvo. Zdaj glejte, ta proračun kaže tudi; prvič, odnos Vlade do posameznega resorja v celoti, da tako rečem, tudi predsednika Vlada na neki ravni in na drugi strani kaže tudi koliko so posamezni ministri močni, ko se deli skupni kolač. In zdaj ta skupni kolač je za Ministrstvo za zunanje zadeve večji za 4 milijone, če sem prav razumel, ne? 4 milijone, ja, od ene milijarde, če gledamo koliko so višji prihodki v letu 2018 glede na leto 2017. Od 2 milijardi pa pol, če gledamo koliko so prihodki večji od leta 2015 oziroma 2014 do leta 2018. In ni denarja za predsedovanje. Zdaj jaz ne vem, a ta Vlada misli resno predsedovati Evropski uniji, ali ne? </font><br/>
<font size="4">	Zdaj seveda, tukaj je tudi državni sekretar rekel: Ja, ampak to pa se da narediti s prerazporeditvijo. Pa sprašujem Ministrstvo za finance kateri pogoji iz zakona o izvrševanju proračuna bodo dejansko tukaj izpolnjeni, da se bo to naredilo s prerazporeditvijo in zakaj s prerazporeditvijo?</font><br/>
<font size="4">	Glejte, ta proračun </font><br/>
<br/>
<b><font size="4">17. TRAK (VI) 14.35</font></b><br/>
<br/>
<font size="4">	(Nadaljevanje) ob vseh teh prihodkih, ki so toliko večji, kaže na to, kar pravi Fiskalni svet, ekspanzivno in prociklično fiskalno politiko in pri tem proračunu obstajajo precejšnja tveganja. Že splošno obstajajo precejšnja tveganja, predvsem zaradi tega, ker se bo ohlajala gospodarska rast. Ni tudi upoštevano načelo previdnosti. Sedaj vidim, da tudi pri Ministrstvu za zunanje zadeve ni upoštevano načelo previdnosti, ne samo v splošnem. Fiskalni svet govori o tem, da je v tem proračunu za 330 milijonov preveč odhodkov. Da so tveganja prevelika. Da ni previdnosti, kot sem že omenil. Skratka, da enostavno ta proračun ni v skladu s fiskalnim pravilom, na eni strani. Na drugi strani imamo toliko večje prihodke. Na tretji strani pa nimamo niti zagotovljenega denarja za predsedovanje Slovenije Evropski uniji. To naj bi se pa potem zgodilo malo s prerazporeditvijo in tako naprej. Poglejte, tudi ta prerazporeditev, to ne gre kar tako kot si mogoče morda nekdo, ki ne pozna proračunskega prava, da rečem, predstavlja. Tam so našteti pogoji, kateri morajo biti izpolnjeni, da se to lahko zgodi. Na primer, da gre za naravne nesreče. Takrat je možno prerazporeditev. Ampak poglejte, jaz ne bi sedaj to predsedovanje enačil s takšnimi dogodki kot so tam navedeni. Sploh ga nisem sedaj izustil, ker je to preveč pomembno. Poglejte, jaz mislim, da ta Vlada tudi pri tem proračunu ni naredila kaj veliko, niti na sploh, niti, če danes govorimo o denarju za zunanjo politiko je tukaj pač ta stabilnost taka, kakršna je. Kaže pa se moč ministra za zunanje zadeve na Vladi pri delitvi denarja. To se kaže. To je pokazatelj na eni strani. In na drugi strani, kakšno prioriteto daje Vlada zunanji politiki. Ta se kaže tudi v denarju, oprostite. Nekatera ministrstva so dobila več kot sto milijonov več. Zunanja politika 4 milijone več od ene milijarde. To je moj komentar glede tega. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala lepa. K razpravi je prijavljen tudi gospod Boris Doblekar. </font><br/>
<font size="4">	Izvolite. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala lepa za besedo. Moram reči, da sem hotel ravno isto zadevo izpostaviti, kot jo je kolega poslanec Šircelj. Jaz bi mogoče samo še nadgradil oziroma prosil za podatek, koliko bo potrebnih teh sredstev za predsedovanje? In, kako konkretno boste to prerazporeditev opravili? Toliko bi samo še dopolnil oziroma želel konkreten odgovor. In pa, za več denarja ste pridobili seveda za plače, ki so bile usklajene s sindikati, pa za diplomacijo, zavarovanje v tujini, nova veleposlaništva, pa ta stavba v Bruslju. Zanima me, kaj je s to stavbo bilo narobe, da je potrebno obnavljati oziroma verjamem, da je treba vsake toliko časa kaj obnoviti. Ampak mogoče besedo, dve, ker me zanima. Samo toliko sem imel. Hvala. </font><br/>
<br/>
<font size="4">	</font><b><font size="4">PODPREDSEDNICA MONIKA GREGORČIČ:</font></b><font size="4"> Kdo z vladne strani se pa želi odzvati sedaj? Predstavnica ministrstva za finance, gospa …</font><br/>
<br/>
<b><font size="4">	MAG. IRENA DRMAŽ:</font></b><font size="4"> Hvala lepa. Glede financiranja predsedovanja zagotovo. Predsedovanje Slovenije Svetu EU 2021 bo tretirano kot posebni vladni projekt. In kot tak se bo tudi financiral, kar pomeni, da je </font><br/>
<br/>
<b><font size="4">18. TRAK: (NB) - 14.40 </font></b><br/>
<br/>
<font size="4">	(Nadaljevanje) načrtovan način financiranja predsedovanja tak, da bodo vsi predlagatelji finančnih načrtov morali načrtovati sredstva za predsedovanje sredstva za predsedovanje v okviru svojih finančnih načrtov in jih ustrezno umestiti v enoten podprogram po programski klasifikaciji dejavnosti, to je podprogram 030.104, predsedovanje Slovenije Svetu EU. S tem bomo zagotovili sledljivost in transparentnost vseh stroškov, ki so in bodo povezani s predsedovanjem. Tako navodilo za takšno načrtovanje je bilo podano s stani Ministrstva za finance, resorjem tudi že ob pripravi rebalansa državnega proračuna 2019. Vendar pa, ker je to predsedovanje še toliko oddaljeno in ni bilo mogoče ob pripravi predsedovanja natančno načrtovati kako bodo ta sredstva razporejena med posameznimi resorji, smo se odločili, da v okviru tako imenovane splošne proračunske rezervacije namenimo oziroma zadržimo en del sredstev, ki bo namenjen potrebam, ki se bodo skozi leto pojavile za potrebe predsedovanja Slovenije Svetu EU v letu 2021, to se pravi, za tiste potrebe, tukaj gre predvsem za določene kadre, ki bi bili že zaposleni v letu 2019. To bo možno na osnovi Zakona o javnih financah in sicer na osnovi 42. člena Zakona o javnih financah, ki pravi, med drugim določa, da se sredstva splošne proračunske rezervacije lahko uporabijo za namene za katere se med letom izkaže, da niso zagotovljena sredstva v zadostnem obsegu in ker jih pri pripravi proračuna ni bilo mogoče načrtovati. Ker je ta del, da ni bilo mogoče načrtovati, del določbe ZJF težko dokazljiv, smo se odločili, da bi še bolj olajšali to prerazporeditev za predsedovanje, da tudi v Predlogu Zakona o izvrševanju proračunov za leto 2018-2019 oziroma teh sprememb, ki so tudi zdaj v obravnavi, omogočimo, da se tudi tukaj od te določbe, to se pravi, da ni bilo mogoče načrtovati, naredi izjema in s tem omogočimo te prerazporeditve tudi na tej podlagi. Koliko je načrtovano za predsedovanje v tem predlogu rebalansa, ki ga imate pred seboj, na tem podprogramu ki sem ga na začetku omenila, je namenjenih 11 milijonov 139 tisoč in 965 evrov. Od tega je 9 milijonov 200 še rezerviranih na splošni proračunski rezervaciji Ministrstva za finance, ostali, torej manjši del pa so nekateri resorji, ki so pač že vedeli kdaj in koliko ljudi bodo zaposlovali, že razporedili v svoje finančne načrte. Tako, da sredstva za predsedovanje so v tem rebalansu načrtovana in ocenjujemo, da jih je glede na projekcije, ki jih imamo, glede stroškov zadostna. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala za vaša pojasnila. </font><br/>
<font size="4">	Še mag. Božič, izvolite. </font><br/>
<br/>
<b><font size="4">	MAG. DOBRAN BOŽIČ:</font></b><font size="4"> Hvala lepa. </font><br/>
<font size="4">	Torej še mogoče za stavbo, ki se obnavlja. Torej stavba je bila narejena leta 1970. Leta 2006 je bila delno obnovljena. Mi smo jo kupili decembra 2005 je bila delno obnovljena, poslovni prostori, predelane so bile stene, notranjost in deloma inštalacije, hlajenje in takrat so bila omejena finančna sredstva in ni bilo posega v ogrevanje, prezračevanje, itd., stavbnega ovoja in fasade. Potem so se pokazale slabosti predvsem na klimatsko-prezračevalnem agregatu in je bilo ugotovljeno, da parcialno obnavljanje ne bi bilo, tudi zaradi oken in cel sistem prezračevanja ne bi bilo. In potem smo se danes po dvanajstih letih uporabe je stanje še slabše in je bilo dogovorjeno, da se, ker se povečuje, torej tudi za predsedovanje se nam povečuje krepko število ljudi, ki bodo delali na SPBR in ne bi bila niti zadostna stavba, je bilo rečeno, da se gre v obnovo stavbe po novih standardih, in da se zato tudi najame nova stavba. Celo poročilo o stanju je bilo narejeno decembra leta 2017 in je bilo potem tudi dano v proces obravnave. </font><br/>
<font size="4">	Hvala. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala. </font><br/>
<font size="4">	Besedo ima najprej dr. Milan Brglez, nato pa še mag. Šircelj. </font><br/>
<font size="4">	Pardon, replika najprej mag. Šircelj. </font><br/>
<b><font size="4">	</font></b><font size="4"> </font><br/>
<b><font size="4">19. TRAK: (NB) - 14.45</font></b><br/>
<br/>
<b><font size="4">	MAG. ANDREJ ŠIRCELJ (PS SDS):</font></b><font size="4"> Hvala. </font><br/>
<font size="4">	Kratka replika. Najprej bi vprašal državnega sekretarja, če je to zadosti denarja kar pravi Ministrstvo za finance. Poglejte, Ministrstvo za finance se je zelo potrudilo, da je te računovodske variante preko dveh zakonov nekako naredilo Zakon o javnih financah pa še Zakon o izvrševanju proračuna, tako da tam bo nekako pravno-formalno še to dalo zdaj nekako narediti. Tako da, mislim tudi zaradi tega se spreminja tista določba pri Zakonu o izvrševanju proračuna. ampak zdaj, poglejte, imate 11 milijonov, sem slišal. Bo dovolj? Prej je povedala predstavnica Ministrstva za finance. Ne vem. To so njene številke, ne moje, gospod Božič. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Mag. Božič. </font><br/>
<br/>
<b><font size="4">	MAG. DOBRAN BOŽIČ:</font></b><font size="4"> Hvala lepa. </font><br/>
<font size="4">	To so še vedno težka vprašanja. Torej nikoli, če gledate posamezna ministrstva, zneski nikoli ne bodo dovolj, torej vedno še rabimo kaj več. So pa, realnost je drugačna od nerealnosti. Mi smo povedali, da s temi sredstvi, ki jih imamo, bomo zagotovili redno delovanje. Kar je pa Ministrstvo za finance zagotavlja, 11 milijonov, je pa letos dovolj sredstev za začetek in zagon predsedovanja, tako da ocenjujemo, da sredstev, ki so namenjeni za predsedovanje, za letošnje leto bo dovolj in potem tudi kasneje je zagotovljena, so zagotovljeni torej zneski, ki so jih ministrstva predvidela za svoje predsedovanje. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala lepa. </font><br/>
<font size="4">	Dr. Milan Brglez, izvolite. </font><br/>
<br/>
<b><font size="4">	DR. MILAN BRGLEZ (PS SD):</font></b><font size="4"> Hvala. </font><br/>
<font size="4">	Je bilo sicer omenjeno v predstavitvi, ampak me vseeno zanima, glede na to, da smo imeli včasih tako neljubo situacijo, ko v nekaterih mednarodnih organizacij nismo plačevali članarin ali pa smo zelo zelo zamujali celo na robu tega, da bi glasovalne pravice izgubili. In zdaj me zanima v bistvu ali je zdaj v proračunu, ne samo v vašem, ampak v vseh, dovolj sredstev, da bodo vse te članarine promptno pokrite »in timely« ne z enoletnim zamikom ali čemerkoli, ker samo kakšna takšna proaktivnosti omogoča dejansko tudi diplomatsko proaktivnost znotraj, ker vse drugo pomeni, da te malo čudno gledajo. Ali smo na tem stanju ali nismo ali še kje kaj… Saj ni treba imeti točno povedati kje, ker je to lahko tudi občutljivo, pa tako naprej, ampak samo neko zagotovilo rabim glede tega. </font><br/>
<font size="4">	Hvala. </font><br/>
<br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Mag. Božič, izvolite. </font><br/>
<br/>
<b><font size="4">	MAG. DOBRAN BOŽIČ:</font></b><font size="4"> Hvala lepa. </font><br/>
<font size="4">	Torej tudi jaz lahko z veseljem zagotovim oziroma ugotovim, da Slovenija redno poravnava vse obveznosti, ki jih ima do vseh organizacij, mednarodnih organizacij redno poravnava, tako da smo v zanki in to redno opravljamo svoje obveznosti. </font><br/>
<font size="4">	</font><br/>
<b><font size="4">	PODPREDSEDNICA MONIKA GREGORČIČ:</font></b><font size="4"> Hvala lepa. </font><br/>
<font size="4">	Je morda še kakšen interes za razpravo? Ugotavljam, da ne. zato razpravo zaključujem. </font><br/>
<font size="4">	Ugotavljam, da se je Odbor za zunanjo politiko seznanil s Predlogom rebalansa proračuna Republike Slovenije za leto 2019 v delu, ki se nanaša na njegovo delovno področje. </font><br/>
<font size="4">	S tem zaključujem obravnavo Predloga rebalansa proračuna tudi na Odboru za zunanjo politiko. Odbor bo pripravil mnenje, ki ga bo poslal Odboru za finance kot matičnemu delovnemu telesu in o njem pisno poročal. </font><br/>
<br/>
<font size="4">	S tem zaključujem 4. točko dnevnega reda in tudi 16. sejo Odbora za zunanjo politiko.</font><br/>
<font size="4">	Hvala lepa. </font><br/>
<br/>
<b><font size="4">Seja se je končana 15. februarja 2019 ob 14.48.</font></b><font size="4">  </font>
</root>