<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">37. nujna seja</font></b><br/>
<br/>
<b><font size="4">(9. februar 2022)</font></b><br/>
</p></div><br/>
<br/>
<b><font size="4">Sejo je vodil Igor Peček, predsednik komisije. </font></b><br/>
<b><font size="4">Seja se je začela ob 14.01. </font></b><br/>
<br/>
<b><font size="4">1. TRAK: (VP) 14.00</font></b><br/>
<br/>
<b><font size="4">	PREDSEDNIK IGOR PEČEK: </font></b><font size="4">Spoštovane članice in člani Komisije za nadzor javnih financ, spoštovani vabljeni, lepo pozdravljeni. Pričenjam 37. nujno sejo Komisije za nadzor javnih financ.</font><br/>
<font size="4">	Obveščam vas, da sem do začetka seje prejel eno opravičilo, in sicer se seje ne more udeležiti član gospod Robert Polnar. Na seji pa kot nadomestne članice in člani komisije s pooblastilom sodelujejo: mag. Dejan Židan, ki nadomešča mag. Bojano Muršič iz Poslanske skupine SD, mag. Meira Hot, ki nadomešča dr. Franc Trčka tudi iz Poslanske skupine SD, iz Poslanske skupine SAB Vojko Starović nadomešča mag. Alenko Bratušek in pa gospod Brane Golubovič nadomešča poslanca Roberta Pavšiča iz Poslanske skupine LMŠ. Imam pa še eno pooblastilo, in sicer iz Poslanske skupine nepovezanih poslancev na seji sodeluje gospa Janja Sluga. </font><br/>
<font size="4">	S sklicem seje ste prejeli dnevni red seje komisije. Ker v poslovniškem roku nisem prejel predlogov za spremembo dnevnega reda, ugotavljam, da je določen takšen dnevni red seje kot ste ga prejeli s sklicem. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA, TO JE NUJNI UKREPI ZA ZAVAROVANJE SLOVENSKE STRATEŠKE TURISTIČNE INFRASTRUKTURE.</font></b><br/>
<b><font size="4">	</font></b><font size="4">Poslanske skupine SD, LMŠ, Levica in SAB so 27. 1. 2022 na Komisijo za nadzor javnih financ naslovile zahtevo za sklic nujne seje z navedeno točko dnevnega reda. </font><br/>
<font size="4">	Kot gradivo k tej točki dnevnega reda ste prejeli zahtevo poslanskih skupin SD, LMŠ, Levica in SAB s predlogi sklepov, ki je objavljena na spletnih straneh Državnega zbora s sklicem seje.</font><br/>
<font size="4">	Na sejo so bili vabljeni: mag. Meira Hot v imenu predlagateljev zahteve; Janez Janša, predsednik vlade; Zdravko Počivalšek, minister za gospodarski razvoj in tehnologijo, ki pa se je opravičil, z nami pa je državni sekretar Simon Zajc; mag. Andrej Šircelj, minister za finance, ki pa se je tudi zaradi mednarodnih obveznosti s seje opravičil; dr. Janez Žlak, predsednik uprave Slovenskega državnega holdinga; Franci Matoz, predsednik upravnega odbora DUTB, ki se je tudi opravičil; Andrej Prebil, predsednik uprave Sava Turizem d.d.; Klemen Boštjančič, predsednik upravnega odbora Sava d.d.; Breda Črnčec, generalna sekretarka Sindikata gostinstva in turizma Slovenije; Irena Jaklič Valenti, sekretarka Regijske organizacije zahodne Slovenije; in pa gospod Bogdan Lipovšek. Dodatno pa je bil vabljen tudi Damjan Wolf, generalni sekretar Obalne sindikalne organizacije KS90. </font><br/>
<font size="4">	Predlagam, da razpravo opravimo tako, da najprej predstavnica predlagateljev zahteve za sklic nujne seje dodatno obrazloži zahtevek za sklic. V nadaljevanju bodo besedo dobili vsi, ki so bili povabljeni, in nato sledi razprava članic in članov komisije. </font><br/>
<font size="4">	Besedo dajem predstavnici predlagatelja. </font><br/>
<font size="4">	Mag. Meira Hot, izvolite.</font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa, spoštovani gospod predsednik. Spoštovani vabljeni, spoštovane kolegice in kolegi, lep pozdrav.</font><br/>
<font size="4">	Opozicijske stranke, sindikati, zainteresirana strokovna javnost, naše državljanke in državljani </font><br/>
<br/>
<b><font size="4">2. TRAK: (VP) 14.05</font></b><br/>
<br/>
<b><font size="4">	</font></b><font size="4">(nadaljevanje) z visoko zaskrbljenostjo zadnjih nekaj tednov spremljamo dogajanje in ozadja, ki jih mediji dnevno razkrivajo v zvezi s prodajo deleža Save d. d. projektnemu podjetju iz sosednje Madžarske. Današnja seja je bila sklicana ravno zaradi tega, ker javnost nikakor ni bila deležna ustreznih pojasnil, ki bi pa morala biti dana. In žal sedaj ugotavljam že tu na začetku, da smo tudi ob današnji seji priča neke vrste ošabnosti oziroma aroganci vladajočih, ker ključnih akterjev ponovno ni, temveč so se opravičili nekaterih ob nekih slučajih in naključjih, ki ne vem ali so ravno ustrezni. Kažejo na neko čisto izmikanje že na samem začetku današnje seje in to tudi kaže na odnos v zvezi s to tematiko in na odnos do javnosti. Dejstvo je, da si javnost zasluži pojasnila, a da očitno vladajoči menijo, da niti osnovnih pojasnil v zvezi s potencialno prodajo naših ključnih turističnih, naravnih, kulturnih danosti ne bomo dobili oziroma nismo tisti, katerim bodo podajali pojasnila. </font><br/>
<font size="4">	Namreč vlada na čelu s pristojnim dolgoletnim gospodarskim ministrom ter Slovenski državni holding pod vodstvom kadra SDS gospoda Janeza Žlaka so namreč opustili dolžno skrbnost ter dopustili, da se je Republika Slovenija znašla v položaju, ko ji grozi izguba poslovnega deleža, ki predstavlja strateško jedro slovenske turistične infrastrukture preko 3 tisoč turističnih postelj v ključnih hotelih, apartmajih, kampih in drugih turističnih objektih v več slovenskih  turističnih destinacijah, v Portorožu, na Bledu, v Moravskih Toplicah, v Moravskih Toplicah. Mediji so namreč razkrili, nato pa celo potrdili dogovor o nakupu deleža sklada York v Savi d. d. in izkazali, da je do tega prišlo po tem, ko je SDH nenadoma prekinil pogajanja v zvezi z odkupom zadevnega. Zakaj ponovno poudarjam, da je bilo vse razkrito s pomočjo medijev? Ker dostikdaj nihče od pristojnih v resnici ni prišel pred javnost in podal celotna pojasnila, vsa pojasnila, predstavil ozadja, ki so pripeljala do točke, v kateri Sloveniji grozi visoko tveganje, da se omenjeno premoženje namesto uveljavitve predkupne pravice države proda v roke tujih finančnih skladov, ki imajo sicer bolj malo skupnega s turistično dejavnostjo in v zvezi s strategijo tega potencialnega partnerja se odpira res veliko, veliko vprašanj. Dejstvo, da zasebni solastnik svoj 43-odstotni delež Save zdaj prodaja drugim interesentom oziroma ni pripravljen skleniti dogovora z SDH, je že samo po sebi zaskrbljujoče, saj naj bi ravno omenjeno premoženje pomenilo jedro načrtovanega osrednjega upravitelja ključnih slovenskih turističnih storitev. Ključna operacija za vzpostavitev takega modela upravljanja strateških turističnih kapacitet v lasti države je namreč odkup deleža družbe Sava Turizem d. d., ki je torej že več let v lasti zasebnega investicijskega sklada York. Da si razjasnimo, omenjeni sklad je v letih 2015 in 2016 postal solastnik podjetja tako, da je od treh zasebnih bank odkupil terjatve prezadolžene in insolventne Save in jih skozi prisilno poravnavo spremenil v lastniški delež. Namreč v zadnjih nekaj tednih smo izključno poslušali o tem, kako so ta delež prodale leve vlade. Absolutno to ne drži, postali so solastnik tako, da so odkupili terjatve neposredno od bank. Torej ni vlada prodala, oni so neposredno odkupili od banke. Naj bo to jasno. Ker predstavljam si, da bomo danes to večkrat s strani desne opcije slišali, kako so to leve vlade prodale. Seveda pa to ne drži, dejstva izkazujejo drugače. Od tistega leta dalje, torej od leta 2016 so največji zasebni in javni lastniki podjetja, ki so hkrati tudi njegovi upniki. Skratka neuspešno se dogovarjajo o zaključku finančne sanacije ter lastniški konsolidaciji podjetja. In tudi po več kot petih letih v bistvu to še ni zaključeno, ključnemu premoženju za razvoj slovenskega turizma pa zdaj grozi, da bo dokončno pristalo v rokah </font><br/>
<br/>
<b><font size="4">3. TRAK: (VP) 14.10</font></b><br/>
<br/>
<b><font size="4">	</font></b><font size="4">(nadaljevanje) tujega zasebnega kapitala.</font><br/>
<font size="4">	Naj na tej točki takoj poudarim, da o sami vzpostavitvi slovenskega turističnega holdinga v tem prostoru nikoli ni v resnici potekala razprava razen nekaj poslanskih vprašanj pristojnemu ministru. Torej politika v tem prostoru ni imela možnosti razpravljati o vzpostavitvi holdinga niti o tem, kakšni so cilji, ki se zasledujejo, ampak ta holding je tisti osrednji projekt, ki ga gospodarski minister vse od zasedbe te funkcije poudarja kot ključni projekt konsolidacije lastništva turističnih kapacitet. Torej ključno vprašanje, na katerega nikoli ni bilo jasno in nedvoumno odgovorjeno, in meni je žal, da danes ni ministra, ki bi nam dal ta odgovor, ampak je tu sekretar, morda bo on znal, torej na naši strani, na strani opozicije je bilo vselej najbolj ključno odprto vprašanje, kaj se zgodi po tem, ko se ta holding sploh vzpostavi, kakšni so cilji in kaj sploh minister Počivalšek razume pod premišljeno privatizacijo. Namreč ideja opozicije glede tega, kaj naj bi se s takim holdingom dogajalo po tem, so vselej v smeri, da je strateška investicija, ki naj ostane v državni lasti in ki naj poišče upravljavca, ki ima znanje s konkretnega področja upravljanja turizma. Torej gre za izjemno strateško naložbo, za katero vsaj Socialni demokrati ne podpiramo nikakršne privatizacije ali premišljene privatizacije kot temu reče minister Počivalšek. In danes smo želeli dobiti odgovor na ključno vprašanje, ki je tudi, kaj se zgodi po tem, ko se ta holding sploh realizira, če se bo realiziral glede na sedanje danosti. </font><br/>
<font size="4">	Ker neizpodbitno dejstvo pa je, da je združevanje ključnih turističnih kapacitet v lasti države, torej kot sem že poudarila, že od leta 2014 glavni turistično-razvojni projekt aktualnega gospodarskega ministra in je kot tak opredeljen tudi v strategiji trajnostne rasti slovenskega turizma od 2017 do 2021. Kolikor nam je znano oziroma kakršne so bile informacije s strani ministrstva za gospodarstvo, naj bi tudi v prenovljeni strategiji ta holding ostal eden izmed ključnih projektov, na katerem bo slovenski turizem gradil. Pa vendarle, če se zgodi ta prodaja, nam ni jasno kako. Tudi strategija upravljanja kapitalskih naložb države iz leta 2015 je naložbo v družbo Sava d. d. označila kot pomembno naložbo, katere vrednost je predvsem v neposrednem in posrednem lastništvu nekaterih najpomembnejših slovenskih hotelov in turističnih objektov. Sava Turizem d. d. je hčerinska družba in je del skupine Sava d. d., obremenjena z neporavnanimi obveznosti v preteklosti, ki pa so danes tudi vir sporov med njenimi največjimi družbeniki. Strukturo portfelja z obsegom poslovanja pa predstavlja največjega ponudnika turističnih storitev v treh od štirih slovenskih turističnih regij, kar potrjujejo tudi njena poslovna poročila. Torej jasno je, da gre za izjemno pomembno / nerazumljivo/ dejavnosti, ki so neločljivo povezane z upravljanjem krajev in krajine, v kateri se nahajajo. Strategija trajnostne rasti slovenskega turizma sicer opredeljuje ukrep prestrukturiranja v hotelskih podjetjih v lasti države, pri čemer navaja tri aktivnosti. Prvič, oblikovanje državnega sklada za prestrukturiranje podjetij pod okriljem SDH, drugič, konsolidacijo lastništva, in tretje, strukturiranje novega portfelja. Te v bistvu nikoli niso bile zaključene, saj je strategija konkretizirala zgolj izvedbo prvega koraka torej celovite finančne analize, ki naj bi bila sicer izvedena, ampak javnost nikoli ni bila seznanjena z njenimi rezultati. Ključna pomanjkljivost veljavnih strateških dokumentov pa je dejstvo, da nikoli niso nedvoumno odgovorili na nekaj temeljnih vprašanj, ki so: kakšen je sploh namen in cilj združevanja državnih turističnih kapacitet, katero premoženja naj bo vanjo vključeno, kdo je odgovoren za izvedbo in po kakšni časovnici. Torej kljub mnogim napovedim in raznim aktivnostim konsolidacija ni bila zaključena in v resnici poteka izjemno netransparentno, razdrobljeno, nepregledno. Poskusi združevanja lastništva in upravljanja državnih turističnih naložb tako trajajo že več let z </font><br/>
<br/>
<b><font size="4">4. TRAK: (VP) 14.15</font></b><br/>
<br/>
<b><font size="4">	</font></b><font size="4">(nadaljevanje) zelo mešanimi rezultati. Holding je v bistvu oblikovan delno, njegovo lastništvo in upravljanje pa sta izjemno razdrobljena med več medsebojno neusklajenih upravljavcev. </font><br/>
<font size="4">	Dejstvo je, da z razkritjem prodaje deleža Yorka v Savi d. d. projektnemu podjetju na Madžarskem tedaj so resnično zazvonili prav vsi alarmi. Podjetje z nekim minimalnim ustanovitvenim kapitalom po madžarski zakonodaji, v resnici brez neke internetne strani, z enim zaposlenim navaja, da bo skupaj z državo udejanjil slovenski javni interes in obljublja 200-milijonske investicije. Vendar pa je vse preveč podobnih izjemno slabih praks, ki so na koncu pokazale, kakšne škodljive posledice nastanejo v primeru špekulativnih predaj ključnih gospodarskih družb. V občini Piran je znan primer hotela Metropol. Po prevzemu s strani Hrvaške družbe so sledile odpovedi, sledila je prekinitev dobavnih verig, torej tu gre tudi za podizvajalce, ki so enostavno izključeni iz dobave, selila se je potem centralizacija vseh nabav in naročil v Opatijo, danes je pa ta hotel v bistvu zelo žalostna podoba nekoč ponosa Portoroža – zaraščeno, umazano, hoteli so zaprti, veliko ljudi se sprašuje, kaj se sploh dogaja. To dejansko lahko eno turistično destinacijo uniči in kazi neko podobo, na kateri je leta in leta ta gradila, investirala v neko promocijo. Ali pa kot je v primeru občine Piran, kjer je v bistvu ključna gospodarska panoga turizem, to lahko pomeni za en kraj resnično katastrofo. In zdaj namesto, da bi se pogovarjali o tem, kako izboljšati pogoje dela v turizmu, mi danes govorimo o tem, da bomo izgubili še tisto nekaj, kar je ta država v okviru turizma imela. In to je seveda neprimerno. Podoben primer se je zgodil seveda tudi z vstopom Madžarov v Terme Lendava, zelo podobne obljube o investicijah, o razvoju. No, končalo se je pa seveda z odpovedmi, z višjimi cenami, ki so na koncu odvrnile stalne obiskovalce, z razvrednotenjem neke celotne dejavnosti. In zakaj v opoziciji tako poudarjamo pomen nekega skrbnega pregleda potencialnega kupca, zakaj se tako bojimo vstopa nekoga, za katerega je že na prvi pogled zelo jasno razvidno, da ne more biti strateški partner države v turizmu? Predvsem ko primerjamo s prodajo Adrie. Ker ponovno so zatajili ravno ključni akterji, ki niso niti osnovnega due diligence oziroma skrbnega pregleda opravili, ki so dopustili vstop nekoga, ki je prav tako obljubljal stomilijonske investicije, da bi na koncu v resnici to podjetje v celoti izčrpal in ga spravil v stečaj. In tu gre za napake, na katerih bi se morali učiti in na katerih bi morala v bistvu celotna politika stopiti skupaj, ker ne gre za politično vprašanje, v resnici gre za neko nacionalno vprašanje, ki zahteva res soglasje politike. In politika bi tu morala soglasno stopiti in glasno reči ne vstopu nekoga, ki absolutno ne more udejanjati slovenski nacionalni interes. Javni interes lahko udejanja samo država oziroma lokalna skupnost. Zelo dvomim, da bo nek tuji kapital udejanjal slovenski nacionalni interes. </font><br/>
<font size="4">	In ravno iz vseh teh razlogov, torej iz teh alarmov, ki zvonijo, ljudi, ki pozivajo, mnogih pozivov sindikatov, zainteresirane javnosti, strokovne javnosti, celo društev, turističnih novinarjev, državljank in državljanov smo danes sklicali to sejo, da končno dobimo res neka pojasnila o ciljih in namenih holdinga, ali je to sploh še dano dejstvo v strateških dokumentih ali država, vlada stremi k vzpostavitvi tega holdinga ali je te cilje enostavno opustila ali so prišli s spremembo upravljanja naložb, ki se je zgodila v začetku leta, tudi do spremembe tega, kaj bo znotraj Save d. d. storila. Dejstvo je, da je bil Sava d. d. ves čas kot ključni deležnik v kontekstu turističnega holdinga izpostavljen. Mi pa menimo, da si res javnost zasluži pojasnila in da je v danem trenutku edini primeren korak v resnici uveljavitev predkupne pravice za odkup deleža York ter na ta način uveljavitev nacionalnega strateškega interesa torej zaščititi zaposlene v panogi, zaščititi eno ključnih gospodarskih panog, zaščititi naša naravna in kulturna bogastva. Mi enostavno ne moremo razumeti, da smo v preteklih </font><br/>
<br/>
<b><font size="4">5. TRAK: (VP) 14.20</font></b><br/>
<br/>
<b><font size="4">	</font></b><font size="4">(nadaljevanje) dveh letih toliko vlagali v obstoj te panoge, v turizem, dokapitalizirali panogo z več kot 340 milijoni evrov davkoplačevalskega denarja, ki je šel za turistične bone, dali pomoči v obliki subvencije, na primer Sava, iz njenega letnega poročila za leto 2020 izhaja, da so črpali 6,9 milijona evrov pomoči za subvencije za čakanje na domu, torej zakaj vlagati v nekaj, kar bo potencialno ogroženo z vstopom tujega partnerja, toliko davkoplačevalskega denarja vložiti nekam zato, da potem pride do tega, da se lahko proda nestrateškemu partnerju in na koncu koncev mesta, ki si jih subvencioniral, tudi na ta način ogroziš. Torej namesto, da bi državi zvonili vsi alarmi, smo priča temu, kako se tisti, ki bi morali odgovarjati, izmikajo odgovorom ali pa mečejo neke insinuacije v smeri »Saj to je zasebna prodaja, saj pa to je bilo prodano pod levimi vladami,« pri čemer ne povedo, da če se v resnici razmišlja o uveljavitvi predkupne pravice, potem že na ta način poveš, da očitno ne gre za zasebni posel, ker če bo do tega prišlo, bo prišlo z davkoplačevalskim denarjem. Mi enostavno menimo, da strateške turistične infrastrukture zaradi njene razvojne vloge ni primerno prepustiti razprodaji. Torej smisel združevanja naložb vidimo v tem, da bi jih uspešno prestrukturirali ter razvijali nikakor ne v pripravi za privatizacijo. In od vsake vlade pričakujemo, da bo delovala v smeri javnega interesa, in zato menimo, da je ukrepanje na uveljavitev predkupne pravice za zaščito strateških turističnih lokacij edina primerna, edina nujna. </font><br/>
<font size="4">	In v skladu s tem smo danes tudi pripravili predloge treh sklepov. Z enim priporočamo, da se torej zagotovi vse potrebno za transparentno in hitro konsolidacijo lastništva v temeljni slovenski turistični infrastrukturi, ki bo namenjena razvoju infrastrukture in ne privatizaciji. Prav tako priporočamo vladi, da kot skupščina Slovenskega državnega holdinga in drugih upravljavcev državnega premoženja dosledno zasleduje javni interes in vztraja pri uveljavljanju predkupne pravice države v primeru prodaj ključne turistične infrastrukture. Ter kot tri priporočamo, da v sodelovanju z MGRT SDH in DUTB v roku 30 dni javnosti obrazloži javni interes na področju konsolidacije ključnih državnih turističnih naložb.</font><br/>
<font size="4">	Če mi boste dovolili, bi še prebrala pismo Obalne sindikalne organizacije, ki je bila vabljena, ampak žal zaradi bolezni se ni mogel udeležiti. Torej v Obalni sindikalni organizaciji KS90, ki združuje 15 različnih sindikatov dejavnosti tako javnega kot tudi zasebnega sektorja, torej reprezentativni sindikat tudi v dejavnosti gostinstva in turizma z veliko mero pozornosti spremljamo zadnja dogajanja v slovenskem turizmu, ki ima za sabo več kot stoletno tradicijo in ga od leta 1991 končno tržimo pod lastnim slovenskim grbom. Slovenski turizem je vse od osamosvojitve beležil izjemne rezultate, saj je rasel z nadpovprečno rastjo in prispeval vedno večji delež k slovenskemu bruto družbenemu proizvodu. Turizem je v Sloveniji hitro rastoča gospodarska panoga, ki je v letu 2019 posredno in neposredno prispevala kar 12,3 % slovenskega bruto družbenega proizvoda in ki zagotavlja neposredno več kot 58 tisoč delovnih mest in, kar je izjemno pomembno, izkazuje izredno velik količnik multiplikativnosti, saj posredno ali neposredno daje kruh celo vsakemu desetemu zaposlenemu v Republiki Sloveniji. V Obalni sindikalni organizaciji KS90, ki izhaja iz okolja Slovenske Istre, kjer je dejavnost turizma močno prisotna v vseh štirih občinah, kjer skoraj ni družine, ki nebi bila posredno ali neposredno odvisna od nje, smo v preteklosti kot reprezentativni sindikat v dejavnosti gostinstva in turizma opozarjali tako na sumljive prakse, ki so se dogajale v Istrabenz Turizmu, v Hotelih Bernardin kot tudi na nujno zagotavljanje dostojnih delovnih pogojev in poštenih plačil, ki bi bila odraz zahtevnosti in odgovornosti del v tako delovno intenzivni dejavnosti kot je dejavnost turizma. Prav tako smo odločno oporekali ideji slovenskega turističnega holdinga, ki bi pod državno lastništvo združil vso pomembnejšo turistično infrastrukturo v Republiki Sloveniji, saj se nismo strinjali s tem, da bi po tem, ko bi slovenski davkoplačevalci najprej vložili milijarde evrov za nakup in kasneje še za t.i. obnovo turistične infrastrukture, to prodali naprej za enega črnega in </font><br/>
<br/>
<b><font size="4">6. TRAK: (VP) 14.25</font></b><br/>
<br/>
<b><font size="4">	</font></b><font size="4">(nadaljevanje) enega belega po že znanem modelu, ki smo mu bili priča že v dejavnosti bančništva v bližnji preteklosti. Zavoljo tega tudi sedaj ob dejstvu, da je madžarsko podjetje Prestige tourism že podpisalo pogodbo o nakupu 43 % delnic Save d. d., pozivamo vse pristojne, da država uveljavi predkupno pravico in poveča državno lastništvo v družbi, ki predstavlja največjega zaposlovalca v dejavnosti turizma v  Republiki Sloveniji, saj le-ta zaposluje več kot tisoč zaposlenih, upravlja 18 hotelov, razpolaga z več kot 2 tisoč 600 sobami na najbolj ekskluzivnih lokacijah v Sloveniji. Mnenja smo namreč, da je dejavnost turizma kot paradnega konja slovenskega gospodarstva vse od osamosvojitve naprej potrebno ohraniti v domačih rokah kot dejavnost izjemnega državnega pomena, ob tem dobiti tak način upravljanja, ki bo tudi zaposlenim omogočal dostojen kos kruha in ne le drobtine kot se žal prepogosto dogaja. Zato v Obalni sindikalni organizaciji pozivamo pristojne, da država uveljavi predkupno pravico, ki jo ima pri nakupu 43 % deleža Save, ki je največji zaposlovalec v dejavnosti turizma in razpolaga s turističnimi kapacitetami na najlepših lokacijah širom Slovenije. Mnenja smo namreč, da ima država sedaj idealno priložnost, da končno prične s procesom čiščenja tveganega kapitala s tako perspektivne in pomembne panoge za slovensko gospodarstvo kot je dejavnost turizma, ki, kot že rečeno, posredno ali neposredno daje kruh vsakemu desetemu zaposlenemu. Prav tako se nam zdi izjemnega pomena, da se z nakupom deleža Save, s katerim trenutno razpolaga tvegani kapital, zopet povrne izjemno pomembno srebrnino posebnega državnega pomena v naše roke, da bomo lahko o lastni usodi v prihodnosti odločali izključno sami. V Slovenski Istri smo namreč v preteklosti ostali brez Tomosa, Mehanotehnike, Stavbenika, v tuje roke je spolzela Droga, Splošna plovba, Adriatic in poleg logistike, torej Luke Koper in Intereurope, je le še dejavnost turizma, ki kot velik multiplikator delovnih mest omogoča varno prihodnost lokalnega prebivalstva Slovenske Istre. Zato ostro in odločno nasprotujemo kakršnemukoli ponovnemu vstopu tujcev s tveganim kapitalom v lastništvo Save d. d., saj želimo o lastni usodi odločati sami, ne pa tako kot se je zgodilo v primeru hotelov Metropol ali Adrie Airways, ko so pasivnost te države takratno potegnili izključno delavci. V kolikor pa bodo dejanja države kljub temu šla v smeri, da ne kupi 43 % deleža Save, do katerega ima prednostno pravico nakupa, in bo dovolila, da spet pade slovenska srebrnina v roke tujega tveganega kapitala, bomo v Obalni sindikalni organizaciji naredili vse in še več, da zaščitimo kvalitetna delovna mesta v dejavnosti, ki posredno ali neposredno daje kruh skoraj vsaki družini v Slovenski Istri.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, mag. Hot.</font><br/>
<font size="4">	Preden nadaljujemo, bi rad prebral še eno pooblastilo. In sicer poslanec Primož Siter nadomešča poslanca Luko Meseca iz Poslanske skupine Levica. </font><br/>
<font size="4">	Zdaj pa dajem besedo predstavnikom vlade. </font><br/>
<font size="4">	Državni sekretar gospod Simon Zajc, želite besedo? Izvolite.</font><br/>
<br/>
<font size="4">	</font><b><font size="4">SIMON ZAJC: </font></b><font size="4">Hvala, gospod predsednik. Spoštovane poslanke, poslanci, ostali vabljeni, dober dan.</font><br/>
<font size="4">	Uvodoma želim zelo jasno poudariti, da je prav Ministrstvo za gospodarski razvoj in tehnologijo na državni ravni glavni zaveznik in branik razvoja slovenskega turističnega sektorja. Zato tudi v primeru, ki ga danes obravnavamo na tej seji, pričakujemo, da bosta SDH in posredno Ministrstvo za finance v svojem delu po preučitvi vseh relevantnih okoliščin predkupno pravico tudi uveljavila. Na Ministrstvu za gospodarski razvoj in tehnologijo si že dolga leta prizadevamo dvigniti ugled in prepoznavnost turistične panoge, ki kljub zavidljivim doseženim rezultatom v zadnjih letih še vedno ni prepoznana kot ena ključnih gospodarskih dejavnosti. Kljub našim prizadevanjem se je ta panoga na vladnem parketu in v razpravah med poslanci izdatneje znašla šele ob soočenju s posledicami epidemije, ki je panogo spravila skoraj na kolena, in pa sedaj, ko smo pred enim ključnih vprašanj prihodnjega razvoja slovenskega turizma. Mislim, da se vsi tukaj strinjamo, da je turizem pomembna gospodarska panoga, ki ima multiplikativne učinke na različne sektorje. Turistična infrastruktura z namestitvenimi zmogljivostmi je ključnega pomena za  razvoj sektorja turističnih destinacij, njihove zaposlene in pa seveda tudi za lokalno okolje.</font><br/>
<br/>
<b><font size="4">7. TRAK: (VP) 14.30</font></b><br/>
<br/>
<b><font size="4">	</font></b><font size="4">(nadaljevanje) Poudarjam, da razumemo zaskrbljen odziv javnosti glede načrtovane prodaje deleža Save tujemu skladu. Še toliko bolj, ker imamo poleg nekaterih dobrih izkušenj in pozitivnih primerov tujih vlaganj v turizmu tudi tiste negativne izkušnje s tujimi vlagatelji. In prav zaradi slednjih si na našem ministrstvu v zadnjih letih zelo načrtno prizadevamo za ustrezno strateško in skrbno upravljanje s ključnimi turističnimi naložbami. Žal, spoštovane poslanke in poslanci, smo bili v preteklosti pri naših prizadevanjih deležni številnih očitkov tako iz vrsti poslanskih skupin, ki ste sklicatelji današnje seje, kot iz vrst nekaterih strokovnjakov, češ, da želimo podržaviti slovenske hotele. Danes nas sicer pozivate, da naj storimo prav to, čemur ste nekoč nasprotovali. </font><br/>
<font size="4">	V sklicu te seje navajate dolgoletno nepregledno in razdrobljeno združevanje državnih turističnih naložb, zato naj najprej pojasnim pomen turističnih naložb v lasti države in pa dosedanja prizadevanja za njihovo ustrezno upravljanje. Značilnost slovenskega turističnega gospodarstva je visok delež državnih naložb v lastništvo hotelskih in drugih turističnih podjetij. Ta je podedovan iz specifičnega načina neuspele privatizacije in pa finančnega prestrukturiranja turističnih družb v preteklosti. Država ima tako posredno preko gospodarskih družb oziroma finančnih institucij lastniške deleže v kar 20 gospodarskih družbah v panogi turizma. Izredno visok delež ima v sedmih večjih in srednje velikih turističnih podjetjih in s tem tudi znaten delež vseh nastanitvenih turističnih kapacitet v ključnih vodilnih turističnih destinacijah in seveda posledično v celotnem slovenskem turističnem gospodarstvu. Kaj to konkretno pomeni v številkah? Te družbe z zaznavnim lastniškim deležem države obvladujejo 28,5 % vseh hotelskih in podobnih sobi v Sloveniji in od 60 do 70 % celotnega kapitala in sredstev. Zaposlujejo okoli 50 % vseh zaposlenih v turizmu in ustvarijo 35 % vseh prenočitev v hotelih in podobnih obratih. Realizirajo 50 % vseh prihodkov v celotni nastanitveni dejavnosti Slovenije. Hkrati pa je ena od družb tudi največji ponudnik igralniških storitev v Sloveniji. Te družbe zato predstavljajo ključen strateški vpliv na strukturo, podobo, rezultate in pa socialne učinke slovenskega turizma. Zato ne smejo biti prepuščene neučinkovitemu upravljanju ali pa naključni in nenadzorovani privatizaciji. Prav zato je eden od ključnih pogojev in vzvodov za doseganje povečanja dodane vrednosti in razvojne prodornosti slovenskega turizma učinkovito ter ciljno upravljanje teh naložb. Pričakovanja države kot lastnika so bila najprej jasno začrtana že s strategijo upravljanja leta 2015. Takrat smo si začrtali cilj, in sicer 8 % donos na kapital. Nato smo leta 2017 sprejeli strategijo trajnostne rasti slovenskega turizma od 2017 do 2021 in prvič s konsenzom s ključnimi deležniki slovenskega turizma resno naslovili enega ključnih izzivov slovenskega turizma, tj. prestrukturiranje hotelskih podjetij v državni lasti. Do tedaj je veljalo za nekako samoumevno, da so najlepše točke na slovenski obali naše, da so naše lokacije na idiličnem Bledu in na prekmurskih ravnicah. Vse do trenutka predloga omenjene strategije, ko smo bili, spoštovane poslanke in poslanci, deležni številnih očitkov iz političnih vrst kot nekaterih posameznih strokovnjakov, da želimo podržaviti slovenske hotele. Odločno zanikamo, da je bil ta ukrep prestrukturiranja hotelskih podjetij v državni lasti v strategijo umeščen zato, ker bi bila to, kot navajate v vašem sklicu, osebna ambicija gospodarskega ministra Počivalška. Nasprotno, ambicija je vedno bila, da država ni na slabšem. Velja spomniti, da smo si v času, ko so bile terjatve Save na DUTB, prizadevali in tudi uspeli takrat, da so se terjatve prenesle na SDH ravno zato, da se terjatve pod ceno nebi prodajale špekulativnim skladom. Poglejte si primer Istrabenza in DZS-ja. </font><br/>
<br/>
<b><font size="4">8. TRAK: (VP) 14.35</font></b><br/>
<br/>
<b><font size="4">	</font></b><font size="4">(nadaljevanje) Tudi takrat ste temu prizadevanju nasprotovali vsi. Če tega nebi dosegli, bi si York danes v celoti lastil Savo. Tematika upravljanja turističnih zmogljivosti v državni lasti je dodobra preučila in ukrepe predlagala tudi neodvisna skupina vrhunskih strokovnjakov, ki so pripravili strategijo razvoja slovenskega turizma. Idejo o učinkovitejšem upravljanju turističnih zmogljivosti v državni lasti je najprej podprlo naše ministrstvo, nato pa več dosedanjih Vlad Republike Slovenije, katerih del ste bile tudi stranke, ki danes sklicujete to sejo, nekatere stranke. Konkretne ukrepe v smeri konsolidacije turističnih kapacitet v lasti države je začel uresničevati SDH, katerih podlaga so bili letni načrti upravljanja. Kot smo že večkrat predstavili tudi v javnosti, so dosedanji načrti predvidevali tri ključne korake. V prvem konsolidacijo razpršenih turističnih naložb države v okviru t.i. slovenskega turističnega holdinga pod upravljanjem SDH. V drugem koraku dokapitalizacijo s finančnimi investitorji s ciljem vlaganj v razvoj, dvig kakovosti in konkurenčnosti vseh turističnih podjetij, vključenih v STH oziroma v turističnih holding, s končnim ciljem zvišanja njihove vrednosti. V tretjem koraku pa strukturiranje novega portfelja. Kaj je torej javni interes tovrstne konsolidacije in prestrukturiranja, glede katerega se sprašujete v sklicu? Ključni cilji, ki jih želi SDH doseči v turističnih družbah v večinski državni lasti so: prvič, dvig kakovosti storitev in učinkovitejše upravljanje turističnih podjetij, potem zagotovitev nadaljnjega razvoja turistične dejavnosti in ključnih slovenskih destinacij v skladu s strategijo turizma in nenazadnje povečanje vrednosti turističnega portfelja in dvig donosnosti turističnih podjetij v državni lasti. Želeli smo biti odgovorni in ne pustiti, da se vprašanje lastništva rešuje samo od sebe. Zagotoviti smo hoteli dolgoročno korist za slovenska turistična podjetja in zaposlene, ključne turistične destinacije in nenazadnje tudi za dobro slovenske države in davkoplačevalca. </font><br/>
<font size="4">	Da je Vladi Republike Slovenije mar za ohranitev in razvoj panoge turizma, govorijo tudi pravočasni, učinkoviti in konkretni ukrepi za ublažitev posledic epidemije COVID-19. Omogočili smo namreč preživetje in ponovni zagon turizma, za kar je bilo namenjenih dobrih milijardo evrov. Načrtujemo tudi vlaganja v turistično infrastrukturo v višini 200 milijonov nepovratnih sredstev. Kot veste, pa v sodelovanju s strokovnjaki pripravljamo tudi novo strategijo turizma za obdobje do leta 2028. Ker je ta trenutno v fazi priprave, še ne morem govoriti o končni vsebini in usmeritvah strategije, lahko pa povem, da je evalvacija dosedanje strategije nakazala smotrnost nadaljevanja začrtane smeri razvoja slovenskega turističnega sektorja v državni lasti. Na področju ukrepa prestrukturiranja hotelskih podjetij v državni lasti ta nova strategija ne predvideva revolucije kot se je ponekod namigovalo, temveč nadaljevanje zastavljenih aktivnosti, ki pa bodo ponovno pretehtane in po potrebi dopolnjene oziroma nadgrajene. Strategija bo pripravljena predvidoma do konca marca in bo v nadaljnjih fazah priprave strategije še predmet usklajevanj s ključnimi deležniki, strokovno in tudi splošno javnostjo. Na koncu pa bo strategijo sprejela Vlada Republike Slovenije. </font><br/>
<font size="4">	In kje smo danes slovenskim turističnim holdingom in kakšen je naš pogled glede družbe Save? Pri doseganju zastavljenih ciljev glede slovenskega turističnega holdinga je prišlo do zamika. Največji razlog leži v že dve leti trajajoči epidemiji COVID-19 in posledicah, ki jih je imela epidemija na razmere v turistični panogi. Letni načrt upravljanja naložb v turizmu je bil namreč sprejet februarja 2020, torej en mesec preden je izbruhnila epidemija. Verjetno pa bi cilje lahko hitreje dosegli tudi, če bi vsi deležniki tvorno sodelovali v tej smeri. Marsikdo od tistih, ki danes poziva k uveljavitvi predkupne pravice države, je v preteklosti nasprotoval ustrezni konsolidaciji turističnih kapacitet v državni lasti. V sklicu tudi navajate, da vlada, gospodarski minister in SDH dopuščajo prevzem najpomembnejše slovenske turistične infrastrukture. To nikakor ne drži. Naj vas spomnim, da je država na primer </font><br/>
<br/>
<b><font size="4">9. TRAK: (VP) 14.40</font></b><br/>
<br/>
<b><font size="4">	</font></b><font size="4">(nadaljevanje) uspešno vstopila v družbo Terme Olimija. Glede družbe Sava si že ves čas prizadeva povečati svoj delež in s tem zavarovati javni interes z vidika turizma. SDH in KAD sta že pred leti vstopila v lastništvo Save preko odkupa terjatev od DUTB-ja in imata danes večinski delež v tej družbi. SDH je že dvakrat pristopil k pogajanjem za nakup deleža sklada York v družbi Sava, a se je postopek zaradi bistveno spremenjenih okoliščin in negotovih razmer zaradi pandemije COVID-19 začasno ustavila. Ob vseh teh korakih, ko smo si prizadevali za ohranitev turistične ključne infrastrukture v slovenski lasti, smo bili ves čas deležni očitkov, da podržavljamo hotele. Dejansko pa so hotele prodajale tujcem zasebne gospodarske družbe. Nekatere od njih predstavljajo slabo izkušnjo za slovenski turizem, na primer hotel Lendava ali Metropol na Obali. Prav bi bilo, da tu povprašate za odgovornost poslovodstva gospodarskih družb, tudi poslovodstva družbe Sava. Premoženje družbe Sava d. d. oziroma Sava Turizem d. d. ima znaten potencial za nadaljnjo rast in izboljšanje kazalnikov poslovanja in donosnosti. Boljše rezultate bi lahko dosegli ob vsaj dveh pogojih. Prvič, vlaganje v dvig kakovosti infrastrukture in drugih sredstev družbe, in drugič, sprememba načina kakovosti in učinkovitosti upravljanja družbe v skladu z mednarodnimi profesionalnimi standardi. Glede vprašanja nadaljnjih korakov glede Save želimo zato izpostaviti naslednje. Prvič, poudarjamo, da Republika Slovenija ne prodaja svojega deleža. Prav tako država nima nobenega vpliva na odločitev, če želi kateri od lastnikov, v tem primeru je to York, prodati svoj delež in komu bo prodal svoj delež. Zato je sedaj še toliko bolj pomembna podpora in enotno sodelovanje vseh vpletenih državnih deležnikov kot tudi aktivno sodelovanje državnih turističnih družb. Pomembno je, da so pripravljeni na spremembe, vse s ciljem povečanja vrednosti turističnega portfelja v državni lasti za državo, slovenski turizem in seveda za zaposlene v njem. Drugič, Ministrstvo za gospodarski razvoj in tehnologijo v tem primeru nima odločevalskih pristojnosti. Odgovornost in pristojnost v tem primeru imata stranki v postopku, to sta Slovenski državni holding in kapitalska družba KAD, ki sta prejeli poziv za možnost uveljavitve predkupne pravice. SDH je bil namreč ustanovljen ravno za namen centraliziranega upravljanja naložb in vzpostavitve preglednega sistema upravljanja s centralnim upravljavcem. SDH tako vsako leto sprejme načrt upravljanja, ki je podlaga za vse upravljavske aktivnosti. Po naših informacijah SDH trenutno pridobiva vse potrebne ekonomske in pravne podlage za sprejem najbolj optimalne upravljavske odločitve v zvezi s Savo d. d. Ob tem pa bo treba upoštevati tudi dopustne okvirje lastniških odločitev. Vsi vemo, da je Sava d. d. skladno z veljavno državno strategijo upravljanja pomembna naložba. In tretjič, prav zaradi občutljivosti in pomena nadaljnjega razvoja naložb Save za turistične destinacije in slovenski turizem v celoti se je gospodarski minister Zdravko Počivalšek že politično zavzel za možnost uveljavitve predkupne pravice države za delež sklada York. Poleg tega se je sestal tudi s predstavniki potencialnega investitorja, ki so mu predstavili načrte v povezavi s Savo. Pogovori se bodo nadaljevali v smeri pridobivanja nadaljnjih informacij predvsem o predvidenem investicijskem programu prestrukturiranja, planih investicij in garancij za izvedbo slednjih. Na podlagi vseh prejetih relevantnih informacij bodo morali končno odločitev glede uveljavljanja predkupne pravice sprejeti vsi vpleteni deležniki.</font><br/>
<font size="4">	Spoštovani. Naše ministrstvo se kot pristojno ministrstvo za področje turizma ves čas aktivno zavzema za razvojni in kakovostni preboj slovenskega turizma, za katerega je potrebno transparentno in učinkovito dokončati proces konsolidacije. Mi razumemo reakcijo javnosti in bomo z vso skrbnostjo spremljali dogajanje ter v skladu z našimi pristojnostmi in v okviru političnega dialoga naredili res vse, kar je v naši moči, za zavarovanje interesov slovenskega turističnega sektorja, kot smo to počeli že do sedaj.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospod državni sekretar.</font><br/>
<font size="4">	Ker predstavnikov Slovenskega državnega holdinga in pa Družbe za upravljanje terjatev bank ni prisotnih na seji, sprašujem vabljene ali želi </font><br/>
<br/>
<b><font size="4">10. TRAK: (VP) 14.45</font></b><br/>
<br/>
<b><font size="4">	</font></b><font size="4">(nadaljevanje) kdo besedo. Ugotavljam, da ne. </font><br/>
<font size="4">	Tako … Želite? / oglašanje iz dvorane/ Aha, razumem. Poglejte, besedo dobite na začetku zato, da predstavite svoja stališča. Predstavitev naj traja približno 5 minut. Bomo šli kar po vrstnem redu glede na to, da ni nihče z mimiko nakazal, da bi želel besedo, sem sicer podvomil v to, ampak z veseljem vam dam besedo. Bi vas pa prosil, da se pred predstavitvijo predstavite zaradi zapisa magnetograma z imenom, priimkom in pa da navedete inštitucijo, iz katere prihajate. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">BOGDAN LIPOVŠEK: </font></b><font size="4">Dober dan, lepo pozdravljeni vsi tukaj prisotni. Moje ime je Bogdan Lipovšek in ne prihajam iz nobene institucije, prihajam kot državljan Republike Slovenije in kot Slovenec. In se zahvaljujem komurkoli že, ne vem točno, za to, da sem dobil priložnost, da lahko prisostvujem tej današnji seji. Nisem se želel javiti prvi, ampak ker se nihče ni javil, sem se ustrašil, da bomo morda prehitro končali in da ne bo mogoče povedati vsega, kar morda nam vsem in meni leži na duši. </font><br/>
<font size="4">	Najprej bi rad razložil, zakaj je turizem tako pomembna panoga za Slovenijo in za slovenski narod ter državljanke in državljane Republike Slovenije. Ne samo, da je turizem eden največjih zaposlovalcev v Republiki Sloveniji, ne samo, da zaposluje med 40 in 50 tisoč, metodologije so različne, zaposlenih direktno in indirektno, ampak predvsem zaradi tega, ker je vedno ta neposredna gonja po dobičku in neposredna zahteva po večanju donosa na kapital v turistični panogi. In skozi visi v zraku mantra, da smo nesposobni v turističnem sektorju oziroma moje kolegice in kolegi, ki so še vedno aktivni, da bi moral biti donos na kapital večji, da tega mi ne znamo in da zaradi tega potrebujemo tuje lastnike, ki bodo sposobni to realizirati. Turizem je delovno intenzivna panoga in po vsem svetu razen posebnih izjem je normalno pričakovani donos na delovno intenzivno panogo turizma med 3 do 5 %. Tukaj bi navedel samo še norveški upokojenski fond, ki ima točno to razmerje za lukrativnost svojih naložb v turizmu. Torej turizem mora imeti nekatere druge učinke, da je interesanten in da se tako pazijo, čuvajo turistično razvite države, začnimo samo s Švico, na ta sektor, da je toliko pozornosti temu posvečeno in toliko interesa nad to panogo. Turizem, kot je bilo že, mislim, nekje navedeno danes, ima seveda izjemne multiplikativne učinke. Rad bi vam dal samo primer. Luka Koper ima izračunano približno, torej tukaj metodologije niso izjemno natančne, ampak so pa odstopanja v realnih razmerjih, Luka Koper ima multiplikativni učinek 1,9. Kaj to pomeni? Na vsak evro zaslužen v Luki Koper, ta povzroči 0,9 evrov prihodkov v nekaterih drugih dejavnostih in panogah. Tu v glavnem gre za logistiko, transport in tako naprej. Turizem ima v Sloveniji izračunan multiplikativni učinek od 2,3 do 2,5 evra, kar pomeni vsak evro, zaslužen v turizmu, v drugih sektorjih povzroča oziroma ima za posledico 2,3 do 2,5 evra dodatnega zaslužka. Multiplikativni učinki, rad bi vam povedal </font><br/>
<br/>
<b><font size="4">11. TRAK: (VP) 14.50</font></b><br/>
<br/>
<b><font size="4">	</font></b><font size="4">(nadaljevanje) samo en primer, ker tu začnemo zdaj o tem razpravljati, enostavno nimamo časa in nemogoče je na tem mestu. Tukaj je seveda največjih multiplikativnih učinkov ravno na kmetijstvu. Vsi poznamo situacijo s korono in v velikih težavah, v katerih so se znašli slovenski vinarji, ker enostavno, ko so bili hoteli zaprti, gostinski obrati zaprti, vina v takih količinah niso imeli komu prodati. Da ne govorim o tem, da je vsak kozarec vina, ki je prodan v hotelu tujemu gostu posebne vrste, izvoz. Pa ne gre samo za multiplikativni učinek na vinarjih. Rad bi vam povedal primer, ki se je realno zgodil in jaz sem bil pri tem soudeležen in zaradi tega s takim veseljem in ponosom razložim to zgodbo. Hotel je posloval po mnenju novega lastnika slabo oziroma preslabo. Zaradi tega je najel t.i. cost killerja, to pomeni ubijalca stroškov, ki naj poišče vse možne rezerve znotraj hotela za povečanje dobička. Tale cost killer je seveda z nekimi grabljami potegnil čez celo podjetje in ugotovil, da je v nabavi precejšnja rezerva, in sicer zahteval je, da se nemudoma prekine dobava sirov v hotel iz majhne sirarne, kmetije, ki je bila približno štiri kilometre oddaljena od tega hotela, zaradi tega, ker se dobijo primerljivi siri v mednarodni verigi trgovski grosistični z bistvenim odstopanjem od cene, in to tudi do 25 %. S tega vidika je bila zgodba popolnoma zaključena in logično je, da je treba seveda poslovati gospodarno, racionalno in da taka razlika v ceni ni vzdržna in da žal se bo pač ta kmetija že morala znajti kako drugače, verjetno tudi, da se. Ampak imel sem to srečo, da sem lahko po posebni metodi analiziral t.i. izkaz poslovnega uspeha gostinstva, to je food and beverage department tega hotela. In ko analizirate to z neko posebno metodo, ki je razvita za hotelirstvo, ugotovite, da bi sprememba dobavitelja iz kmečkega okolja slovenskega, ki je proizvajalo izjemne sire, na trgovca, tujega trgovca, tujega grosista bi na samem dobičku oziroma izkazu poslovnega izida predstavljala spremembo rezultata na decimalki. Kaj to pomeni? Finančnega učinka niste dosegli nikakršnega. Razen tistega prvega psihološkega, tudi do 25 % je razlike med to ceno, izločili ste pa domačega proizvajalca in šli to popolnoma v nasprotju z vsemi trendi v sodobnem turizmu, da je lokalno pridelana hrana podpora lokalnim proizvajalcem, kar je seveda poseben trend t.i. zelenega turizma.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Gospod Lipovšek, prosim počasi …</font><br/>
<br/>
<font size="4">	</font><b><font size="4">BOGDAN LIPOVŠEK: </font></b><font size="4">A, takoj bom, ja.</font><br/>
<font size="4">	Skratka to je samo ena izmed teh zgodb. Seveda teh zadev je še mnogo, mnogo več. Vendar je treba opozoriti tudi pri tujem lastništvu na t.i. procese akulturacije, ki ga ravnokar doživljamo v hotelu Intercontinental v Ljubljani, kjer je kljub zakonu o javni rabi slovenskega jezika slovenski jezik izvržen iz poslovanja in komunikacije in ta hotel posluje v dveh jezikih, tj. v angleškem in srbskem. Nič proti angleškemu jeziku, nič proti srbskemu jeziku ampak vendar jasno pokaže, kakšen vpliv in pomen in ma nacionalno lastništvo,</font><br/>
<br/>
<b><font size="4">12. TRAK: (VP) 14.55</font></b><br/>
<br/>
<b><font size="4">	</font></b><font size="4">(nadaljevanje) kar pa ni nujno, da je vedno državno, nacionalno lastništvo na tako pomembno panogo kot je turizem, ki se zadre v mnogo, mnogo več por kot pa samo slovenskega naroda in slovenskega življa, gospodarstva, kot pa samo navidezno …</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Gospod Lipovšek, prosim, zaključite. </font><br/>
<br/>
<font size="4">	</font><b><font size="4">BOGDAN LIPOVŠEK: </font></b><font size="4">Ja, okej. Samo kakor to navidezno vzpostavljanje učinkovitosti panoge. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Prosim, da upoštevate moje priporočilo glede pač omejitve časa. Precej je vabljenih, zato sem vas prosil, da nekako poskušate se omejiti na 5 minut. </font><br/>
<font size="4">	Postopkovni predlog mag. Pogačnik.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. MARKO POGAČNIK: </font></b><font size="4">Ja, spoštovani predsednik, hvala.</font><br/>
<font size="4">	Dajte, prosim, tole upoštevati, ta vaš predlog. Jaz mislim, da je tudi odgovornost s strani predlagateljev današnje seje in vabljenih. Zdajle smo 10 minut poslušali, bi rekel, neko predavanje, ki ne sodi v parlament. Tudi danes, bi rekel, temo, ki ste jo sklicali, spoštovani gospod Lipovšek niti v eni sekundi ni uporabil, bi rekel, temo dnevnega reda. In res naprošam, predsednik, no, da pač opozorite vabljene, da se držijo dnevnega reda. In parlament je, bi rekel, zakonodajna veja oblasti.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, mag. Pogačnik. </font><br/>
<font size="4">	Verjetno ste opazili, da sem to pravzaprav že naredil.</font><br/>
<font size="4">	Postopkovni predlog mag. Židan.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Hvala, gospod predsednik, in lep pozdrav vsem prisotnim.	</font><br/>
<font size="4">	Gospod predsednik, prosim, da preprečite, da bi desna stran naredila to, kar tako in tako želi – utišati opozicijo v tem parlamentu, po možnosti kakšne stranke prepovedati. Ampak, veste, mi nismo banana republika, mi smo Slovenija in tako bo tudi ostalo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam, mag. Židan.</font><br/>
<font size="4">	Saj ravno to sem pač naredil. Glejte, do zdaj smo imeli prakso, da so vsi povabljeni s strani predlagatelja na začetku seje, na začetku razprave dobili besedo. Tudi danes se bomo držali tega dogovora oziroma tega poslovniškega reda. Glede na to, da je število vabljenih veliko oziroma večje kot običajno, sem pa že na začetku prosil, da se poskušamo omejiti na pet minut, da se držimo teme in da se pač karseda celovito usmerimo na področje, ki je predmet dnevnega reda. </font><br/>
<font size="4">	Mag. Hot, vi ste želeli tudi postopkovni predlog.</font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Spoštovani gospod predsednik, definitivno ni korektno, da se vabljene na ta način napada. Vabljeni niso vajeni parlamentarizma, ki se ga mi gremo v tem kontekstu. So lepo povedali, da so prvič v tej dvorani. Vsebina, o kateri govorimo, je zelo, zelo široka, dotika se marsikatere okoliščine, ki nekdo, ki je ekspert na tem področju, želel predstaviti. In to je gospod Lipovšek želel narediti. Zdaj pa, da nekdo je vešč ali pa ni vešč parlamentarizma, lepo vas prosim. Ne more biti zaradi tega napaden. Težko se je sicer omejiti na pet minut, ampak vabljeni so s strani predlagatelja seznanjeni s tem in se trudijo okvirno tudi temu zadostiti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Saj to sem pravzaprav želel od vabljenih in to sem tudi izpostavil ne glede na to, da vem, da ne morejo biti vsi seznanjeni tako s poslovniškim redom, pač ne glede na to da se nihče ni javil k besedi, sem po tem dal možnost, da besedo dobijo vsi, ki so bili s strani predlagatelja vabljeni na to sejo. Tako, da nadaljujemo z vabljenimi. </font><br/>
<font size="4">	Gospa, izvolite, imate besedo. </font><br/>
<br/>
<font size="4">	</font><b><font size="4">BREDA ČRNČEC: </font></b><font size="4">Hvala za besedo. Moje ime je Breda Črnčec, sem predstavnika Sindikata delavcev gostinstva in turizma Slovenije. Spoštovane poslanke in poslanci, spoštovani vabljeni. </font><br/>
<font size="4">	Kot edini reprezentativni sindikat delavcev v dejavnosti gostinstva in turizma in podpisniki kolektivne pogodbe dejavnosti smo se že v letu 2019 obrnili na ministra za gospodarstvo glede nastajanja državnega turističnega holdinga in kaj bi to pomenilo za zaposlene. Do sestanka ni prišlo. Kasneje smo ministra Počivalška ponovno pozvali, da bi se sestali na temo stanja, v kateri se je zaradi covida znašla celotna panoga in okoli 40 tisoč delavk in delavcev. </font><br/>
<br/>
<b><font size="4">13. TRAK: (VP) 15.00</font></b><br/>
<br/>
<b><font size="4">	</font></b><font size="4">(nadaljevanje) Žal smo znova ostali brez odziva in se z ministrom za gospodarstvo še vse do danes nismo sestali. Informacije, ki so se v javnosti pojavile v zadnjih dveh tednih, da Madžarska kupuje naše najlepše naravne danosti in hotele, je v zaposlenih vzbudilo ogorčenje in še večje nezaupanje v obstoječo oblast. Govorimo namreč o strateško pomembni panogi, ki je na leto doprinašala tudi do 13 % BDP-ja. Zato v imenu delavk in delavcev, državljank in državljanov na tem mestu apeliramo in pozivamo vlado in vse poslance, da sprejmete odločitev, da država uveljavi predkupno pravico in odkupi 43 % delež Yorka. Prodaja strateškega gospodarskega potenciala turizma naš žene zgolj v bedno hlapčevstvo tujemu kapitalu. Pri dosedanji odprodaji slovenskih hotelov, kjer so lastniki Rusi, Srbi, Hrvati in tudi že Madžari, smo si nabrali že veliko slabih izkušenj predvsem z odpuščanjem delavk in delavcev, poslabšanjem delovnih pogojev, z nespoštovanjem in kršitvami slovenske delovnopravne zakonodaje, od prekarnih in nestabilnih zaposlitev in še bi lahko naštevali. Tuji kapital pred temeljne človekove pravice postavlja predvsem dobiček in svoje lastne interese ter vse večje izkoriščanje delavcev. In temu se bomo sindikati le še bolj intenzivno zoperstavili z vsemi razpoložljivimi sredstvi sindikalnega boja. Zato z manifestom, ki smo ga posredovali širši javnosti in tudi vam, dajemo jasno sporočilo, da nočemo in ne želimo, da bi v lastni domovini postali hlapci tujemu kapitalu. Že sedaj se ob vse večji draginji življenjskih stroškov in energentov poglablja revščina že zaposlenih delavcev. Zato vas opozarjamo tudi na problematiko nizkih plač in na že leta podplačane delavce v tej dejavnosti. </font><br/>
<font size="4">	Spoštovane poslanke in poslanci, spoštovani predstavniki vlade, od vas pričakujemo, da se boste z vsemi argumenti zavzeli za razvoj slovenskega turizma in strateške slovenske naložbe ter za človeka vredno življenje vseh zaposlenih delavk in delavcev v tej gospodarsko izredno pomembni panogi. Ne dovolimo, da tuji kapital izpodrinja stabilne in dolgoročne zaposlitve. Ne dovolimo, da bi domačo slovensko kulinariko, domače vinarje in slovensko pridelovalno prevzemal kapital s ponudbo tujih prehrambenih verig in tujih pridelkov. In ne dovolimo, da bodo našo kulturo, naše običajne, naše slovenske lepote na Bledu, na Primorskem in v Pomurju predstavljali Madžari. Že sedaj se v sindikati borimo proti izčrpavanju delavk in delavcev, ker je kadra premalo, proti prekarnim zaposlitvam, slabim delovnim pogojem, kršitvam in še bi lahko naštevali. In če domači lastnik nima interesa po bolje plačanih delavcih in izboljšanju delovnih pogojev, kako jih bo imel tuji lastnik? Borba za slovenski turizem je borba za obrambo naroda. Zato še enkrat pozivamo sedanjo oblast, da naredite vse za zaščito slovenske strateške turistične infrastrukture. Kajti upamo in verjamemo, da se vsi dovolj zavedamo, kaj turizem pomeni za Slovenijo, in da preprečimo, da naši slovenski biseri preidejo zgolj v kremplje in pohlep tujcev. Na vas za konec spomnim na povest slovenskega pisatelja Ivana Cankarja Hlapec Jernej in njegova pravica. Več kot očitno se tudi skoraj 100 let kasneje borimo za družbeno-zgodovinsko utemeljeno pravico delavstva do plodov svojega dela. In to bomo branili. Zato smo prav z manifestom pozvali vso slovensko javnost, vse državljane in državljanke, delavce in delavke, da stopimo skupaj in se zoperstavimo razprodaji slovenskega turističnega premoženja zgolj v roke tujemu kapitalu.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Nadaljujemo.</font><br/>
<font size="4">	Izvolite, gospa.</font><br/>
<br/>
<b><font size="4">14. TRAK: (VP) 15.05</font></b><br/>
<br/>
<font size="4">	</font><b><font size="4">IRENA JAKLIČ VALENTI: </font></b><font size="4">Hvala lepa. Irena Jaklič Valenti, sekretarka regijske organizacije zahodne Slovenije, Zveza svobodnih sindikatov. Spoštovani predlagatelji zahteve in vsi navzoči na seji. </font><br/>
<font size="4">	Nadaljujem, kar je kolegica začela in sicer glede dejstev okoli planirane odprodaje strateških turističnih naložb. Ne samo, da je aktualna odprodaja deleža Yorka, konkretni so namreč namigi tudi o paketni odprodaji celotnega portfelja DUTB. S tem bi se dejansko izognili internim DUTB za prodajo posameznih turističnih naložb pri njihovem upravljanju. Če bi odprodajali posamezne naložbe kot je na primer skupina Istrabenz Turizem v središču Portoroža s šestimi hoteli, bi seveda taki prodajni procesi posamezni trajali najmanj od 6 mesecev do enega leta. V upravnem odboru DUTB je zdaj domnevno tudi predsednik upravnega odbora že z večino glasov na svoji strani, kar seveda v naslednji fazi terja samo še soglasje Ministrstva za finance. In v postopku teh prodajnih procesov se domnevno pojavlja Ernst &amp; Young kot agent v teku cenitve, kar pomeni, da ne govorimo samo o prodaji deleža York ampak dejansko o celotnem portfelju DUTB. Kot napovedani kupec je spet omenjen Diofa Asset, tale nepremičninski madžarski sklad. Ob tem ima DUTB priročno podlago za prodajo, saj zakon določa ukinitev DUTB do konca leta 2022, kar pride zelo prav v tej fazi. Po opozorilih tudi zanesljivih virov pa lahko ti prodajni postopki se bi zaključili predvidoma do konca aprila/maja 2022, kar še dodatno dokazuje, da želijo vladajoči akterji izpeljati vse nujne faze prodajnih postopkov, to je pa kompleta slovenskih turističnih naložb, še pred parlamentarnimi volitvami v aprilu 2022. Potem temu potrjuje še ena že prej omenjena poteza vlade, ki je potrdila letni načrt upravljanja kapitalskih naložb SDH za leto 2022, po katerem se je naložba Save d. d. premaknila iz strateške med pomembne. To zdaj omogoča prodajo in zmanjšanje državnega deleža iz zdajšnjih 47 % na le 25 %, dokument pa magično datira že na 24. november 2021. Zdaj, če je res absurden očitek, da hoče aktualna vlada hotele razprodati Madžarom, potem je to treba dokazati v tej fazi. In sicer vsi trije akterji (York, KAD in SDH) imajo enake pravice pri upravljanju in bi lahko kot slednja dva, KAD ali SDH, uveljavila predkupno pravico in s tem vpeljala tudi nacionalno upravljanje teh naložb še v nadaljnjih korakih. </font><br/>
<font size="4">	Zdaj moram se vrniti tudi na to, da nismo absolutni zagovorniki državnega lastništva turističnih naložb, ker lahko upravljanje Save tudi razumemo kot v določeni meri nespametno do zdaj. In sicer v lasti ima edino vredno naložbo Savo Turizem skupino in te isti ljudje sedijo v organih upravljanja ene in druge družbe, kar se lahko seveda v nadaljnjih fazah z eno potezo uredi in družbe spoji in se to ne prepušča na izgovor novemu lastniku. Kot da, bom rekla, trenutni lastnik tega nebi znal. </font><br/>
<font size="4">	Splošno dejstvo je, da ob trenutni regulativi v Sloveniji paketna prodaja v tej fazi pomeni alarmantno tveganje, da bodo novi nestrateški lastniki turistične naložbe razkosali in prodali naprej, ob tem pa hitro zaslužili več od danih kupnin in iz posla odnesli logično visoke dobičke. Visoko tveganje predstavlja še posebej za vse zaposlene v panogi, ki bi potem potencialno lahko izgubili stalne zaposlitve, in pa vse ostale možne negativne posledice z vidika upravljanja naravnih virov, ki bi jih prepustili v upravljanje tujim vlagateljem. Gre za koncesijo upravljanja naravnih virov. Danes ni bilo posebej omenjeno, gre za mineralne vrelce, gre za geotermalne vrtine, gre za upravljanje obalnega pasu, zemljišč, nepremičnin na elitnih lokacijah v turističnih družbah, ki so trenutno v upravljanju pri SDH in DUTB in so strateškega pomena danes in v prihodnje za Slovenijo in za se nas davkoplačevalce. Če je pitna voda nova nafta prihodnosti, jaz mislim, da dodatni komentarji ob tem niso več potrebni. Gre za odprodajo nacionalne dediščine, ki nebi več ostala v slovenski domeni. Ne govorimo o lastništvu države, ampak v slovenski domeni je treba najti formulo. Država bi morala stopiti korak naprej z zavedanjem, da turistična panoga neposredno zagotavlja, kot prej rečeno, 40 tisoč delovnih mest, in seveda upoštevajo že danes naštete multiplikativne učinke. Tudi ne drži, da so doslej strateške turistične naložbe dotrajane, kar je bilo večkrat prebrati zadnje dni, saj so zadnjih 10 let </font><br/>
<br/>
<b><font size="4">15. TRAK: (VP) 15.10</font></b><br/>
<br/>
<b><font size="4">	</font></b><font size="4">(nadaljevanje) v večjih družbah intenzivno investirali, obnavljali komplekse, z denarnim tokom, ki ga ustvarjajo in stanjem sredstev na njihovih bančnih računih pa bi posojila tekoče vrnili v nekaj letih. Treba je samo pustiti delati tem družbam, brez vmešavanja vsakokratnih političnih akterjev, v organe upravljanja in uprave pa kadrirati po transparentnih javnih razpisih, ki bi omogočili vstop kandidatom z ustreznimi kariernimi izkušnjami, ne a priori kandidatom s političnimi ambicijami kot se dogaja doslej, ali tiho gledati navzkrižja interesov in pri posameznih nadzornikih in upravah. Država bi torej strogo morala ločiti funkcije vodenja od funkcij upravljanja z imenovanjem kompetentnih in nepovezanih oseb, saj tako narekuje interes volivcev in javnosti. </font><br/>
<font size="4">	Bom kratka, samo še malo.</font><br/>
<font size="4">	Doslej upravljanje DUTB in SDH lahko ocenjujemo tudi kot nesmotrno, to smo že malo omenili. Seveda je pa treba v naslednjih fazah te naložbe pametno prenesti v upravljanje a priori ostanejo slovenski pokojninski, zavarovalniški skladi, ki imajo lahko tudi razpršeno lastništvo malih delničarjev. V primerjavi z naložbami v delniške trge imajo te naložbe jamstva v nepremičninah, zemljiščih na strateških lokacijah, ki na dolgi rok pomeni, da samo pridobivajo na vrednosti. In to predstavlja dolgoročno možne donose, kot je prej omenil gospod Lipovšek. Da ne gre za nebuloze in da je država lahko pomemben partner v turistični industriji tudi z lastništvom ali pokojninskimi skladi, je bilo že prej omenjeno model Skandinavije oziroma Norveške. Norveška ima tudi nacionalno strategijo turizma do leta 2030, ki temelji na regionalnem razvoju, kreiranju zaposlitev, kreiranju dodane vrednosti, izvozni industriji s trajnostnimi učinki na ostale industrije in temelji na trajnosti. Slednje je pomembno z vidika ekologije in varovanja okolja, tega pa ne smemo zanemariti niti v primeru Slovenije. Konec koncev od slovenskih turističnih naložb lahko opcijsko nekaj pristane tudi v demografskem skladu, ki ga sindikati podpiramo po vzoru preverjenih modelov v tujini ne pa ob zankah zadnjega predloga zakona o demografskem skladu. Navsezadnje lahko v naslednjih korakih država prenese te družbe potencialno v upravljanje tudi na hotelske verige, če bo seveda izkazano povpraševanje s te strani, kajti to so strateški globalni igralci. V prodajnih postopkih pa je nujno, da država v vlogi prodajalca/-ke seveda preverja reference, to je skrbni pregled že prej omenjeni, bonitetne ocene, izkušnje s temi potencialnimi kupci na tujih trgih in konec koncev predlaga sklenitev zavez v prodajnih pogodbah. Najvišja cena ne more in nikakor ne sme ostati edini kriterij. Strateški vlagatelji so pripravljeni zaveze tudi skozi pogajanja akceptirati, ker jim ne predstavljajo ovir pri vstopu v lastništvo in pri njihovih načrtih. Nasprotno pa seveda velja za t.i. špekulativni kapital, kjer bi pri predlaganih korakih lahko država minimizirala tveganja za vstop v lastništvo v prihodnje.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Želi besedo … Ja, prosim. Izvolite, gospod. </font><br/>
<br/>
<font size="4">	</font><b><font size="4">ANDREJ PREBIL: </font></b><font size="4">Hvala lepa, gospod predsednik. Andrej Prebil, predsednik uprave Sava Turizma. Spoštovane poslanke, spoštovani poslanci. </font><br/>
<font size="4">	Velja malo osvetliti, kakšna je sploh družba Sava Turizem. Glede časovne omejitve bom pa v bistvu naredil ključne povzetke. 	Sava Turizem je največja turistična družba v Republiki Sloveniji in kot največja družba deluje v vseh koncih Slovenije in je tudi največji zaposlovalec in  zaposluje preko 1100 zaposlenih, katera delovna mesta so v času covid krize ostala tudi ohranjena. Uprava Save Turizma je nastopila svoj mandat v letu 2011, kjer je družbo prevzela v stanju, ki ni bilo zavidljivo z določenimi dolgovi, z določeno slabo infrastrukturo in z izzivi, ki smo jih v prihodnosti tudi izvrševali. Kako lahko ugotavljamo uspešnost družbe? Opredelil bi se predvsem na dva področja, to so finančni kazalci in ostali kot so kakovost, razvoj in odnos do zaposlenih. Kar se tiče finančnih kazalcev, je Sava Turizem v letu 2011 pridelala 3,1 milijona izgube. Z vsemi uspešnimi ukrepi, ki so bili izvedeni, je pred covid krizo v letu 2019 </font><br/>
<br/>
<b><font size="4">16. TRAK: (VP) 15.15</font></b><br/>
<br/>
<b><font size="4">	</font></b><font size="4">(nadaljevanje) ustvarila 12,3 milijona evrov dobička, nerevidirano v letu 2021 pa kljub krizi 5,2 milijona. Temu je seveda sledil tudi EBITDA. V letu 2011, ko smo prevzeli vodenje, je družba imela 4,3 milijone evrov EBITDE, v letu 2019 pred krizo covid pa je ustvarila 22 milijonov evrov EBITDE. V preteklem letu kljub covid krizi pa je ustvarila nerevidiranih okoli 19 milijonov evrov. Seveda ali je Sava Turizem zmožna svojega razvoja investicijskega ciklusa? Lahko trdimo, da je, saj je v zadnjih petih letih investirala okoli 80 milijonov evrov, od tega zadnji dve leti, torej v času krize covid 30 milijonov evrov v svoje nepremičnine. Kljub temu, da je bila tak velik investicijski ciklus, je neto dolg družbe iz leta 2011, ki je znašal 50 milijonov, v letu 2019, ki se je znižal na 32 milijonov, znižala v letu 2021 na 28,6 milijona. Iz tega lahko ugotovimo, da je družba Sava Turizem družba, ki ni zadolžena, saj je EBITDA na neto dolg v tem trenutku v letu 2015 samo 1,5-kratnik, neto dolg, ki je bil prevzet v letu 2011, pa je znašal kar 11-kratnik. </font><br/>
<font size="4">	Zdaj veliko smo slišali o donosnosti in pomembnosti tega kazalca. Tudi gospod državni sekretar je jasno opredelil cilje, ki jih je postavil in zastavil SDH, tako finančne in drugačne. Družba Sava Turizem je v preteklih letih sprejela jasno strategijo, in sicer v sodelovanju s tremi mednarodnimi svetovalci, ki so na področju turizma profesionalci, in sicer z družbo Deloitte, Cedar (?) Capital in Etex. Ta sprejeta strategija se uspešno uresničuje še danes. Kar se tiče kriterijev, smo leta 2011 imeli negativen donos na kapital v višini 3,3 %, v letu 2019, torej leto pred covidom pa kar 9 % in smo s tem tudi presegli kriterije, ki so bili doloženi. Vendar to ni bilo dovolj. Mi smo tudi ostale kriterije, ki so pomembni, upoštevali. In zato smo pri investicijah se nanašali tudi na digitalizacijo, razvoj digitalizacije, digitalizacijske projekte in trajnost in v ta namen v bistvu pridobili zelene ključe, katerih cilj je razogljičenje in je ključni cilj tudi razvoja slovenskega turizma. </font><br/>
<font size="4">	Tako, da na koncu lahko poudarim, da Sava Turizem je uspešna družba, ki ne samo da dosega, ampak presega kriterije, ki so bili določeni po mednarodnih standardih in tudi s strani določenih lastnikov. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Gospod Boštjančič.</font><br/>
<br/>
<font size="4">	</font><b><font size="4">KLEMEN BOŠTJANČIČ: </font></b><font size="4">Ja, pozdravljeni. Klemen Boštjančič, predsednik upravnega odbora Save.</font><br/>
<font size="4">	Preden grem v bistvu na eno točko ali pa področje, katerega se v resnici nihče dotaknil, samo malo, gospa Valenti, mislim, pa, da je ključno, bi samo odgovoril nekim trditvam, ki sem jih zasledil iz ekspozeja gospoda Zajca. Namreč omenil je odgovornost </font><br/>
<br/>
<b><font size="4">17. TRAK: (VP) 15.20</font></b><br/>
<br/>
<b><font size="4">	</font></b><font size="4">(nadaljevanje) poslovodstva za prodaje hotelov Metropol in Lendava. Pa bi povedal, da je Sava te kapacitete prodala primarno na zahtevo bank in deloma tudi zahtevo lastnikov. Vemo, kdo so lastniki - tudi SDH. Tako, da nebi bilo glede tega dileme. In z vso odgovornostjo rečem, da so bile te kapacitete prodane odlično, po odlični ceni. Pa se bom na to na koncu vrnil, o čem sploh govorim, ker o tem danes sploh teme ni. Druga stvar. Omenil je, da SDH pridobiva vse potrebne podatke za odločitev. Samo toliko, SDH in KAD imata vse potrebne podatke o Savi, ker imata vse podatke na voljo na mesečnem ali pa trimesečnem nivoju. Tako, da veliko uspeha pri naslednjem pridobivanju dodatnih podatkov. </font><br/>
<font size="4">	Zdaj bi pa ključno stvar povedal, ki je pravzaprav nihče, ne vem zakaj, ne želi omeniti. Jaz osebno seveda sem zadržan do državnega lastništva hotelov, tudi kakšnega drugega. Eno je teorija, drugo je praksa. Praksa vedno znova pokaže, da mi kot, ne vem, državni upravljavci ne znamo tako dobro upravljati kot znajo zasebniki, pa je čisto vseeno, katere narodnosti so. Ampak ključna težava ali pa tista stvar, s katero se res težko strinjam, je pa v tem, da danes je na mizi prodaja 43 % deleža Yorka. Cena iz medijev je znana, jaz je ne vem, v medijih sem prebral, ker mi v to nismo vključeni, samo malo številk. Sava d. d. je lani vodila prodajni postopek, skozi katerega, v resnici bolj testirala trg, s katerega bi ugotovila, koliko je vredna Sava Turizem. Ta postopek se je zaključil pri nezavezujočih ponudbah. Ponudb je bilo več kot 10, več njih je preseglo 200 milijonov. Zdaj če poenostavljeno izračunam, Sava d. d. in Sava Turizem imata konsolidirano približno 100 milijonov dolga. Glede na to, da je bilo več ponudb čez 200 milijonov, si upam trditi, nisem edini, tudi drugi v upravnem odboru smo se strinjali s tem, tudi ljudje, ki imajo veliko izkušenj s tovrstnimi transakcijami, da če bi šli do konca s prodajnim postopkom, bi verjetno prišli do vrednosti v bližini 250 milijonov. Če od 250 milijonov odštejemo 100 milijonov dolga, dobimo približno vrednost kapitala Save Turizma. In iz tega si verjetno vsak zna izračunati, koliko je vrednih 43 %. Zdaj debata je ali je teh 43 % manjšinski delež ali je kontrolni delež. Z vidika SDH in KAD-a je to kontrolni delež, kar pomeni, da je ta vrednost še bistveno večja. In tista stvar, ki jo pa res ne razumem in me boli, je, da se danes pogovarjamo seveda o tem, da bo to zdaj naredil nekdo drugi. Mimogrede še ena stvar o Yorku. York, jaz sem pet let v upravnem odboru Save in absolutno lahko rečem ne samo za teh pet let, za deset let, ker podatke relativno dobro poznam, da je bila Sava upravljana zelo dobro, glede na lastništvo celo odlično. In ravno to, da je vodstvo, saj je v resnici ena redkih družb, kjer ni bilo petkrat zamenjano vmes vodstvo, je eden od razlogov, zakaj je tako poslovanje. Ampak če se vrnem na debato o vrednosti. Torej zakaj York sploh prodaja ta delež? York ni nikoli skrival, da želi priti do večinskega deleža 51 %, ki mu jih SDH in KAD nikoli nista bila pripravljena prodati. Na drugi strani je rekel »Če tega ne dosežemo, bomo pač prodali,« ker so zaklenjeni s tem lastništvom. In seveda verjamem, da je tudi zato ta cena, če držijo podatki iz medijev, relativno nizka. Ampak kje tiči še dodatna vrednost Save, in jaz govorim torej o tem delu, kje je dodatna vrednost Save, je v hotelih ali pa, če hočete, v sredstvih. Z vso odgovornostjo trdim, da kdorkoli bo prišel do večinskega lastništva, lahko proda Savo po delih, hotel po hotelu in pravzaprav si vrne kupnino z enim do dvemi hoteli. Take so danes vrednosti na trgu. In tista stvar, jaz se ne bom opredeljeval do tega, kaj je v državnem interesu ali kaj ni, izredno me pa boli, da tega ne znajo državni skladi nikoli narediti. Vedno mora priti nek tuji sklad, ki to zna izpeljati. Bom povedal, zadnji tak primer je Gorenjska banka. To je bila zadnja večja naložba Save poleg Save Turizma. Mi smo jo tri leta nazaj prodali, bili smo jo prisiljeni prodati tudi s pritiskom državnih skladov. Mimogrede, moje osebno mnenje je danes, veliko se je o tem špekuliralo, da ta, ki je lastnik, precej profesionalno upravlja to banko. </font><br/>
<br/>
<b><font size="4">18. TRAK: (VP) 15.25</font></b><br/>
<br/>
<b><font size="4">	</font></b><font size="4">(nadaljevanje) Mislim, da je to danes odlična banka. Ne vem, vas ni bilo na sestankih z državnimi skladi, jaz sem bil večkrat, kjer sem jih prepričeval, da naj to naredi nekdo drugi. Ta lastnik po mojih podatkih je v treh letih skozi dividende si skoraj vrnil kupnino, ki jo je plačal v Gorenjsko banko. Mislim, to je preprosto precej enostavna finančna transakcija. In tudi to je danes tisto, o katerem se pogovarjamo o Savi. In ta del je, torej še enkrat, ne bom se jaz opredeljeval do strateških, jaz  v resnici osebno delim mnenje gospe Valenti, da so najbolj ustrezni lastniki tovrstnih kapacitet zavarovalnice in pokojninski skladi. Po celem svetu so to dolgoročni lastniki tovrstnih nepremičnin. Absolutno se strinjam, da je treba ločiti upravljanje od lastništva, o čemer spet pravzaprav nihče niti noče govoriti, ampak ključna stvar je, da ta transakcija, ki jo imamo danes na mizi, je enostavna finančna transakcija. Večkrat videna. In zdaj ne vem, mi si zatiskamo oči »Ne, saj ni tako«. Ja, je. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospod Boštjančič.</font><br/>
<font size="4">	Prehajamo na razpravo članic in članov. Vrstni red je takšen. Najprej dobi besedo predlagateljica mag. Meira Hot v imenu predlagateljev, potem pa mag. Dejan Židan, gospa Janja Sluga, mag. Andrej Rajh in gospod Brane Golubovič, k razpravi pa sem se prijavil tudi sam. </font><br/>
<font size="4">	Aha, bomo še po vrstnem redu. </font><br/>
<font size="4">	Mag. Hot, najprej dobite besedo. </font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala za besedo.</font><br/>
<font size="4">	Torej jaz bi se najprej rada zahvalila za te uvodne besede predvsem predstavnikom sindikata in seveda družbe, o kateri se že en teden govori pa niso imeli še možnosti povedati svoje mnenje. Torej zdaj smo videli, kakšna je neka realna slika. Govorimo o družbi, ki ima 100 milijonov dolga na vrednost minimum neko okvirno pa je to brez kakršnihkoli pogajanj. Kdor se nekako z nepremičninami ukvarja, ve, da so te vrednosti sploh v današnjih časih lahko še bistveno višje. V preteklem letu je SDH vodil pogovore z Yorkom. Dosegli naj bi dogovor za 35-milijonsko prodajo. Torej država je že imela možnost odkupiti ta delež za 35 milijonov evrov. </font><br/>
<font size="4">	Spoštovani gospod državni sekretar. Če ste vi nekoga prepričevali 7 let, da je nekaj dobro, ste vi prepričevali na način, da ste turistični holding postavili kot dejstvo v strateške dokumente, niste pa nikoli dopustili razprave o smotrnosti holdinga. Že iz današnjih uvodnih besed je razvidno, da so mnenja o tem deljena. V parlamentu te razprave v resnici nikoli ni bilo. Zdaj vi na en način ste ponosni na to, da ste to toliko let zagovarjali in zdaj to uporabljate kot izgovor češ »Mi smo hoteli holding, vi ste nas zato napadali, zdaj pa vi hočete, da uveljavimo predkupno in naredimo holding«. Zdaj to so dejstva in trditve, ki nimajo prave vsebine. Ker vi pozabljate na ključna vprašanja, ki so tudi iz razprav iz uvodnih besed danes bila izpostavljena. To, kar ste vi postavili kot dejstvo, torej konsolidacijo lastniške strukture v turističnih naložbah v okviru turističnega holdinga, vi nikoli niste povedali, dali možnosti stroki, sedem let možnosti stroki ni bila dana, da se pove, kaj, kakšen, ali je ta pot najboljša. Govorili ste o premišljeni privatizaciji. Problem je v tem, da velika večina, vsaj v opoziciji lahko povem, delimo mnenja, da gre za tako pomembne naložbe, ki imajo izjemen donos in če imajo pravega upravljavca, je edino strateško, da ostanejo v lastništvu države, torej mi ne zagovarjamo privatizacije, ki jo vi zagovarjate, ampak to smo mi vam oporekali kot kritiko, do tega se mi nismo mogli izjasniti, kaj potem. Kar je pa največji absurd in zaradi česar je toliko bolj legitimna današnja razprava pa je ta, da ste si vi v strategijo razvoja turizma to postavili kot osrednji projekt, na katerem gradite, da tudi v novi strategiji vsaj po javno dostopnih informacijah ga postavljate kot projekt. Ključni deležnik tega holdinga je Sava d. d. oziroma Sava Turizem in naenkrat si boste prizadevali za uveljavitev predkupne pravice, ker zaradi korporativnega upravljanja češ vi nimate vpliva. </font><br/>
<font size="4">	Zdaj pa greva na absurd že tistega, kar ste povedali v uvodnih besedah. </font><br/>
<br/>
<b><font size="4">19. TRAK: (VP) 15.30</font></b><br/>
<br/>
<b><font size="4">	</font></b><font size="4">(nadaljevanje) Pohvalili ste se, da ste 2016 dosegli, da je DUTB prenesel na SDH, torej se neposredno vmešavali, se s tem hvalite, zdaj pa govorite, da si boste prizadevali za uveljavitev. Ja, kdo, za božjo voljo? Saj je vlada skupščina SDH-ja, saj imate strateški dokument, v katerem ste to postavili kot osnovo za uveljavitev te strateške panoge. Torej o čem govorimo? </font><br/>
<font size="4">	Naslednji absurd, ki kaže, kako nekako oddaljena je od realnosti tudi to ministrstvo. Vi ste govorili, katere cilje se zasleduje s holdingom – dvig kakovosti storitev, vrednost portfelja. Kje so pa ljudje? Kje so tu ljudje? Kje so tu zaposleni? Ja, najbrž tudi to bi morala biti ključna debata, kako dvigniti pogoje za delo, kako izboljšati pogoje za delo, kako dvigniti plače v sektorju turizma. Ne dvig kakovosti storitev. Jaz mislim, da če si nekaj identificiraš kot strateško naložbo in kot močen javni interes, je tudi kako izboljšati pogoje za delo. To bi tudi moral biti tudi za gospodarskega ministra eden izmed ciljev, kateremu boste sledili, torej niste pa bili sposobni niti enega sestanka. Niti na sestanek niste povabili sindikatov. Povedali so v uvodnih besedah, da so večkrat pozvali sindikate na sestanek in da se niste na to povabilo odzvali. Torej to je nesprejemljivo. Govorimo o njihovih, govorimo o reprezentativnih sindikatih, ki predstavljajo tako visoko število zaposlenih v tej panogi, o družinah in tako dalje, na eni strani se v to panogo vlaga, na drugi strani se govori o prizadevanju, da si boste uveljavili, ker češ zdaj vas vsi pozivajo, na drugi strani se pa niti ne sestanete z ljudmi, katerih se to neposredno tiče. Jaz vas res prosim in apeliram na vas, na vašega ministra, dajte se sestati s sindikati, dajte se pogovoriti o vsem skupaj. Ni dovolj, da rečete, da si prizadevate. </font><br/>
<font size="4">	Tudi ne razumem, kako se lahko minister sestane s predstavniki Prestige Tourisma, če češ vi itak ne morete se neposredno vmešavati. Ali pa kako to, da si niste pridobili nekih osnovnih podatkov od tega Prestige Tourisma in videli na primer, kaj so določeni, ki so v neposredni povezavi s solastniki Prestige Tourisma, pa se opravičujem, če mi madžarski jezik in izgovarjava ne gre najboljše, ampak gospod Zsolt (?) se nekako kliče, kjer so imeli podoben primer, ko so kupili nek hotel v Višegradu in so ga potem po dveh letih prodali dalje, naredili 1,2 milijarde florintov dobička. In ko so jih na primer novinarji vprašali, kaj je bil njihov doprinos hotelu v dveh letih, ko so bili lastniki, so jim odgovorili, da je njihov doprinos bil vključitev mednarodnih svetovalcev, izdelava koncepta in pridobitev potrebnih dovoljenj. Odlično, za 1,2 milijarde florintov dobiš svetovalce, izdelaš koncept in pridobiš potrebna dovoljenja. Zakaj vam to govorim? Ja, ravno zaradi tega, ker je tudi to en primer teh praks zelo podobnih, ki so se zgodile v preteklosti. Zdaj smo slišali, zakaj so morali prodati, torej to, da jih je lastnik prisili, to najbrž ne gre v prid vladi. To so vse okoliščine, ki jih je treba preučiti. In jaz sem rekla že prej, to ni desna, leva politika, tu gre za res nacionalni interes. In če so se napake v preteklosti zgodile, dajmo se na njih učiti, dajmo ne iti na vrat na nos v nekaj. 340 milijonov evrov se je turizem dokapitaliziral v preteklih dveh letih, zdaj pa govorimo o 38 milijonih evrih zdaj zaradi, kar nam je seveda iz medijev dostopno, ker spet tisti, ki bi nam lahko dali neposredne odgovore, danes niso tukaj prisotni, pri čemer je SDH že imel možnost odkupiti za 35 milijonov evrov in to je imel zapisano v strateških dokumentih. In ključno vprašanje je, kako upravljavec državnega premoženja tega ni storil, če pa ima slovenski turistični holding kot ključno v dokumentu zapisano. No, seveda kasneje se je spremenila naenkrat potihoma ta državna naložba kot ne več strateška ampak pomembna in je tudi možnost prodaje prvič letos bila omenjena. Do zdaj nikoli ni bilo omenjeno, da celo  možnost, da SDH proda svoj delež, torej govorimo tudi o koraku naprej. Kolegica je že omenila tudi o planih DUTB. Za občino Piran to na primer pomeni, da dve tretjine hotelov je v bistvu v tujih rokah. Imamo izkušnje iz hotela Metropol in vemo, kaj to pomeni za kraj, za ljudi, za zaposlene. Seveda je potrebno nekoliko več kot zgolj prizadevati si, ampak delajte podobno kot ste delali v drugih podobnih primerih pa ste </font><br/>
<br/>
<b><font size="4">20. TRAK: (VP) 15.35</font></b><br/>
<br/>
<b><font size="4">	</font></b><font size="4">(nadaljevanje) dosegli, da je DUTB dal na SDH in tako dalje, kljub korporativnemu upravljanju. </font><br/>
<font size="4">	Hvala lepa zaenkrat.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">	Nadaljujemo. Mag. Dejan Židan, izvolite.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Hvala, gospod predsednik, za besedo. Še enkrat vsi prisotni lepo pozdravljeni.</font><br/>
<font size="4">	Zdaj moj govori bo nekoliko čustven in res prosim, da mi ne zamerite. Dejstvo pa je, da sem edini Prekmurec in Pomurec tukaj med vami. In zakaj bo nekoliko čustven, vam povem samo vnaprej. Mi pač živimo v enem delu Slovenije, ki je večetnično, kjer se v bistvu tudi strpnost je vrnila, ki mogoče je še bolj pomembna kot kje drugje. Vidimo pa zdaj že nekaj časa, da se dogajajo stvari, ki jih pač ne želimo. In tudi ko sprašujem in sprašujemo, v resnici ne dobimo odgovorov oziroma se odgovorom predvsem izmikajo. O čem govorim? / nerazumljivo/ en del Prekmurja je dvojezično območje. Nekaj časa je veljalo celo za vzgled, ampak kam smo trenutno prišli? Govorim o tem zato, ker je zelo povezano z današnjo vsebino in potem z mojimi argumenti, zakaj sem tako proti temu, kar se trenutno dogaja. Mi smo v tem trenutku prišli na dvojezičnem področju, da, ampak to poslušajte, ker je res pomembno, da če vaš otrok, ki je recimo mu materin jezik slovenščina in gre v dvojezično šolo, se pač prisilno uči tudi, kar je verjetno prav tudi za dvojezično področje, madžarski jezik. Ko pa se madžarski otrok, ki mu je materin jezik madžarščina ,kot prvi jezik uči madžarščino, kar je tudi prav, pa se mu takoj na roko da 300 evrov. In čez nekaj let ponovno 300 evrov in 300 evrov. In vlada se dela, kakor da je to nekaj običajnega in da je ne zanima. Pa sprašujem preko poslanskih vprašanj. Mi živimo v okolju, kjer recimo, ko gredo otroci v dvojezično šolo, tudi recimo če so otroci ljudi, ki bi se želeli priseliti v Slovenijo od koderkoli, tudi recimo iz Ljubljane, v dvojezični šoli na našem koncu ne samo, da se učijo madžarski jezik kot drugi jezik, kar je dobro, ampak zadnje čase poteka tudi že predmetni pouk polovico v madžarščini. In nihče ne naredi ničesar in vsi vedo od sindikata, od ministrstva in nič nihče nič narediti. Mi živimo na področju, kjer z zasebnimi sredstvi slovenske vlade in tudi madžarske se v bistvu najavljajo in se tudi gradijo preko madžarske narodne skupnosti, njihove samouprave dograjujejo dvojezične šole, pa ni tam neke dodatne populacije otrok. In se celo jasno pove, da se bodo k nam prihajali šolati ljudi iz madžarske strani. Pa saj to je verjetno dobro, ampak a veste, kaj to v resnici pomeni? V dvojezične šole, ker na žalost nimamo tako kot na Obali, kjer imamo italijanske šole in slovenske šole, se bo dodatno spreminjala struktura glede na materin jezik. In že sedaj v nekaterih šolah, osnovnih šolah dvojezičnih je takole, da če se priseliš, polovico ne boš razumel. Pa to v resnici ni v skladu s slovensko ustavo. Mi živimo na področju, da če se vi priselite na dvojezično področje, nimate čisto nobene možnosti, da bi bili čistilka v katerikoli javni ustanovi, ker pač govorite samo slovensko. Mi živimo na področju tam, kjer je dvojezično, da to dvojezično recimo tudi oglaševanje, napisi, da državne oblasti ne moti, pa jih opozarjam preko pisnih poslanskih vprašanj, da imamo vedno več pojavov, tudi recimo napovedi kulturnih prireditev in podobno, kjer so zapisi samo v madžarskem jeziku in čisto malo mogoče v slovenskem. Pa je to v nasprotju s slovensko zakonodajo. Ampak iz neznanega razloga se slovenska jurisdikcija na slovenskem ozemlju trenutno ne izvaja. In mi imamo področje, kjer iz bolj ali manj znanih razlogov se toliko slovenskega, v dosti manjšem deležu madžarskega državnega denarja investira v narodno skupnosti, ki je na koncu bogatejša kot so posamezne občine, in potekajo nakupi, investicije na kakšen način že? Kako izgleda nam, ki tam živimo, da so potem veliki naslovi, ja, madžarska narodna skupnost sofinancirala obnovo vrtcev, šol in tako naprej. Ja, pa zakaj ne date denarja direktno tem šolam? Kakšne obligacije vmes nastajajo? Jaz sem povsem prepričan, da nastajajo neke obligacije. In tovrstnih zadev je še mnogo. In totalni molk vladajočih v Ljubljani. Totalni molk. Poglejte, vsak teden postavim kakšno poslansko vprašanje, pobudo. Poglejte odgovore, kako se zelo tisti, ki morajo odgovoriti, ker poslansko vprašanje je v bistvu ena zelo resno </font><br/>
<br/>
<b><font size="4">21. TRAK: (VP) 15.40</font></b><br/>
<br/>
<b><font size="4">	</font></b><font size="4">(nadaljevanje) orodje nadzora opozicije nad vladajočimi, kako zelo si trudijo, da v odgovoru ne napišejo nič. To je seveda znak, da je nekaj hudo narobe. Zakaj to govorim? Zato, ker v bistvu ta refleks, da je potrebno varovati slovensko ozemlje, kakor da je na ljubljanski strani vsaj za del Prekmurja v celoti izginil. To je napačno, potrebno je spremeniti. </font><br/>
<font size="4">	In v luči tega, ne mi zameriti, jaz gledam tudi vse te nove napovedi madžarskih investicij, pogosto celo napišejo madžarskih investicijskih skladov, ki so v bližini tako ali drugače vladajoči politiki ali celo njihovega predsednika gospoda Orbana, seveda vzbuja izrazito nelagodje in se postavljajo vprašanja, ki so mogoče še bolj pomembna kakor drugače. Mi seveda, to vam moram povedati, pa gospe in gospodje iz Save ne zamerite, na vas ne gledamo kot na dobre lastnike hotelov, ki so v Pomurju. Zelo vam zamerimo, da ste prodali Terme Lendava na način, da so sedaj, pa kakršnokoli kupnino ste dobili, ne vem, kakšne zaveze ste dobili, odpustili so vse ljudi, ljudje pravijo, da je od znotraj hotel podrtija. Nekaj so v bistvu podrli, potem pa ne sestavili. In ljudi ste pustili na cedilu. Seveda nekje drugje ste prodali potem nekemu drugemu lastniku slovenskemu, tisto se razvija in to je dobro. Klasične lokacije, ki jih mi še vedno razumemo kot turistične bisere, Moravske Toplice, Radence ste v veliki meri pustili na cedilu. Saj nekaj se dogaja, ampak to nima povezave s tem, kaj se je dogajalo tam pred 30 leti. Torej kot lastniki težko rečem, da ste to, kar si najbolj želimo. Ampak če nas vprašate lokalno ali lastnike, ki niste bogve kaj, zamenjati pa še z bolj sumljivimi lastniki, je pa odgovor ne. Pa ne gre samo za ekonomsko vprašanje, ki ste ga sami najboljše opisali. Pa na žalost teh zgodb v Sloveniji je več kot preveč in bi se morala biti tudi poduka ne samo vladi, tudi vsem vladnim upravljavcem z SDH-jem na čelu. Saj ti na koncu morajo biti odgovorni, saj morajo biti tudi po Zakonu o gospodarskih družbah odgovorni, pa ne vem, če so. Ampak ne preveč dobrega lastnika, ki iz turističnega bisera ne zna ponovno narediti turistični biser, zamenjati z lastnikom, kjer je velika verjetnost, da gre za geopolitično investicijo, ki ima mogoče manjši namen v nekih gospodarskih parametrih ampak v nekih drugih, ja, to pa je silno dvomljivo. Zakaj vam to govorim? Zato ker cel kup projektov poteka z madžarskim denarjem, financiranim na slovenski strani, ampak iz države, ki na svoji strani pa tega ne počne. Sprehodite se preko slovenske meje in se zapeljite kakšnih 20, 30 kilometrov in poglejte razliko. Na vseh področjih. A veste, ko vidiš to razliko, veš, kaj je to. To so geopolitični interesi in geopolitične investicije, podprte z državnim denarjem ali posredno državnim denarjem. In vsaka efektivna oblast mora braniti svoje ozemlje. Sedaj se pa ne brani naše ozemlje. </font><br/>
<font size="4">	Jaz se počutim, ne počutim se dobro, ko vse to opazujem, čeprav so rešitve enostavne. Danes ste že ljudje, ki se na turizem spoznate, bistveno bolje od mene povedali. V bistvu konsolidirajte tisto, kar je potrebno konsolidirati, ne prodajati na nos kar tako. Sploh pa ne nekim skladom sumljivega ozadja, v nobenem primeru skladom, kjer je sum, da gre za geopolitične apetite. Ja, tega ne smete. Mogoče govorim malo čustveno, ker sem tudi član Društva general Maister in poznam usodo Maribora in tudi Prekmurja, na kakšen način je sploh prišlo v Slovenijo. Ne napak ponavljati, prosim lepo. In potem ko to konsolidirate s količino denarja, ki je glede na ostalo, kar se trenutno investira, čisto obvladljiva, pa najdite lastnike. In gospa iz turizma je zelo dobro povedala. Saj ideja, in tudi, vi gospod iz Save, ste dobro povedali, ideja, da se naredi konglomerat in se kot celota prodaja, je samo ideja, da boš nekemu tujemu skladu prodal, kar ne bo dobro. Ne za lokalno okolje to ne bo dobro, tudi za zaposlene, ne bo za destinacijo dobro, bo pa za nekoga, ki bo to kupil, razkosal in po delih že dražje prodajal. Če se bo potrebno v to pot nekoč iti, pa naj se to naredi v imenu slovenske države na način, ki je strpen, ki je zadosti dolg in upošteva vse interese. Ko pa rečem vse, mislim pa tudi lokalnega okolja. Kdaj nas bo nekdo v Prekmurju vprašal, kaj bi mi radi? Pa ste neki državni skladi in neka državna vlada ste. A, ma nas bo nekdo kdaj to vprašal? </font><br/>
<br/>
<b><font size="4">22. TRAK: (VP) 15.45</font></b><br/>
<br/>
<b><font size="4">	</font></b><font size="4">(nadaljevanje) A bo ljudi v Piranu kdo to vprašal? A bo kdo vprašal zaposlene? Ja, saj nekoga morate vprašati, ne? Saj niste sami sebi namen verjetno, ne? 	</font><br/>
<font size="4">	Tako, da pravim mogoče nekoliko čustveno, ker živim v Prekmurju, sicer v Murski Soboti, ki ni dvojezično področje, ampak če bi videli število pisem, ki jih dnevno dobivam, odkar sem odprl čisto enostavno vprašanje, kako je s tem, da otrok, če mu je materni jezik madžarščina, dobi 300 evrov, če pa mu je slovenščina, pa ga samo opazuje in nastaja neke vrste diskriminacije, od takrat naprej dnevno dobivam večje število vprašanj pomembnih ljudi, ki se javno ne upajo izpostaviti, pa se potem v tem trenutku pač jaz kot poslanec izpostavljam. Ob tem, da imam podoben problem, kakor so ga imeli vsi moji predhodniki – ko o tem govorim v Ljubljani, rečejo »A je res tako?«. Ja šmentana muha, usedite se v avtomobil in si pripeljite na dvojezično področje, ampak ne kot turist ampak na način da se boste pogovarjali z ljudmi. Tako ljudmi, ki jim je en jezik materni jezik, in z drugimi. Če boste ugotovili, da so eni in drugi, se počutijo sprejete in dobre in takšni, da je okolje takšno, kjer se lahko razvijajo, potem je dobro. Če boste ugotovili, da so eni in drugi nezadovoljni, potem je slabo. Če boste pa ugotovili, da so eni silno zadovoljni, drugi pa prestrašeni, potem je pa generalno slabo. In to je trenutno stanje. In zato vas prosim, res vas prosim, ne nas pustiti na cedilu. Z državnim denarjem, ki ga imate več kot preveč, prosim lepo, zaščitite trenutno lastnino. Kakorkoli boste peljali turistično vizijo naprej, jaz nisem kvalificiran, da se o tem zelo kvalificirano pogovarjam, moja izobrazba je drugačna, jaz vas prosim, da nas ne pustite na cedilu, ker ni nobene potrebe.</font><br/>
<font size="4">	In saj ne vem, kaj naj še povem. Poglejte, jaz vem, da so volitve tu in nočem verjeti tega, kar pišejo, da mora nekdo neke račune poravnati z državno lastnino. Nočem tega verjeti, ker to bi bilo preveč nagnusno. Jaz upam, da gre samo za nerodnosti. In v tem trenutku je še čas, da se vse nerodnosti popravijo in da se gre normalno naprej. Ker Slovenija je res lepa in ima silne kapacitete, samo dajmo, pojdimo, prosim, normalno naprej. In upoštevajte, da v Prekmurju je trenutno prisotno veliko nezaupanje, zelo dosti vprašanj in tudi pri tem konkretnem primeru, prosim vas lepo, to upoštevajte. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Nadaljujemo. Najprej dobi besedo Janja Sluga, za njo pa mag. Andrej Rajh.</font><br/>
<font size="4">	</font><br/>
<font size="4">	</font><b><font size="4">JANJA SLUGA (PS NeP): </font></b><font size="4">Hvala lepa. </font><br/>
<font size="4">	Jaz ne zamerim, kolega Židan, da ste razpravljali tako kot ste, in vas razumem in se mi zdi, da je prav, da tako razpravljamo, ker tudi poslanci smo vendarle ljudje, ki se iskreno zavzemamo tudi na terenu za neke stvari. In jaz lahko potrdim to, kar ste povedali. Tudi sama sem dobila nekaj odzivov z vaših koncev, da tako rečem. In ljudje mi govorijo točno to, kar ste vi zdaj govorili. In točno ista vprašanja si zastavljamo tudi sama. In ko se mi iz odbora v odbor, iz komisije na komisijo pogovarjamo o nekih stvareh, razpravljamo o nekih potezah te vlade, jih moramo, hočeš nočeš, postaviti v nek širši kontekst. Ker če vzamemo vsako od teh stvari zgolj samo zase, se mogoče komu niti ne zdi tako zelo napačna ali pa tako zelo zgrešena, ko pa postaviš te stvari v kontekst zadnjih dveh let, vseh potez, vseh namer, vse komunikacije, ko to vse skupaj gledaš skozi isto prizmo, pa si v bistvu lahko zgrožen. In vsaka taka stvar potem dobi nek nov pomen in neke nove dimenzije, ki pa skrbijo. Skrbijo tudi zaradi tega, ker je bilo danes rečeno s strani MGRT-ja, kako je MGRT branik razvoja turizma, kako si prizadeva za komunikacijo in potem smo takoj v naslednjih izvajanjih s strani vabljenih slišali seveda, da temu ni tako. Ampak saj tega smo že navajeni.</font><br/>
<font size="4">	Dajmo na začetku mogoče si samo povedati to, da bodo tudi tisti, ki nas spremljajo preko svojih televizijskih ekranov, razumeli, ko govorimo o Savi Turizmu, o čem sploh govorimo. Ker se mi zdi, da je to zelo pomembno, ko potem v nadaljnjih korakih razpravljamo </font><br/>
<br/>
<b><font size="4">23. TRAK: (VP) 15.50</font></b><br/>
<br/>
<b><font size="4">	</font></b><font size="4">(nadaljevanje) o določenih stvareh, o njihovem pomenu, o njihovem odnosu do nekega okolja. Govorimo o lokacijah kot so Portorož oziroma Bernardin, Strunjan, Izola, Bled, Moravske Toplice, Radenci, Ptuj. Govorimo o 18 hotelih, petih apartmajskih naseljih, štirih kampih, dveh glampingih, preko 3 tisoč sob, preko 60 kongresnih dvoran, tisoč dvesto kamp parcel in 13 tisoč kvadratnih metrov oziroma nekaj čez 80, če sem si prav zapomnila, bazenov. O tem vse mi danes govorimo. In zato je to pomembno. In pomembno je še zaradi ene druge stvari, ki danes jo je samo eden mimogrede omenil. Pomembno je zaradi 17 vrtin pitne in termalne vode. O tem se mi pogovarjamo. In če so ljudje kaj dokazali, so dokazali, da so občutljivi na vodo. 17 vrtin je tukaj zraven. To niso heci. In ves čas je tudi komunikacija s strani vlade in s strani ministra Počivalška »Ja, saj ti hoteli so v slabem stanju, slabo poslujejo, nič niso investirali,« v naslednjem stavku seveda potem pove, da so investirali in tudi pove, kaj so investirali. Ampak tako pač poteka ta komunikacija zato, da se zmanjša nek pomen, zato da ne govorimo več o 18 hotelih, 17 vrtinah pitne vode, ampak govorimo o nekem obrobnem turističnem ponudniku in potem seveda to bistveno lažje državljanke in državljani tudi sprejmejo. </font><br/>
<font size="4">	Torej ko se govori o tem, kakšne rezultate dosega Sava Turizem, smo zelo lepo slišali tudi s strani današnjih vabljenih, kakšni so ti konkretni rezultati, zato v tem delu teh stvari jaz niti nebi ponavljala. Tisto, kar je zelo pomembno, je ta številka, ki je pač pricurljala v medije, teh 31 milijonov evrov, po katerih se bojda vse skupaj prodaja. In ko se pogovarjamo o nekem vrednotenju nekih družb, je treba povedati, da seveda finančni skladi vedno vse družbe obravnavajo in izračunajo njihovo vrednost na približno enak način. In sicer z večkratnikom denarnega toka oziroma EBITDA, kar je bilo že danes omenjeno. In za primer skupine Sava, torej Sava d. d. in Sava Turizma, če poenostavimo, je družba vredna desetkratnik tega količnika minus nek skupni dolg, torej desetkrat 21 minus 100 milijonov evrov, kar dobimo potem 110 milijonov. Iz tega izhaja, da je 43 % delež, ki ga prodaja York, vreden 47 milijonov. York - po podatkih iz medijev že zopet kakopak - svoj delež, torej 43 % lastninski delež v Savi Turizmu ter 7 milijonov terjatev do Save d. d. prodaja za 38. Če odštejemo še 7 milijonov terjatev, pomeni, da v resnici ta 43 % delež prodajajo za teh, kot smo že slišali danes, 31 milijonov. In to je smešno poceni. To je tak skonto, ki bi si ga lahko nek kupec samo želel. In zato pa tudi prihaja do tega, da ga kupuje nek finančni sklad in ne nek strateški kupec, saj to je logično. Torej prodaja ga bistveno, bistveno pod ceno. In če nekako potem se skoncentriramo na to, kar je pred tudi predlagateljica v resnici že omenjala, 31 milijonov je cena, za katero bi nek nestrateški kupec kot je tudi ta v prihodnosti lahko prodal samo eno zemljišče, ki je v tem sklopu. Eno zemljišče, ki je v tem sklopu, na neki strateški lokaciji, o taki ceni se mi pogovarjamo. </font><br/>
<br/>
<b><font size="4">24. TRAK: (VP) 15.55</font></b><br/>
<br/>
<b><font size="4">	</font></b><font size="4">(nadaljevanje) In ko zanikamo vse pretekle investicije in potem vendarle pridemo do tega, da se je v zadnjih petih letih izvedlo za približno 80 milijonov teh investicij, če gledamo zopet medijske članke, ugotovimo, da je Sava v prenovo hotela v Portorožu Histriona pred dvema letoma vložila 19 milijonov, v knjigah potem ta hotel prevrednotila na dobrih 30 milijonov evrov. Torej govorimo o povsem prenovljenem štirizvezdičnem z 240 sobami tik ob obali v Portorožu, ki je torej po knjigovodskih podatkih vreden 30 milijonov. Če bi se lastnik odločil prodati posebej ta hotel, in to bo, predvidevam, tak sklad kot je ta nedvomno slej ko prej tudi storil, za koliko bi ga danes prodal? O tem govorim. Danes tak hotel na trgu si sploh ne upam misliti, kakšne cene lahko dosega, mi pa se zopet vrnemo k 31 milijonom, za katere se prodaja vse skupaj, če ta podatek drži. Torej na koncu se bo smejal kdo? Mi ne. Država ne. Tudi na ministrstvu. Na koncu se bo smejal ta sklad, ki bo vse skupaj naprej prodal in dosegel več kot 100 % donose. O tem se pogovarjamo. </font><br/>
<font size="4">	Zdaj kar zadeva samo strategijo in letne načrte upravljanja kapitalskih naložb, jaz sem šla prav z zanimanjem še enkrat te letne načrte prebrati in sem ugotovila nekaj zelo zanimivega – kako se v bistvu ti letni načrti iz leta v leto spreminjajo, in to ne v prid strategiji turizma. Če je še v letnem načrtu upravljanja kapitalskih naložb turistična strategija imela osrednje mesto, za leto 2020 zdaj govorim osrednje mesto in je bilo notri zelo podrobno napisano, kako in kaj z Istrabenz Turizmom, s Termami Olimija, tudi s Savo in tako naprej, zelo podrobno. Potem je v letu 2021 taisti letni načrt upravljanja še nekako vseboval to turistično strategijo in se je še vedno skliceval tudi na tistega iz enega leta prej. Piše pa tu, da bodo ključne upravljavske aktivnosti v stebru gospodarstvo in turizem usmerjene v upravljanje družbe Sava tako z vidika upravljanja terjatev kot tudi iz lastniškega vidika, potem pa naprej gre v sam ta turistični del. Ampak potem pa v letu 2022 se pa ta zadeva spremeni in se turistična strategije sploh nikjer več ne omenja. Poleg tega, da se zadeva krajša, ne vem, če se vidi. Vsako leto je malo manj, vsako leto je malo manj podrobno. In ja, seveda, mogoče v letu 2019 je celo Počivalšek imel še neke tovrstne načrte, ampak potem je pa seveda padel pod nek drugi vpliv in zadeva je izginila iz agende. In je bilo tudi danes že v medijih in že pred časom smo lahko brali, da v resnici pogovarjati se o tem, da denarja za nakup tega deleža v Sloveniji nebi bilo, je naravnost smešno. Tu danes je že predstavnik Save povedal, da interes obstaja, in to velik. Obstaja interes in upam si trditi, da v Sloveniji obstaja tudi denar. In če se pogovarjam o tem, da pač ne znamo upravljati s temi stvarmi, bomo, tako kot je že bilo tudi danes rečeno, pač ločili lastništvo od upravljanja. Ampak v nobenem primeru pa ne bomo lastništva prepustili tujcem, v nobenem primeru. Zadnje dni smo v medijih spremljali tudi zgodbe iz Lendave. Jaz moram reči, da sem jih mogoče tako čustveno spremljala kot kolega Židan. Ko poslušaš te ljudi, ki so ostali tam na cesti, ko poslušaš lokalno skupnost, </font><br/>
<br/>
<b><font size="4">25. TRAK: (VP) 16.00</font></b><br/>
<br/>
<b><font size="4">	</font></b><font size="4">(nadaljevanje) ki vam vsem, in upam, da vlada sliši, dopoveduje, kako te lastniki v resnici nikoli niso pristopili do lokalne skupnosti, kako niso nikoli imeli interesa usklajevati česarkoli z lokalno skupnostjo. Podobne zgodbe poslušamo tudi na Bledu in še kje. Ampak saj to je ja bistvo, saj zato pa te turistične kapacitete imamo. Razvoj določenih lokalnih skupnosti temelji na turistični ponudbi. In vse v določenih lokalnih skupnostih se vrti okrog turistične ponudbe. In če imamo to izkušnjo, pa te lastniki pač tega interesa nimajo. Zakaj potem se iz tega nekaj ne naučimo? Bivši zaposleni v Lendavi nam znajo povedati, kaj so bile prve kadrovske poteze novih lastnikov. Kaj so bile? Na vseh vodilnih položajih so obstoječi kader zamenjali z Madžari, ki niti iz Madžarske čez mejo niso prišli, samo na papirju so bili. Ampak so bili Madžari. In to je tisto, kar nam bo sledilo. A res nismo sposobni nič naučiti? </font><br/>
<font size="4">	In če omenim še, da v Sloveniji že več kot 20 let poteka debata glede pokojninske reforme in s tem povezanim seveda premoženjem, ki bi ga morali, in tu se večina strinja, prenesti na nek sklad, na neko državno zavarovalnico ali pa na neko pokojninsko družb. In nobena od strank ni nikoli zanikala, da je to kislo jabolko in treba bo v njega slej ko prej ugrizniti. In kaj bi bilo bolj logično, kaj bi bilo bolj običajno kot to, da je premoženje, ki bi ga moral tak sklad imeti, tudi taka družba. Kaj bi bilo bolj logično? Če Savini hoteli niso idealni za tak sklad, potem ne vem, katero premoženje pa je. Po vsem svetu so namreč pokojninski skladi najbolj običajni lastniki turističnih kapacitet, ker prinašajo nek dolgoročen, relativno stabilen donos. Verjetno res ne iz leta v leto najvišjega možnega, vendarle pa na dolgi rok stabilen. In to je to. </font><br/>
<font size="4">	In še enkrat, tudi v Gibanju Svoboda odločno nasprotujemo prodaji deleža tujim lastnikom tudi zato, ker je to zadeva, ki se je potem za nazaj ne da več popraviti. To je podobna situacija kot z Zakonom o igrah na srečo. Mi se lahko pogovarjamo neke stvari, ki jih potem lahko vlada, ki pride naslednja, spremeni. So pa nekatere stvari, ki se jih za nazaj popraviti ne da. In to je ena izmed njih. Tudi sama prodaja ne glede na vse zatrjevanja ministrstva, slišali smo danes, niti apeli k nekim sestankom, k nekim srečanjem niso bili uspešni, kaj šele da bi lahko potrdili, da ta postopek zdaj poteka transparentno, da poteka z nekimi minimalnimi tveganji. Prej bi rekla nasprotno. In tudi korupcijska tveganja v takem postopku so po moji oceni ogromna. SDH bi seveda morala pripraviti tudi novo strategijo. Pravijo, da bo marca, ne vemo, če bo in kaj ob v njej pisalo, ampak kot rečeno, tudi delovna mesta, ne samo ampak tudi delovna mesta tukaj so pomembna. In zato ker so, se je treba tudi s sindikati in tudi zaposlenimi pogovarjati. Še enkrat, 18 hotelov, 5 apartmajskih naselij, 4 kampi, 2 glampinga, 17 vrtin vode, to je vse na kocki. In nepremičnine na teh lokacijah so po mojem mnenju neprecenljive, kot sem rekla. In kot je bilo danes tudi izpostavljeno, interes v Sloveniji obstaja, denar v Sloveniji obstaja. In če se res zgodi, da bo karkoli prodano takemu skladu, jaz verjamem, da </font><br/>
<br/>
<b><font size="4">26. TRAK: (VP) 16.05</font></b><br/>
<br/>
<b><font size="4">	</font></b><font size="4">(nadaljevanje) se bodo našli ljudje, ki bodo proti temu uporabili vse, kar je možno. In prav je tako. </font><br/>
<font size="4">	</font><br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">Mag. Andrej Rajh, imate besedo, za njim pa dobi besedo Brane Golubovič.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Spoštovani, lep pozdrav tudi v mojem imenu.</font><br/>
<font size="4">	Odgovorno, stabilno in gospodarno upravljanje kapitalskih naložb države je osnovna funkcija Slovenskega državnega holdinga. Zato z zelo velikim gnevom sprejemamo dejstvo v stranki SAB, da predstavnikov SDH-ja ni na tej seji, ko govorimo o teh tako pomembnih naložbah. In za razliko od SDH-ja se v stranki SAB zelo zavedamo, da je močno gospodarstvo ključno za močno socialno državo, višje in boljše plače ter višje in boljše pokojnine. Zato nas tak odnos upravljavca državnega premoženja zelo skrbi in žalosti. Zavedati se moramo, da je turizem naša strateška panoga. Samo to podjetje Sava Turizem zaposluje več kot tisoč ljudi, celotna panoga pa po ocenah 40 do 50 tisoč. Zato nas takšen odnos do te panoge seveda žalosti. Žalosti nas posebej to dejstvo, da Slovenski državni holding nekako medlo in nesistematično pristopa k izvajanju svoje predkupne pravice. Več kot 200 milijonov evrov smo vložili v reševanje slovenskega turizma s turističnimi boni in zdaj bi za nekaj 10 milijonov evrov to panogo, ki daje kruh več kot 40 tisoč ljudem in družinam, prepustil, bom rekel, tujim interesom. In taka drža države seveda ni naključna, se seveda ponavlja. Ponavlja se. Videli smo namere te vlade, ko je na 400-kilometrskem odseku železniške proge med Koprom in Hodošem želela z vložkom, ki bi omogočil izgradnjo 4 kilometre proge, v sistem slovenskih železnic vnesti sistemsko motnjo. Videli smo, kaj se dogaja, ko želi prodajati država zemljišča ob slovenski obali Madžarom. In sedaj se dogaja ta Sava Turizem. Pa se vprašam retorično, zakaj ne poskuša slovenska država kupiti zemljišča ob Blatnem jezeru. Zakaj ne poskuša kupiti Term Hevis? Zakaj ne poskuša izgraditi ali pa postati lastnik dela avtocestnega omrežja okoli Budimpešte? Na tak način se ščitijo nacionalni interesi. Ne pa da se kar tako na ene lepe oči prepušča in dopušča nesorazmerno povečevanje vpliva ene države v drugi. Pa vemo, kaj se dogaja v Lendavi, kjer madžarska država s pospešenimi investicijami povečuje svoj vpliv in se slovensko prebivalstvo počuti ogroženo. To ni prava pot, ki jo vodi ta vlada, in to ni pravi način, da se na tak neodgovoren način prepušča naše strateško premoženje, ki so ga ustvarjale predhodne generacije, sosedom. Vemo, da ima vsaka država v drugi državi neke interese, ampak na tak način kot se to izvaja ali pa na tak način, na kateri način še naša vlada to spodbuja, je zaskrbljujoč. Mi potrebujemo za slovenske strateške panoge strateškega investitorja, strateške lastnike. In seveda država ni nujno vedno najboljši lastnik, potrebuje pa podjetja, ki pomenijo za slovensko gospodarsko ključne panoge, strateškega upravljavca. In to seveda niso finančni skladi. To so dolgoročni skladi, to so lahko tudi pokojninske družbe, to je lahko tudi nenazadnje slovenski demografski sklad, ki bo s premoženjem, ki so ga ustvarile predhodne generacije, polnil pokojninsko vrzel, ki se pričakuje in napoveduje. Mi imamo odgovornost, da premoženje, ki so ga ustvarile predhodne generacije, oplemenitimo in ohranimo in tudi prepustimo zanamcem. In prav je, da se strateške panoge ohranijo, da se nadgradijo</font><br/>
<br/>
<b><font size="4">27. TRAK: (VP) 16.10</font></b><br/>
<br/>
<b><font size="4">	</font></b><font size="4">(nadaljevanje) in da tudi v okolju, v katerem delujejo, zagotavljajo sinergijske učinke, lahko tudi v dobavni verigi, tudi za druge komplementarne storitve, da ne bo to vse outsourcano in podvrženo eni goli logiki kapitala, ki v bistvu zagovarja samo doseganje najvišjih dobičkov na račun okolja. Mene seveda skrbi, da vlada kot organ upravljanja te svoje pravice v SDH-ju ni oziroma ne izkorišča na tak način, ki bi bil smotrn in racionalen, da ne izkoristi predkupne pravice, ampak da to prepušča, tako kot zdaj vidimo, enemu finančnemu skladu. In izkušnje s takimi skladi seveda niso dobre. Torej izkušnje, če lastnik ni strateški, če ni pripravljen dolgoročno vlagati v neko panogo, potem je jasno, kaj bo iz tega nastalo. In interes takega lastnika je sicer zakonit in legitimen, da se zastopimo, ampak to ni dobro, ta njegov interes ni interes državljanov in državljank Republike Slovenije. </font><br/>
<font size="4">	Zato bom jaz, bomo seveda v SAB to, kar smo predlagali in sopodpisali, podprli. Ministrstvo in vlado pa seveda tudi pozivamo, da čim prej pristopi k uveljavljanju slovenskih nacionalnih interesov in da takih spodrsljajev kot smo jim priča, več ne ponavlja in da jim tudi ne dovoli, da bi se ponovili.	</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Besedo dobi Brane Golubovič, za njim pa bom na vrsti sam.</font><br/>
<br/>
<font size="4">	</font><b><font size="4">BRANE GOLUBOVIČ (PS LMŠ): </font></b><font size="4">Hvala lepa, predsednik. </font><br/>
<font size="4">	Namen, osnovni namen današnje seje današnje Komisije za nadzor javnih financ je, da pozovemo vlado, da kot skupščina SDH-ja in KAD-a naloži svojima državnima družbama, da uveljavita predkupno pravico. To je osnovni namen, da Državni zbor, katerega izvolijo ljudje, vladi, ki jo postavi Državni zbor, naloži, da opravi svojo funkcijo, in to je, da kot skupščina naredi nekaj, kar je logično. Zakaj logično? Zato, ker se, če se samo dve leti nazaj vrnem več tako kot nekateri, zato ker je že od februarja 2020 naprej bilo govora o tem, da se bo odkupil manjkajoči delež od Yorka, ki pa ga je dobil s terjatvami predvsem od zasebnih bank, ne ker ga je kakšna vlada prodala. In to je bilo. Bilo je to celo potem še februarja, marca, minister 2021 za gospodarstvo govoril. Vse do sredine leta 2021 smo bili vsi prepričani, da bo temu tako. Vmes so se Terme Olimija kupile ravno s tem namenom, da se pod eno streho združi celotna infrastruktura, ki je tako ali drugače v lasti države. In to bi bilo logično iz ekonomskega in gospodarskega vidika v interesu države. Ampak potem, se pravi nekje poleti, jeseni, če se ne motim, pa je prišlo obvestilo, da teh pogajanj SDH-ja z Yorkom ni več. Zakaj? Nihče ni tega obrazložil tako kot je treba. In danes smo želeli od SDH-ja slišati, kaj je bilo tisto, kar jih je odvrnilo, da kupijo 43 % delež od Yorka za 35 milijonov evrov, tako so mediji poročali, pa so se opravičili. V bistvu so si naredili sejo nadzornega sveta. Veste, zakaj pravim, da so si jo naredili? Zato ker komisija ta današnja je bila sklicana 31. januarja v ponedeljek. 2. februarja so oni na isti dan, se pravi današnji, ob isti uri sklicali sejo nadzornega sveta SDH. </font><br/>
<br/>
<b><font size="4">28. TRAK: (VP) 16.15</font></b><br/>
<br/>
<b><font size="4">	</font></b><font size="4">(nadaljevanje) Tisti nadzorniki, ki jih ta Državni zbor potrdi in na kateremu bi na nek način morali tudi odgovarjati, njim se zdi izpod časti priti v to hišo in obrazložiti nam in s tem tudi javnosti, zakaj so odstopili od nakupa deleža Save Turizma oziroma Save d. d. nekje poleti 2021. In zakaj, ko so odstopili od tega odkupa, tudi če je bila to neka taktična poslovna poteza, se niso pripravljali na morebitno uveljavitev predkupne pravice, ampak slišimo zdaj, da se pripravljajo, da ocenjujejo stvar. In mi ne govorimo o podjetju, ki je v slabem stanju tako kot je minister za gospodarstvo povedal in še kdo v nastopih. Mi smo danes slišali, da je Sava Turizem in Sava d. d. v zelo dobrem stanju, da tudi investirajo, smo slišali, v petih letih 80 milijonov. Ampak ne, še sedaj mi nihče, tudi predstavniki Ministrstva za gospodarstvo niso, me niso prepričali, zakaj te predkupne pravice se ne uveljavi oziroma zakaj moramo o tem razpravljati sploh veliko. </font><br/>
<font size="4">	Država je lastnica Istrabenza. V bistvu slaba banka. Slaba banka je želela Istrabenz prodati. Še danes ima na svoji spletni strani napisano nekako v tej smeri. Pa je lastnica term v Laškem slaba banka. Hočem reči, da če se ta predkupna pravica ne bo uveljavila, se bo potrdila tista logika, o kateri nekateri mediji pišejo, nekateri pa šepetajo, da gre za čisto partikularni zasebni interes posameznikov v tej vladi. Ne vseh, nekaterih pa. In nikoli, res nikoli, vsaj v LMŠ-ju, nismo osporavali, vsaj jaz ne osebno, ustanovitvi slovenskega turističnega holdinga. Kaj pa es bo z njim potem zgodilo, o tem pa ni bilo niti razprave, ampak smo dejansko imeli vsak nek svoj pogled. Seveda je možno, da država s tem upravlja. Možno je tudi model, da je država lastnik in upravljanje nekomu da. Mi imamo dober primer, ko je, če se ne motim, Modra zavarovalnica leta 2018 kupila Saint Simon in se razvija, ampak upravlja ga pa še zmeraj Sava Turizem, če se ne motim. In imamo primer, ko je 2018, ki je bil že omenjen, Terme Lendava kupil madžarski sklad, pa se še kar prenavlja zdaj že četrto leto, če prav razumem. Se pravi, imamo pozitiven in negativen primer. </font><br/>
<font size="4">	In jaz danes verjamem, da bomo še poslušali neke razprave, ampak mi bi našo razpravo lahko zelo hitro končali. Država ima v lastništvu Istrabenz, ima terme Laškem, ima preko HIT-a hotele v Kranjski Gori, ima preko Uniorja nastanitve oziroma hotele na Rogli, Zrečah, Krvavcu. In imamo skoraj 48 % kot država Save, ki pa je največji turistični ponudnik, in ko se dobi še teh 43 %, je stvar zaokrožena. In današnje seje nebi bilo, če bi vlada januarja, ko je dajala soglasje k letnemu načrtu upravljanja s kapitalskimi naložbami, pri tem letnem načrtu vztrajal / nerazumljivo/ da soglasje, da se zelo jasno napiše, da bo SDH uveljavljal predkupno pravico, te debate sploh nebi bilo. </font><br/>
<br/>
<b><font size="4">29. TRAK: (VP) 16.20</font></b><br/>
<br/>
<b><font size="4">	</font></b><font size="4">(nadaljevanje) In v kolikor se hitro odgovorni ne bodo oglasili, bomo prisiljeni sklicevati sejo na sejo in na koncu bomo prišli tudi do seje Državnega zbora, ki bo sprejel neke sklepe, da se ta predkupna pravica mora uveljaviti. In zraven bo moral tudi SDH obrazložiti, zakaj je po letu dni odstopil od pogovorov o odkupu 43 % Save od Yorka. Mene res to zanima, ker samo zaradi tega, ker so se oni odločili, da ne bodo izpeljali posla, smo prišli do te točke, kjer smo danes. In resnično ne želim verjeti, da je kdorkoli v tej državi tako pokvarjen, da bi bil pripravljen zaradi nekih osebnih interesov zrušiti močen del ali pa velik del slovenskega turizma, jaz si to resnično ne želim predstavljati, da kdo nima tako rad te države. Ampak če v roku 30 dni SDH ne bo uveljavil predkupne pravice ali KAD, potem bomo prišli do točke, kjer se bomo lahko vprašali ali je šlo za biznis posameznikov v tej vladi oziroma njihovih prijateljev. In ja, jaz verjamem, da v kolikor se bo to zgodilo, bo prišlo tudi do preiskav vsakega takega poslal, ker res ni logike. In bi rad danes slišal od predstavnika ministrstva, ne da zdaj govori, da ministrstvo se zavzema. Ministrstvo za gospodarstvo je tukaj kot predstavnik vlade in jaz bi res rad slišal ali Vlada Republike Slovenije stoji na stališču, da se mora uveljaviti predkupna pravica, pod določenimi pogoji naj reče vlada, ali je to samo stališče Ministrstva za gospodarstvo, ki se že vrsto let trudi združiti pod eno streho določena turistična podjetja. </font><br/>
<font size="4">	Tako, da v LMŠ bomo podprli vse tri sklepe in pa predlagali tudi vsem podpisnikom pod zahtevo za sklic te komisije, da nadaljujemo ta, jaz bom rekel pozitiven pritisk na odločevalce, da kaj povedo, tudi na način, da se skliče še seja Državnega zbora.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospod Golubović.</font><br/>
<font size="4">	Zdaj sem k razpravi prijavljen sam, potem pa je vrstni red naslednji: Aleksander Reberšek, Franc Breznik in pa Primož Siter.</font><br/>
<font size="4">	Ja, vas bom prijavil, zdaj ste dvignili roko. Potem za Primožem Siterjem pa še Vojko Starović. </font><br/>
<font size="4">	Sam osebno kakor tudi v LMŠ zagovarjamo stališče, da slovenski turizem ostane v slovenskih rokah oziroma, da povem drugače, da ostane v lasti domačega kapitala. Ne le da gre za dejstvo, da je v tej dejavnosti zaposlenih veliko število oseb, gre tudi za sinergijski učinek, ki je bil danes že nekajkrat izpostavljen, ki se iz, preprosto povedano, zasedenosti hotelskih sob prenese na lokalno okolje in na predvsem tudi dobavitelje, ki s tem podjetjem, ki upravlja in vodi nek turistični objekt, tudi sodelujejo. To, da bo namesto SDH-ju delež Yorka prodan spet naslednjemu finančnemu skladu, po mojem mnenju nima prav nobenega smisla. Je verjetno res, da si York zdaj po določenem času želi prodaje svojega deleža zato, ker pač ne more priti do takšnega deleža, ki ga je ob, bom rekel v narekovajih, »nakupu takrat pričakoval«. Ampak katerikoli finančni sklad, ki gre v neko </font><br/>
<br/>
<b><font size="4">30. TRAK: (VP) 16.25</font></b><br/>
<br/>
<b><font size="4">	</font></b><font size="4">(nadaljevanje) investicijo, mu praviloma ni mar za dejavnost, s katero se podjetje v osnovi ukvarja, ampak gre za le za željo po ustvarjanju nekega predvidenega donosa na kapital oziroma, če poenostavljeno povem, pač dobička. Spomnimo se, kaj se je zgodilo v primeru Adrie, da ne naštevam drugih primerov. Kolikor bi prišlo do prodaje, recimo temu madžarskemu skladu oziroma madžarskim projektnem podjetju, ki bi se začel vpletati tudi v poslovanje oziroma napovedi so medijske predvsem zelo različne, lahko zelo hitro pozabimo na tisto, kar smo povedali na začetku, se pravi na sinergijske učinke, kar se tiče lokalnega okolja, na dobavitelje, na surovine s slovenskim poreklom, da na visoko dodano vrednost, ki jo dosežemo s kmetijskimi pridelki in verjetno potem slovenskega brancina na jedilniku oziroma na menujih v ponudbi teh hotelov ne bo več, pač pa bo nekaj drugega. </font><br/>
<font size="4">	Zelo radi rečemo, da je turizem ena izmed gospodarskih panog, na kateri bi morali graditi našo perspektivo ter turistične kapacitete so se omenjale tudi kot del demografskega sklada, se pravi gre za neko kritično infrastrukturo. Vemo tudi, da v letih pred epidemijo, samo v letu 2019 je prispevek slovenskega turizma k BDP znašal več kot 12 %. In nenazadnje tudi iz tega vidika davkoplačevalke in pa davkoplačevalci smo financirali izdajo oziroma bomo financirali izdajo turističnih bonov, s katerimi smo tudi v zadnjih dveh letih pomagali prebroditi čas epidemije. Zdaj pa bomo, ko imamo priložnost za uveljavljanje predkupne pravice za nakup nečesa, kar smo še pred kratkim zelo goreče zagovarjali, to priložnost enostavno izpustili. In kar je bilo rečeno, uveljavljanje predkupne pravice bi moral biti nacionalni, državni interes, ne pa očitki levi ali desni struji politike, kaj je kdo naredil pred leti oziroma kaj kdo dela danes. V Sloveniji je, roko na srce, v preteklosti bilo kar nekaj naložb, za katere se je tuji kapital odločal zgolj in samo iz profitnih motivov. Konec koncev s tem tudi ni nič narobe, tako zasebni kapital pač deluje na vseh trgih ne samo pri nas. In zasebni kapital tudi dobro ve, kdaj se iz določenega trga umakne – ko ROE ni več zadosten. Težava pa nastane in po mojem mnenju nastaja že nekaj časa, če investitor poleg ekonomskega cilja zasleduje tudi nek politični interes. In brez dvoma naložbe, ki jih v Sloveniji izvajajo madžarski investitorji, na kar je posredno zelo jasno opozoril tudi mag. Židan v svoji razpravi, izkazujejo ne samo ekonomski pač pa tudi političen, če ne kar geopolitičen interes. Če ponovim oziroma navedem samo nekaj tistih večjih naložb, ki so jih madžarska podjetja izvedla v Republiki Sloveniji, je to vsekakor področje bančništva. Vemo, da je leta 2020 SKB banko od francoske skupine Societe General odkupila madžarska OTP banka, da je leto kasneje, aprila 2021 ravno ta madžarska OTP banka izkazala namero tudi po odkupu NKBM, pa vemo, da je tudi zdaj ta postopek zadržan zaradi AVK-ja. Omenjen je bil že turizem, leta 2018 so bile Terme Lendava že prodane. Ali je bila ta prodaja smiselna, smo danes tudi slišali. </font><br/>
<br/>
<b><font size="4">31. TRAK: (VP) 16.30</font></b><br/>
<br/>
<b><font size="4">	</font></b><font size="4">(nadaljevanje) Zdaj 43 % delež Save od nizozemskega sklada York kupuje madžarsko projektno podjetje, ki ima enega zaposlenega, vsaj v evidencah je izkazan. Področje energetike. Avstrijski / nerazumljivo/ proda 120 bencinskih servisov junija 2021 madžarskemu MOL-u. Pred nedavnim, mesec nazaj smo izvedeli, da javna uprava menja Petrolove kartice za MOL-ove. Avtomobilski trg. Junija 2021 madžarski Avtovalis prevzame ljubljanski A-Cozmos, kasneje še Opel Avtomotive. Na področju storitev, pa ne bom več našteval, konec leta 2021 madžarsko podjejte B+N Referencia kupi dansko podružnici ISS, eno največjih podjetij na področju facility managementa, praktično pa je bila že sklenjena ne pogodba pač pa dogovor o prodaji slovenski družbi Activa, pa je potem posel padel v vodo. Potem so tu še področje medijev, ampak da ne naštevam preveč, kar nima smisla danes. </font><br/>
<font size="4">	Glede smiselnosti uveljavljanja predkupne pravice pa ima po mojem mnenju prav, da se pove nekaj več. O tem, da slišimo, da podjetje se prodaja zato, ker posluje z izgubo, mislim, da je prav, da tukaj res povemo prave številke. Ne bom se spuščal v leto 2020 oziroma za leto 2021 bilanc podjetja še niti ne poznamo, ampak če samo vzamemo čas pred epidemijo. Leta 2016 je Sava Turizem ustvaril 68,9 milijona celotnih prihodkov, EBITDA je bil 13,3. Do leta 2019 so se ti prihodki povečevali, rasel je tudi EBITDA. V letu 2019 je bilo celotnih prihodkov 96,7 milijona, EBITDA 22,3. EBITDA oziroma dobiček iz poslovanja pred amortizacijo je eden tistih po mojem mnenju najbolj ključnih pokazateljev poslovne uspešnosti podjetja. Ne glede na to, da je tu prišteta amortizacija, ki jo jaz bolj kot ne razumemo kot računovodski poseg in se po izračunu k dobičku iz poslovanja enostavno prišteje, je ta EBITDA v povprečju v zadnjih štirih letih pred epidemijo znašal skoraj 17 milijonov evrov. Gospod državni sekretar je rekel, da se pripravlja ponovna neka, če sem ga pravilno razumel, analiza vrednosti oziroma ocena vrednosti, iz katere bo razvidno, koliko je ta 43 % delež pravzaprav sploh vreden. Ampak običajno se za tisti hitri izračun uporabi enostavna formula samo za grobo oceno, ki znaša nekje med 8- do 10-kratnikom EBITDA-ja, na podlagi tega pa se potem naredi ocena vrednosti. Je pa res, da je odvisno tudi dejavnost, v kateri se izvaja. Turizem kot takšnega donosa na kapital kot je to nekje drugje, gostinstvo kot tako sploh je donos oziroma ROE v turizmu, naj bi bil, če je 5 %, je že kar dobro ocenjen, ampak ne glede na to, če vzamemo vrednost 8, to pomeni 134 milijonov evrov. In 43 % od 134 pomeni malo manj kot 60 milijonov. Zelo na hitro. Pa verjamem, da bo ta ocena vrednosti prikazala precej boljše številke kot pa sem jih sam izračunal na hitro, ampak za neko grobo izhodišče o tem ali je smiselno, da SDH uveljavlja predkupno pravico in da se ta delež Yorkov </font><br/>
<br/>
<b><font size="4">32. TRAK: (VP) 16.35</font></b><br/>
<br/>
<b><font size="4">	</font></b><font size="4">(nadaljevanje) odkupi, korist države, ne pa da se preproda za podcenjeno vrednost nekemu tujemu skladu. Jaz mislim, da ni vprašanje vsaj nas, ki lahko o tem izrazimo svoje mnenje. </font><br/>
<font size="4">	Toliko z moje strani. Zdaj pa nadaljujemo. </font><br/>
<font size="4">	Gospod Aleksander Reberšek, izvolite.</font><br/>
<font size="4">	</font><br/>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Hvala lepa za besedo, spoštovani predsedujoči.</font><br/>
<font size="4">	Ja, ko sem prestopil prag tega Državnega zbora, sem se zarekel, da bom vedno, kadar bom le lahko, na preprost način našim državljanom povedal, kako deluje naš sistem, in jim pa povedal tudi tisto skrito resnico, ki vedno tiči v ozadju, da naj ne igrajo na prvo žogo. In to jih prosim tudi danes. Jaz sem trdno prepričan, da je današnja seja namenjena političnemu preživetju KUL opozicije, poceni nabiranju političnih točk. Verjemite mi, da se nič ne zgodi brez razloga. Pred pragom smo, pred volitvami smo ravnokar v tem trenutku. In za kaj pravzaprav danes sploh gre? Jaz popolnoma razumem, da je povprečnemu Slovencu zelo blizu ta misel, da slovenska podjetja vodijo naši domači ljudje. Naši državljani se seveda ukvarjajo s svojimi službami, s svojimi družinami, vsak dan se ukvarjajo tudi s svojimi problemi in zato, roko na srce, nimajo časa, da bi se poglobljeno ukvarjali s problemi, ki jih prinaša lastniško vpletanje države v gospodarstvo. In vse to gledajo od daleč in jaz jih popolnoma razumem. Zato tudi ne pridejo do nekih podrobnosti, ki jih določena ureditev tudi prinaša. In ravno na te emocije, na ta čustva vse to izkorišča KUL opozicija. Gre za navaden populizem, gre za navadno demagogijo, gre za strašenje naših državljanov, to pa z resnim problemom in reševanjem nastale situacije glede na prodajo Save praktično nima nič. Igrate na čustva naših državljanov, to počnete in bom rekel, da vam gre zelo dobro od rok. Naši napori pa bi morali iti ravno v drugo smer, in sicer v smer rešitve vseh teh problemov, teh vprašanj ne pa v smer poceni nabiranja političnih točk. </font><br/>
<font size="4">	Za kaj pravzaprav sploh gre? Najprej se moramo na tem mestu vprašati, kakšen je pravzaprav namen naše države. Nova Slovenija je v svoj najboljši gospodarski program zapisala umik politike iz gospodarstva. Nobenega smisla ni namreč v tem, da se gre država podjetniške dejavnosti kot je na primer gostinstvo, hotelirstvo in tako dalje, zato naj iz teh dejavnosti seveda izstopi. V tem poglavju pa smo jasno in glasno tudi zapisali: »Zagovarjamo umik politike iz gospodarstva, smiselno pa se nam zdi, da država obdrži večinsko lastništvo v strateških podjetjih na področju prometne, transportne, logistične infrastrukture ter elektroenergetskega sistema«. Tu je njena vloga ne pa v hotelirstvu. Drugače pa zaprimo vsa podjetja in naj vse skupaj fura država. Vprašajmo se, zakaj pravzaprav mi sploh imamo državo. Ali zato, da zagotavlja javni red in mir, vlaga v zdravstvo, šolstvo, infrastrukturo, ali mogoče zato, da denar davkoplačevalcev vlaga v hotele, kjer se potem nekaj državnih managerjev igra po svoje in imajo od  tega korist samo določeni posamezniki. Treba se je vprašati. Jaz menim, da to ni naloga države, jaz menim, da to resnično ni naloga države. Spoštovane dame in gospodje, država ni hotelir. Država ni hotelir. Prepričan sem, to sem pa trdno prepričan, da je država pogosto bankomat določenim posameznikom. Vprašajte se, kaj je interes tistih, ki si želijo, da bi imela država v lasti še eno podjetje več. Dajte se vprašati, kaj je interes tistih, ki tako vneto to zagovarjamo. Treba si je tudi naliti čistega vina. Luksemburški sklad York je zasebni sklad, znano je, da je v preteklosti sodeloval predvsem s poslovnimi omrežji levega dela slovenske politike, kupil in prodal je znan levičarski časopis Mladino. Sklad York je bil tudi vidni kupec podjetij tranzicijske levice, odkupil je deleže v DZS-ju, Istrabenzu in </font><br/>
<br/>
<b><font size="4">33. TRAK: (VP) 16.40</font></b><br/>
<br/>
<b><font size="4">	</font></b><font size="4">(nadaljevanje) med drugim tudi v Termah Čatež. Kje ste bili takrat? Jaz vas nisem slišal. Najverjetneje pa vas nisem slišal ravno zato, ker ni bilo volitev. In bistvo današnje seje: do svojega deleža v Savi je York prišel v času leve vlade, zasebni sklad York je do deleža v Savi prišel pod levo vlado zaradi napak levih tajkunov. Verjetno se strinjate, da problem Save ni nastal danes. In ključno vprašanje je, kdo je v tem času zavozil Savine hotele. Dejstvo je, da je zasebni sklad York do deleža v Savi prišel v času leve vlade z odkupom terjatev od državne DUTB zaradi napak levih tajkunov. Za sedanje stanje je na primer kriv poslovni model soustanovitelja Janeza Bohoriča. Kdo je že to? A ni to ustanovitelj Foruma 21? Vemo, v čigavi lasti so krogi Foruma 21. Bile so nekatere napačne poslovne odločitve, potem se je zgodila še ta finančna kriza in dolgovi so pristali na slabi banki, od koder jih je v času leve vlade odkupil sklad York. V času leve vlade je sklad York pokupil terjatve Save in zdaj ta sklad York prodaja delež naprej, in sicer skladu, ki se ukvarja s hoteli širom po Evropi. Sklad York prodaja torej svoj delež nekomu, ki se ukvarja s hotelirstvom, ki se ukvarja s turizmom, praktično nekomu, ki je v tej panogi. Jaz osebno zelo težko presojam ali je potencialni kupec najboljši lastnik, dejstvo pa je, da se ukvarja s turizmom. Za nas je pomembno, da država obdrži 25 % kontrolni delež in da naši turistični biseri, da se razvijajo naprej. In to je ključno. Ali je ta kupec dober lastnik, pa mora oceniti SDH. In če SDH oceni, da ni, potem ga naj SDH odkupi in najde boljšega kupca oziroma lastnika. Nujno pa je, da najdemo strateškega lastnika, ki bo naše bisere razvijal naprej. Kolikor mi je poznano iz medijev, pa je v medijih o tem kar dosti govora zadnje čase, sklad namerava vložiti v Savo 200 milijonov evrov, kar je nujno potrebno, kajti Sava je že dlje časa na robu stečaja, bila je na prisilni poravnavi in ima 100 milijonov dolga. Tudi nekateri Savini hoteli, kot je slišati, so v zelo slabem stanju. Poleg tega, in to se mi zdi bistveno, pa je potrebno vlagati v kader, v zaposlene. Potrebno je vlagati v kadrovski potencial, ki je tako zelo pomemben pri razvijanju turistične panoge, da se prepreči to, da dober kader zaradi slabih plač in slabih pogojev dela odhaja. Tudi ta vlada je z Zakonom o dohodnini želela narediti to, da bi vsi zaposleni tudi v gostinstvu in hotelirstvu, da bi imeli višje plače, pa ste v KUL opoziciji proti. Da bi imeli ti ljudje višje neto plače, v KUL opoziciji temu nasprotujete.  Tisto, kar je za slovenski turizem ključno, je vprašanje ne katere narodnosti bo lastnik, ampak kdo bo v podjetje vložil zadostna finančna sredstva 200 milijonov evrov za razvoj slovenske turistične panoge. Mi moramo narediti svoj del za to, da bi nov lastnik bil odgovoren, da bi vlagal v objekte, infrastrukturo, ponudbo in navsezadnje v zaposlene, ki so srce podjetja. Tako da bodo delavci primerno plačani za svoje delo, da bodo prihajali gostje z debelimi denarnicami in da bo država pobrala davke in pa prispevke. Nujno je še, da izboljšujemo ugled slovenske turistične ponudbe. Imamo najboljšo državo na svetu, o tem se verjetno vsi strinjamo. Lahko bi imeli tudi najboljšo turistično ponudbo na svetu in korist bi imela država ne pa nekateri posamezniki, za katere se niti ne ve, kdo so. Ne pa nekateri posamezniki za katere se niti ne ve, kdo so.</font><br/>
<font size="4">	Stališče opozicije je vedno, da ta vlada dela narobe, ne glede na to ali kaj naredi ali ne naredi. In če je treba, zdajšnja opozicija zelo na hitro zamenja svoje stališče, zelo na hitro obrne svojo ploščo. Ljudje prehitro pozabljamo. Bi pa rad spomnil, da se je o prodaji Save govorilo že nekaj časa nazaj. Takrat je sedanja ministrica vpila, da minister ustvarja nov državni peskovnik za ribarjenje v kalnem, to smo poslušali, ta si ureja položaj zase in tako naprej. Sedaj, ko </font><br/>
<b><font size="4">34. TRAK: (VP) 16.45</font></b><br/>
<br/>
<b><font size="4">	</font></b><font size="4">(nadaljevanje) pa Savo kupujejo Madžari, so pa KUL-u obrnili ploščo in trdijo, da bi država morala to nujno kupiti, da gre za razprodajo in tako dalje. Enkrat proti, drugič za. Pa kdo je tu nor? Vaša stališča so očitno odvisna od političnih potreb. Vse jasno? Volitve so pred vrati. </font><br/>
<font size="4">	Spoštovani predlagatelji današnje seje, zagovorniki t.i. slovenskega nacionalnega interesa, evidentno je, da vidite slovensko hotelirstvo kot slovenski nacionalni interes. Naj spomnim, da je bilo pred približno 11 leti, da je takrat bankrotiral slovenski pivovarski nacionalni interes. Takrat se je tudi pokazalo, da nacionalni interes, da v bistvu pomeni parcialni interes določenih posameznikov. Kje ste bili takrat, spoštovani predlagatelji, leta 2019, ko so bile po dolgem in mučnem postopku prodane Terme Lendava, Hotel Lipa, in sicer madžarskemu državnemu skladu, ki je slednje kupil brez predstavljene jasne vizije, tam zaposleni pa o predmetni zadevi niso vedeli praktično ničesar. Kje ste bili takrat predlagatelji? Pa povejte, kakšne so bile takrat vaše aktivnosti vaše vlade, da bi prodajo Term Lendava preprečili temu madžarskemu skladu. Tega niste storili, danes pa ne počnete nič drugega kot izvajate poceni piar. Rad bi povedal še nekatera dejstva slovenske privatizacije. Najbrž vsi poznate tajkunske prevzeme državnega premoženja ali pa vsaj poskuse, ki so se večinoma, bom rekel zelo klavrno končali. Medtem pa imamo tudi podjetja, ki so bila prodana transparentno in tudi tujcem, čemur ste mnogi takrat to nasprotovali. Takšna podjetja še danes poslujejo dobro, vlagajo v svoje kadre, vlagajo v svoj razvoj in dobro delajo. Na žalost pa poznam tudi podjetja iz svoje bližnje okolice, ki jih država ni pravočasno prodala. Eno je Aero, drugo je tovarna nogavic Polzela in še kakšno bi se našlo. Ta podjetja so propadla zaradi osebnih interesov posameznikov. Luštno se je igrati v peskovniku državnega podjetja, ko to ne počneš iz svoje denarnice. Podjetja, ki jih imajo v lasti odgovorni posamezniki in niso v državni lasti, tudi ne bremenijo davkoplačevalcev in niso bankomati določenim posameznikom, niso bankomati določenim posameznikom. Kdaj vam bo postalo jasno, da nekdo, ki v podjetje vlada svoj denar, svoj trud, energijo, s tem podjetjem upravlja bolje kot nekdo, ki upravlja podjetje v državni lasti? Mislim, da o tem čivkajo že ptički na veji. Z leve strani pogosto slišimo besede o nasprotovanju privatizaciji. Dejanja, kot vedno, so drugačna. Eno so besede, drugo so dejanja. Pa poglejmo, kakšna so dejanja. Malo prej je poslanec Rajh govoril o nacionalnem interesu, pa bi ga rad samo opomnil, da se je z vlado Alenke Bratušek pričela divja razprodaja državnih podjetjih. Kot prvo je bil prodan Helios, potem Fotona, Letrica, nenazadnje tudi Mercator. Todorović je bil dober prijatelj Zorana Jankovića, njegova prijateljica in sodelavka je bila Alenka Bratušek. Vlade Alenke Bratušek je bilo takrat res konec, načrti za prodajo državnega premoženja iz njenih časov pa so se nadaljevali v času naslednje vlade, kjer je bila stranka SAB in pa njena predsednica Alenka Bratušek. Naj povem še to, da v začetku novembra so prodali Aerodrom Ljubljana, Žito, Novo kreditno banko Maribor. Naj spomnim, Novo kreditno banko Maribor je Bratuškova z denarjem davkoplačevalcev pred tem še dokapitalizirala. Kje ste bili takrat? Ni vas bilo slišati. Danes pa so vas polna usta o nacionalnem interesu. Prodali smo Cimos, Palomo, Elan, Adrio Airways Tehniko, Adrio Airways in še in še in še in še. Ko predstavniki levih vlad in pa Alenka Bratušek oziroma predstavnik Alenke Bratušek govorijo o tem, kdo želi prodajati državni premoženje in pri tem s prstom kaže na druge, se spomnimo na ta njen čas. Jaz vas takrat nisem slišal, nisem vas slišal nobene galame, ko ste prodajali slovenska podjetja. Takrat ni bilo besede o nacionalnem interesu, enostavno ni bilo slišati. Vas pa razumem, zakaj današnja seja, in to večkrat ponovim in bom še večkrat povedal, ni problema. </font><br/>
<br/>
<b><font size="4">35. TRAK: (VP) 16.50</font></b><br/>
<br/>
<b><font size="4">	</font></b><font size="4">(nadaljevanje)  V politiko prihaja Golob in KUL opozicija se trese in dela to vse in izključno samo zaradi volitev. Jaz vas po svoje popolnoma razumem. Beseda Madžarska je iz različnih razlogov med volivci levega volilnega prostora zelo osovražena. In glede na to, da prihaja Golob, se mora KUL opozicija potruditi za leve glasove, za leve volivce. In zato boste non stop ponavljali »Madžarska, Madžarska, Madžarska,« zato da se vas bo slišalo in da se bo ta beseda usidrala v srca vaših levih volivcev. In zato boste sklicevali še naprej takšne seje kot je današnja in pri tem ne boste nehali, samo da se vas bo slišalo. </font><br/>
<font size="4">	Zdaj bi se rad odzval še na nekatere besede mojih predhodnikov. Odzval bi se na besede …</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Ja, ampak, gospod Reberšek, pri temi ostanite, prosim. Volitve niso tema današnje seje. Prosim. </font><br/>
<br/>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Ja, verjamem, da vas žuli, ampak vse se začne in konča pri volitvah. / oglašanje iz dvorane/</font><br/>
<font size="4">	Smem? Lahko govorim? / oglašanje iz dvorane/</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Lahko. Kolega Rajh, prosim za tišino v dvorani. Sejo vodim jaz. Gospoda Reberška sem opomnil, da volitve niso na dnevnem redu današnje seje. </font><br/>
<font size="4">	V kolikor se ne nameravate držati dnevnega reda tudi v nadaljevanju, vas bom pač ustrezno opomnil, to, kar mi na nek način poslovnik dovoljuje in me tudi obvezuje. Prosim, nadaljujte.</font><br/>
<br/>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Hvala za besedo še enkrat.</font><br/>
<font size="4">	Jaz se odzivam na besede poslanke Meire Hot, ki je govorila o dvigu plač, o zaščiti zaposlenih. Glejte, ta vlada je predlagala višje plače za vse zaposlene in vi ste proti. Tukaj se vse začne in se konča. 	</font><br/>
<font size="4">	Govorili ste o nacionalnem interesu, veliko je bilo izrečenih besed nacionalni interes gor, nacionalni interes dol. Sprašujem se, kje je bil ta vaš nacionalni interes pri podjetjih, ki sem jih prej prebral: Helios, Mercator, Paloma, Cimos, Elan, Adria Airways in tako naprej. Kam je takrat izginil vaš nacionalni interes? Poslanec Židan je v svojem čustvenem nastopu večkrat povedal, da bo zelo čustven. Sprašujem se, kje so bila čustva takrat, ko ste slovenska podjetja prodajali tujcem. Kje so bila takrat vaša čustva? Kje je bil vaš čustveni nastop takrat, ko je šlo za zaščito slovenskega terana, spoštovani gospod Židan? In poslanec stranke SD se sprašuje, kam smo prišli. Ja kam? Pa saj ste vi, stranka SD večinoma v vsaki vladi. Vi ste večino časa vodili to državo. Zakaj se torej sprašujete, kam smo prišli? </font><br/>
<font size="4">	Poslanka Sluga, zdaj ne vem v trenutno, v kateri stranki je, govori o tem, kakšna je komunikacija vlade. Ja, očitno več kot dobra, saj ste bili več kot eno leto v tej vladi. In govori tudi čez ministra Počivalška. Jaz nisem njegov odvetnik, pa vendar skupaj sta bila leta in leta v isti klopi, skupaj sta sedela v isti stranki. Vse za volilne glasove.</font><br/>
<font size="4">	In še čisto za konec, da zaključim, država ni hotelir.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">	Bomo šli po vrsti. Replika najprej mag. Hot, potem mag. Židan, potem pa še gospa Janja Sluga.</font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa, spoštovani gospod predsednik.</font><br/>
<font size="4">	Zdaj očitno me je kolega najprej narobe razumel v uvodnem nagovoru in tudi na koncu koncev me je navedel kot osebo, ki je bila zaradi nacionalnega interesa. In ta njegov ekspoze, ki je veliko širši od današnje razprave, si seveda zasluži repliko.</font><br/>
<font size="4">	Zdaj najprej, spoštovani kolega, ne sodite drugih po sebi. Če se vi 4 leta maksimalno borite in trudite za ponovno izvolitev, ne pomeni, da smo vsi taki. Če jaz ko se vozim po Sloveniji, plakatov SD-ja nisem videla, sem pa videla ogromno plakatov Nove Slovenije. Z zavajanji o višjih plačah. Ker ko se dobro preveri, se ugotovi, da tisti, ki imajo že sedaj minimalno plačo, tudi z vašo spremembo ne bodo prav nič več dobili, ker že sedaj ne plačujejo dohodnine. Ampak zavajanj ste vi vajeni. </font><br/>
<font size="4">	In vaš ekspoze je bil desetminutna manipulacija z dejstvi, ko govorite ponovno o prodaji Yorku s strani leve vlade, pri čemer dobro, dobro, dobro veste, vsaj kot predsednik preiskovalne komisije o DUTB bi te stvari morali vedeti in poznati do obisti, da je seveda šlo za samostojni sklad, ki je odkupoval od bank. Bank. Zdaj kakor država ni hotelir, tudi ni lastnica, ne vem, Unicredit banke na primer in najbrž nima besede pri tem, kdo bo komu kaj prodal. Tako, da zavajate. In to brezsramno. </font><br/>
<br/>
<b><font size="4">36. TRAK: (VP) 16.55</font></b><br/>
<br/>
<b><font size="4">		</font></b><font size="4">(nadaljevanje) Sodite opozicijo po tem, kar ste vi. Mi nismo tukaj zaradi predvolilnega boja, mi smo tukaj, ker si je vlada pred volitvami izbrala trenutek, da prodaja nacionalno premoženje, da ne uveljavi nacionalnega interesa v kontekstu odkupa ključnega deleža. Nacionalni interes pa, spoštovani gospod, boste si prebrali v sami strategiji razvoja turizma. O nacionalnem interesu govori minister tudi v vaši vladi, ki v tej vladi sedi od leta, tretji vladi sicer, od leta 2014. Torej gospodarski minister je, spoštovani, vedno en in isti in predlagam, da njega vprašate, kje je bil. Jaz sem bila v Piranu, ne vem, kje ste bili vi. Vem pa, da nacionalni interes se ni od takrat spremenil. In zdaj kot nekdo, ki prihaja iz Pirana, v katerem je na primer hotel Bernardin dobesedno deli občino med Piranom in Portorožem in se zavedam, kaj pomeni prodaja v kontekstu zasebne poti. Hoteli Bernardin so na primer lastniki poti, lastniki so neposredno do morja. Zdaj pred kratkim smo imeli referendum o vodah. Boste prodali morje, spoštovani, Madžarom? Ja, Madžarom, ker ja madžarski sklad. In glej ga zlomka, je madžarski sklad. To nima nobene veze s tem, s strašenjem volivcev, ima veze s tem, da je pač slučajno ponovno madžarski sklad tisti, ki vstopa notri. Če ste pa poslušali mojo razpravo, ste slišali kritiko o hrvaških lastnikih. Ker ne gre se toliko za nacionalnost, sploh se ne gre za nacionalnost, gre se za to, da prihaja sklad, za katerega že sedaj za malo raziskovalnega dela se vidi, s kom ima povezave in se prav tako vidi, kakšne namene ima potem. </font><br/>
<font size="4">	Ponovno tudi zavajate s tem, v kakšnem stanju je na primer Sava Turizem, pri čemer so vam danes povedali zelo lepo, da je vrednost premoženja sama po sebi v tem trenutku čez 200 milijonov evrov, dolgovi pa 100 milijonov evrov. In seveda ni država hotelir, ampak država mora zaščititi svojo kulturo, svoje naravno bogastvo, svojo kulturno dediščino – in volitve gor ali dol. In ne podcenjujte volivcev, ker volivci so zelo dobro seznanjeni z / nerazumljivo/ in ne jih podcenjevati na način kot ste jih, češ povprečni volivci se ne poglobijo.</font><br/>
<font size="4">		Se opravičujem, hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Naslednjič se prijavite k razpravi in ne bo težav. Replika pač traja tri minute, vi ste čas pošteno prekoračili.</font><br/>
<font size="4">	Mag. Židan, izvolite, imate repliko. Tri minute, prosim.</font><br/>
<br/>
<font size="4">	</font><b><font size="4">MAG. DEJAN ŽIDAN (PS SD): </font></b><font size="4">Saj vem, da je v politiki vse dovoljeno, ampak lagati pa tudi ni v redu, ne? Teran so nam hoteli vzeti in nam je ostal. Teran je samo slovensko geografsko zaščiteno vino, pa so ga napadli na dosti grd način. Teran je, če bi to poznali, ugotovili, da je tudi samo slovensko in da ni drugega, da je ekskluzivno slovensko geografsko zaščiteno vino. Ugotovili bi tudi, da z vsemi temi prepiri smo dali slovenskim vinarjem dovolj časa, da so ga dodatno zaščitili pod blagovno znamko, ki je samo njihova, ker gre samo za njihovo blagovno znamko. Res pa je, da pa je politična večina odločila, da pa Hrvati lahko uporabljajo oznako vinske trte Hrvaška Istra – teran. Mogoče če bi bili takrat bolj enotni in nekoliko manj polen pod noge, bi tudi to uspeli preprečiti, ampak glavno, kar je bil cilj, je uspelo. Teran je samo slovensko geografsko zaščiteno vino.</font><br/>
<font size="4">	Bi pa nekaj drugega rad povedal. Ne bom šel, pa bi bila zanimiva razprava, v prodajo Mercatorja katera leta, v kateri pisarni in kaj je potem iz tega prišlo, nekaj drugega želim povedati. Kadar se o konkretni temi ne želi pogovarjati z argumenti, se išče zgodovina. Včasih od tega kako so sežigali čarovnice ali pa knjige ali karkoli drugega, pogosto pridemo do partizanov ali Nemcev, ne pa se pogovarjati o konkretni temi. Ampak mi se danes o konkretni temi pogovarjamo in strahu, ki je v Prekmurju. In mimogrede, takrat ko so se Terme Lendava prodale, kdo pa je bil takrat minister, pristojen za turizem? Kdo je bil takrat minister, pristojen za turizem? </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">	Gospa Janja Sluga, izvolite.</font><br/>
<br/>
<font size="4">	</font><b><font size="4">JANJA SLUGA (PS NeP): </font></b><font size="4">Hvala.</font><br/>
<font size="4">	Saj težko je v bistvu odgovarjati na nekaj, kar je že vnaprej bilo postavljeno v razpravi kot nerazumevanje. Ker kolega, verjamem, nas sploh ni poslušal, bral je iz računalnika vnaprej pripravljeno tisto, kar bere pač na vseh odborih vedno eno isto. Opleta z volitvami, opleta z našimi imeni in to je vsa vsebina razprave. Enako je bilo pri zakonu o sanaciji, enako je tudi danes. Jaz pa verjamem, da kolega zelo dobro ve in če je vsaj malo poslušal naše razprave, bo lahko ugotovil, da so se naše razprave vrtele okrog bistvenih stvari pri </font><br/>
<br/>
<b><font size="4">37. TRAK: (VP) 17.00</font></b><br/>
<br/>
<b><font size="4">	</font></b><font size="4">(nadaljevanje) prodaji Save, to pa je slovenski nacionalni interes, delovna mesta preko tisoč ljudi, 18 hotelov, 17 vrtin oziroma virov pitne vode in tako naprej. To so bile stvari, o katerih je govorila opozicija. Volitve so pa tisto, o čemer govorite vi. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Mag. Andrej Rajh, izvolite.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Tudi jaz bi rad repliciral kolegu Reberšku. </font><br/>
<font size="4">	Kolega Reberšek me ni razumel preprosto zato, ker me ni poslušal, in tudi zato, ker vedno čita en in isti tekst, ki mu ga drugi pripravijo. In to ne čita samo na tej seji ampak tudi na preiskovalni komisiji. In on je pač človek, ki ne razume in ne sliši, kaj kdo govori, in tudi verjamem, da še zdaj ne razume, da je bančna luknja nastala v letih 2004-2008, ko je bila zraven Nova Slovenija. Spomnimo se na Zvon 1, Zvon 2, Vegrad, T-2. In spomnimo se tudi, da je takrat nastala ta luknja, ki je povzročila razlastitev delničarjev Nove kreditne banke Maribor. To vam še enkrat ponavljam zato, da boste razumeli. Da boste pa malo bolje razumeli razmere tistega časa, pa bom samo en 15-sekundni video. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Mag. Rajh, to ni praksa Državnega zbora. Niti praksa te komisije. Prosili ste za repliko in v repliki naj bi predlagatelj oziroma tisti, ki je repliko zahteval, pojasnil tisti del razprave, v kateri ni bil razumljen. Vi repliko izkoriščate, zato vam v tem trenutku pač besede za repliko ne dam več. Če pa želite razpravljati, se lahko prijavite k razpravi.</font><br/>
<font size="4">	Nadaljujemo z razpravo.</font><br/>
<font size="4">	Gospod Reberšek, prosim? Ne razumem vas. / oglašanje iz dvorane/ Kolega Reberšek, zdaj bi pa lahko že po treh letih in pol vedeli, da replike na repliko ni, razen če bi kdo repliciral z nečim, kar v razpravi ni bilo povedano, oziroma bom povedal drugače, da bi povedal drugače kot je bilo to povedano prej. Tega nisem zasledil. Lahko pa se seveda prijavite k razpravi.</font><br/>
<font size="4">	Nadaljujemo z razpravo. Vrstni red je takšen: najprej dobi besedo Franc Breznik, potem Primož Siter, za njim Vojko Starović in potem mag. Elena Zavadlav.</font><br/>
<br/>
<font size="4">	</font><b><font size="4">FRANC BREZNIK (PS SDS): </font></b><font size="4">Najlepša hvala, predsednik.</font><br/>
<font size="4">	Spoštovani kolegice in kolegi, torej preden nadaljujemo, v kolikor ste že sklicali to današnjo sejo Komisije za nadzor javnih financ, bi pač prosil, da imamo neke res konstruktivne razprave, da poiščemo ali pa najdemo ali pa s svojimi razpravami poskušamo odpreti temo, o katerem pravite, da je nacionalni interes. Jaz bom poskušal s svojo razpravo nekako dodati neke svoje misli, kar se tiče tudi razvoja turizma, kako ga tudi sam vidim s svojimi izkušnjami. In apeliral bi še enkrat torej, da se ne obkladamo med sabo, kdo čita. Glejte, v parlamentu sem 10 let, dal sem marsikateri novi obraz skozi. Vedno tukaj na sredini, glejte, smo imeli bralni krožek z listkov ali pa z računalnikov. Tako, da zdaj kolega, ki je pred mano razpravljal, obkladati, da čita, vsaj nekajkrat sem ga videl ali pa večkrat vidim, da si pomaga z nekimi kratkimi morda zapisi, vse ostalo pa govori na pamet. Za poslanca, ki je tukaj prvi mandat, moram priznati, ga lahko samo pohvalim. Glede na to, da smo pa imeli tukaj na sredini vedno bralno društvo z listkov in z računalnikov, se mora vsak posipati sam s pepelom. Sam poskušam se pripraviti na vsako sejo in poskušam govoriti iz glave.</font><br/>
<font size="4">	Zdaj pa gremo na temo, ki je danes, lahko rečemo, osnovna tema tega sklica te seje. Zdaj dejstvo je številka 1, da nek sklad iz Luksemburga prodaja drugemu skladu nek svoj delež, ki je ovrednoten s 43 %, v nekem slovenski firmi, ki je nekoč postal ali pa del katere </font><br/>
<br/>
<b><font size="4">38. TRAK: (VP) 17.05</font></b><br/>
<br/>
<b><font size="4">	</font></b><font size="4">(nadaljevanje) je vzpostavil en član Foruma 21 gospod Bohorič, ki je nekoč začela po enem zelo premetenem ključu kupovati slovenske turistične bisere. V termah toplice, kolikor se spomnim Moravci, so ustanovili družbo 3000, ki jo je vodil takrat Bencig (?). Kupili so Moravce, Banovce, Radence, Ptuj in pa terme v Lendavi in kasneje to preprodali dobesedno v roke Save, ki je seveda za to vzela velike, velike kredite in zaradi tega še do danes ogromno zadolžena. To je celo dejstvo. Vsa ta leta seveda vlaganja so bila šibka. Teh 80 milijonov, glejte, za, če pogledamo, kaj dela konkurenca na Madžarskem, Avstriji, Nemčiji, Italiji, lahko rečem, da zaostaja. Zdaj jaz, recimo moj pogled na Radence ali pa Moravce, ki jih pač osebno poznam, zdaj dejstvo je, da so tu vse večinoma ljudje na minimalnih plačah, ne nekaterih mestih premalo ljudi, nizke cene in seveda z nizkimi cenami nizke plače. Dejstvo pa je, da so Moravske Toplice imele, mislim, da 7 milijonov dobička, da si je uprava Save lani izplačala 80 tisoč evrov nagrade in to ob dejstvu, da so ljudje, vi, ki ste sindikati, pa na minimalnih plačah. In zdaj ne podpirati to tako zvano nekoč udbomafijsko družbo, to je udbomafijska družba, to je treba vedeti. In tudi York, ki je odkupoval leta 2016, in zdaj bom čustven tako kot kolega Židan, ni bilo nobenega gospoda Jazbeca, Marka Jazbeca, ki je vodil SDH, ko je York začel kupovati od Unicredita takrat in od Raiffeisena in pa mislim, da tudi Gorenjske banke torej terjatve takrat, ko je bila Sava prisilni poravnavi. In takrat ni bilo nobenega sklica. Jaz sem tu od 2012, ne spomnim se sklica, kjer bi se jokali, trepetali, zakaj se v offshore podjetju, to je, za katerega pa ni, kolegica Hotova, nobene sledi, nobene sledi ni, nobene sledi. Vemo, da se zelo z njimi rad druži gospod Jamnik in da je ta York imel največji, to je zelo velika zanimivost, da je imel velik interes kupiti Mladino, ki dela vsak mesec toliko in toliko tisoče, na deset tisoče izgube torej ultra-levičarski časnik Mladina. In da je ta sklad poleg vsega tega, kar je kupil, torej kupil Mladino. Ni kupil Demokracije ali pa karkoli, ampak je kupil ultra-levičarsko revijo, ki pač promovira to levičarsko agendo v Sloveniji. Glejte, zato čustva danes in čustva takrat, ko bi lahko nekako reševali, kupili, prodali kakšni resni hotelski verigi zadevo, ki ima know-how, k ima imidž, ki ima vse ostalo, glejte, so izgubljena leta, izgubljena leta, ko so ljudje bili in skozi bodo na minimalnih plačah. Ti hoteli ne dosegajo standardov, ki bi jih zahtevali, niti zvezdice. Slovenija na žalost, glejte, nima niti znanja za recimo petzvezdične hotele, ima znanje nekje do ranga štirih zvezdic. In tu je ta problem, ki ga imamo. In dokler smo mi v tako zadolženem podjetju na tem položaju, nas bo konkurenca prehitevala. In konkurenca na našem področju recimo, kjer sam živim, dela. Recimo sosednje terme v Bad Radkersburgu se razvijajo, hoteli rastejo, imajo, seveda tudi krepijo blagovno znamko in lahko bi rekel del naših term, ki so po eni strani bile zelo v nekem razcvetu vsaj 20 let nazaj, danes pada. Zdaj da ne razlagam, da recimo terme v Radencih in hoteli sploh ne sodelujejo z lokalno skupnostjo. Lokalna skupnost, prej ko je gospod omenil tudi neke lokalne dobavitelje kvalitetnih izdelkov, nima nič od teh hotelov, dobesedno nič. Multiplikativni faktor enega takega večjega hotela na lokalno skupnost, glejte, minimalen. Minimalen, ob tem da gre to za večje hotele. To ne gre za neke manjše butične hotele, ampak za večje hotele, ki imajo pretok na tisoče gostov. </font><br/>
<font size="4">	Zdaj pa gremo naprej. Čustva. Zdaj iztočnico sem čul prej, ko je kolegica govorila še o vodi, dostop do vode, Madžari bodo vzeli, izgleda, vodo iz morja in jo odpeljali na Madžarsko. Pa nisem simpatizer z Madžari. Glejte, Pivovarna Laško se je prodala, z njim tudi vodni vir, pod levo vlado. Fructal, ki rabi ogromno čiste vode za pridobivanje tudi sadnih sokov in vseh pijač, ponovno se je prodal Srbom. Radenska, kot vemo, ni bilo nobenih čustev tukaj, nobenih sej, se je </font><br/>
<br/>
<b><font size="4">39. TRAK: (VP) 17.10</font></b><br/>
<br/>
<b><font size="4">	</font></b><font size="4">(nadaljevanje) prodala Čehom. Costella, neverjetno čisti vir vode ste prodali spet levičarji Arabcem. Štiri podjetja z neverjetnimi izvori vode, čisto vodo vse levičarske vlade prodale tujcem. To je nacionalni interes, ne? Zdaj ne bom ponavljal, kolega je pred mano povedal, kaj je bilo vse prodano od Nove KBM do vseh podjetij. Zelo zanimiva je prodaja podjetja Fotona, ki sem jo osebno poznal, ko sem še delal na področju laserjev nekaj časa v slovenski vojski, pa Helios Domžale. Zdaj si predstavljajte, da je Helios kupil avstrijski Ring in ga za ogromni dobiček čez dobro leto prodal japonski družbi Kansai Paint. Vse to so prodali levičarji. Vlada Janeza Janše ne pod prvo vlado ne pod drugo in ne sedaj pod tretjo še ni prodala ničesar. Nula. Nula, veste, kaj je nula? In danes imamo tu sejo in kako desne vlade ali pa sredinsko-desne vlade prodajajo nacionalne interese. Čisto vse so prodale leve vlade, čisto vse, kar je bilo do zdaj prodanega. Še enkrat ponavljam čisto vse. </font><br/>
<font size="4">	In zdaj gremo naprej. Zelo zanimiva zgodba je bila tudi iztočnica glede prodaje Adrie. Ne bom zdaj našteval in se ponavljal, ker je to kolega pred mano. Mislim, hotel sem to omeniti vsa ta podjetja, pa bi bilo škoda, ampak glejte zdaj. Pred 5, 6 let nazaj, ko se je prodajala Adria nemškemu skladu 4K, sem takrat postavil ogromno poslanskih vprašanj, bil je sklic ene izredne seje. Edini, ki je branil Adrio ali pa vsaj prodajo 4K-ju poleg mene, glejte, moram biti zelo iskren, je bil tam na oni strani kolega Luka Mesec. Tam na oni strani kolega Luka Mesec je poleg mene edini branil Adrio zaradi ravno tega multiplikativnega faktorja, ki ga je Adria imela, za razvoj slovenskega turizma, če se zdaj menimo tudi o turizmu. In zelo zanimivo, tu sem si pogledal vsa svoja poslanska vprašanja, zdaj boste videli moje pisno poslansko vprašanje takrat ministru za finance Mramorju je bilo naslednje: ali ima nov lastnik Adrie Airways ustrezna znanja s področja upravljanja, trženja, razvoja letalskih družb, ki / nerazumljivo/ in s tem zagotovil obstanek in razvoj? Drugo vprašanje: kako posel prodaje letalskega prevoznika ocenjuje minister za finance glede na dejstvo, da je država ob takratni dokapitalizaciji vložila 3 milijone evrov, do takrat neznani nemški sklad pa 1 milijon evrov? Ali Ministrstvo za finance meni, da je SDH posel opravil dobro, glede na dejstvo, da je SDH od nemškega sklada pridobil le pisna zagotovila, pri čemer ni znano, kakšna so sploh ta zagotovila, to je bilo tretje vprašanje. Četrto vprašanje: kako Ministrstvo za finance ocenjuje dejstvo, da SDH pri prodaji Adrie Airways ni pridobil nobenih bančnih garancij? Peto vprašanje: kako Ministrstvo za finance ocenjuje navedbe, da so se novi lastniki in stari lastniki Adrie srečali zgolj na managerski predstavitvi in na predstavitvah dobaviteljev? Ali Ministrstvo za finance meni, da bi se novi in stari lastniki Adrie Airways morali srečati večkrat in se dogovoriti o poslovni politiki in tako naprej, šesto moje vprašanje takratnemu levemu ministru za finance. Ali je SDH pridobil še kakšne dodatne ponudbe oziroma povpraševanje drugih podjetij za nakup Adrie Airways, torej tiste, ki so v sami letalski panogi, s katerimi je Adria leta in leta sodelovala, kot recimo ta 4K Invest, sedmo vprašanje ministru za finance pod levimi vladami. Kako Ministrstvo za finance ocenjuje dejstvo, da ima nemški sklad 4K Invest le 25 tisoč evrov osnovnega kapitala? Ali je 4K Invest že plačal kupnino in tako naprej. To so bila moja poslanska vprašanja, ki so poslanska vprašanja, resna poslanska vprašanja, ko se je to podjetje prodajalo, ko je šlo za nacionalnega prevoznika z imidžem 50 let. Zdaj pa bom, zakaj je to pomembno, zakaj sem sploh to prečital. Zato, ker boste čuli odgovor levega ministra za finance. Pustimo, da so potem vse zavozili, da so celo naši mafijci se čudili, kako so Nemci še uspeli karkoli še izčrpati iz Adrie, ker so mislili, da so že vse izčrpali iz Adrie, vse pokradli, potem pa so Nemci prišli in so dokazali, da še lahko dajo dva lastna aviona v leasing back, da so še tam denar ven počrpali in da so izčrpali do konca zadevo. In so se naši naučili, kako se še da še bolj izčrpati Adrio, dokler niso seveda uničili tega letalskega prevoznika. Ampak zdaj poglejte, pomembno je, kaj mi je dr. Dušan Mramor takrat odgovoril. </font><br/>
<br/>
<b><font size="4">40. TRAK: (VP) 17.15</font></b><br/>
<br/>
<b><font size="4">	</font></b><font size="4">(nadaljevanje) Odgovoril mi je, da se vprašanje poslanca zelo konkretno ne nanaša na vodenje prodajnega / nerazumljivo/ postopka, ki ga vodi SDH in ne minister za finance. Zakon o Slovenskem državnem holdingu, potem me je učil, kaj je Slovenski državni holding, kljub temu, da smo ga pod drugo Janševo vlado ustanovili ravno zaradi transparentnosti, in da se jaz pač nimam kaj vpletati v neko prodajo kot poslanec, da je ločitev funkcije države kot lastnice kapitalskih naložb od drugih funkcij države ter upravljanja naložb skladno s slovenskimi in mednarodnimi smernicami dobre prakse upravljanja naložb v državni lasti in korporativnega upravljanja na splošno. In tako me uči in potem tudi smernicami OECD-ja in tako naprej. Ko sem jaz postavil, ko sem bil zaskrbljen za Adrio Airways tako kot bi naj bili vi danes, je bil to odgovor ministra za finance. lahko še naštejem, kaj vse je govoril, kako se jaz nimam kaj vpletati kot poslanec Državnega zbora in tako naprej in tako naprej kako vse teče super, kako so super zagotovila. In seveda danes vsi vemo, kako je Adria Airways končala. In zdaj kaj je nacionalni interes? Glejte, to je medijski pojem, ki so ga v Sloveniji postavili tranzicijska levica, ko je šlo za branjenje njihovih direktorskih in managerskih funkcij, ki je šlo za podjetja, ki so jih leta in leta izčrpavali, živeli na račun teh podjetij in ob imidžu ljudi pa držali dobesedno na minimalnih plačah z nobeno, lahko bi rekel neko resno socialno držo. Zdaj poglejte vsa resna podjetja v tujini, recimo tam marca, aprila dobimo rezultate, ko razdelijo dobiček delavcem. Zdaj ko ste vsi socialni in vsi levi, evo, zdaj ste videli. Recimo Ferrari je, mislim, da izplačal 12 tisoč evrov za lansko leto dobiček med delavce. 12 tisoč evrov, vsaka čistilka je dobila 12 tisoč evrov, do direktorja 12 tisoč evrov. Porsche je pred par leti 9 tisoč evrov izplačal dobička kot participacije pri dobičku vsakemu delavcu, vsakemu zaposlenemu. Mercedes tudi približno 10 tisoč.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Kolega Breznik …</font><br/>
<br/>
<font size="4">	</font><b><font size="4">FRANC BREZNIK (PS SDS): </font></b><font size="4">Zdaj, samo …</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Dnevni red je …</font><br/>
<br/>
<font size="4">	</font><b><font size="4">FRANC BREZNIK (PS SDS): </font></b><font size="4">Da bomo vedeli kje smo, spoštovani kolegi, da širimo razpravo na tista področja, kam bi moral sploh iti ta slovenski turizem in kje je zdaj.</font><br/>
<font size="4">	Poglejte, a vi mislite, da boste od Save imeli na dolgi rok karkoli hočete? Tudi če je tam solidna ekipa, jaz ne bom zdaj omalovaževal kogarkoli. Prvič, so preveč zadolženi, drugič, je premalo kapitala, tretjič, pa ni znanja za dosego tistega najvišjega hotelskega managementa, ki bi lahko te hotele postavil v novo strategijo slovenskega turizma na najvišji level, ki ga ima lahko Slovenija kot neka butična zelena država. Veste, zakaj ne, gospa? Zato ker če greste v hotel Ritz-Carlton recimo, jaz sem bil v Moskvi, Parizu in tako naprej, to je hotel pet zvezdic, tam imate človeka, ki samo se ukvarja z vonjem hotela. Manager, ki je vrhunski strokovnjak, ki se z vonjem hotela ukvarja. Imate ljudi, ki so vrhunski, zato, da se zna pravilno sčistiti soba v petzvezdičnem hotelu, da se res sčisti soba petzvezdičnega hotela recimo. Da ne govorim o nabavni verigi, o kvalitativnih standardih na kompletnem nivoju od začetka do konca. A vi mislite, da bo Sava lahko to naredila v naslednjih letih? Ne bo, gospa, glejte, žal. Trpeli pa bodo ljudje, zaposleni, ki bodo čez 10, 15 let, ko so bili v tem podjetju zaposleni, ko bodo šli v penzion, bodo ugotovili, da imajo penzije nižje kot nekdo, ki je zdaj izkoriščal državo in vlekel socialne podpore. To, kar jaz govorim, govorim v prid ljudi, ki so zaposleni, v prid vso teh ljudi na kakšen način bi država morala postopati. Posledica Sava Turizma je tudi posledica, to je zgodba slovenske tranzicije. Prej sva jo naštela s kolegom in se nadaljuje. Zdaj York je ugotovil seveda dve stvari. Eno je seveda, da nima kontrolnega deleža, drugo je ugotovil, da več nima kaj črpati tu ven. Dobička je premalo. Zdaj ali stiska vlado in špekulira ali pa fantje pač nič ne bodo zaslužili, pač ugotavljajo, da je trenutno smo v neki špici gospodarskih rasti, da je tudi še nek optimizem v Evropi kljub temu, da neki oblaki zadaj prihajajo, in da bi pač to zdaj lahko prodali. Ampak dejansko prava rešitev, če mene vprašate, glede znanja, know-howa hotelskega managenenta, da iz teh hotelov res naredimo neke bisere, se strinjam tudi s kolegi iz levice, da so na pomembnih lokacijah, je pa </font><br/>
<br/>
<b><font size="4">41. TRAK: (VP) 17.20</font></b><br/>
<br/>
<b><font size="4">	</font></b><font size="4">(nadaljevanje) seveda zadevo že davno bi trebalo združiti, končati tam kot je in jo prodati potem štirim, velikim štirim ali pa petim resnim hotelskim verigam, torej podjetjem v branži. Največja hotelska veriga na svetu, ki ima največ kapitala, več kot 200 tisoč zaposlenih, je Mariott. Med njimi spadajo, tako kot sem prej povedal, Ritz-Carlton, potem West Inn in Shearton in tako naprej grupe. Po vsej verjetnosti Slovenija tega levela trenutno težko dosega, bi pa Slovenija morda lahko te hotele prodala pod recimo blagovno znamko Falkensteiner ali pa Hilton ali pa Interconti, ki sta pa druga ali pa tretja igralca na tem področju. V verigo, kaj to pomeni? Hoteli so naenkrat v svetovni verigi, so naenkrat že trženi kot svetovna veriga. Gost, ki je na Dunaju in bi rad videl Slovenijo, vidi, aha Shearton ima hotel ta in ta ali pa recimo Falkensteiner je tudi zdaj v Lipici ali pa Falkensteiner je v Moravskih Toplicah ali pa Falkensteiner je v recimo Portorožu. Žal, glejte, v Sloveniji nimamo milijarderjev. Nimamo zadnjih 50 let velike tradicije, kar se tiče hotelirstva na tem visokem nivoju. Imamo tradicijo seveda nivo treh ali pa slabih štirih zvezdic, dalje pa Slovenija ne posega. In ker ste vi ujetnik tudi kot predstavniki zaposlenih, tega lahko bi rekel životarjenja, je posledica vsega točno tu kot smo. Pravilno ugotavljanje, da imate skrb do zaposlenih, ker že zdaj nič ni bilo prihranjenega pri njih. To se vsi strinjamo. Po drugi strani pa, če želimo narediti resen preboj, potem poglejte, iščemo resne strateške partnerje, da to čim prej prodamo. Resne strateške partnerje, ki imajo kapital, ki bodo preverjani, ki bodo dali obveze za nekaj let, to se lahko naredi, da ne bodo odpuščali, da bodo tržili, da bodo vlagali, da bodo razvijali zadevo naprej in da je njihov, ne vem, interes, da se hotel čez nekaj let postavi na nek višji nivo. To mora biti naš skupen cilj. Če bomo pa to, glejte, prodajali delež sem, delež tja, Sava sem, Sava tja, pa ne zato, da bi upravo Save v tem trenutku omalovaževal, še enkrat ponavljam, ampak s tem kapitalom, ki ga imajo, z vsemi finančnimi fantje tudi ne morejo vlagati vsa leta res zato, da pripeljejo na višji nivo vse te hotele. To je dejstvo. In konkurenca nas prehiteva. In največji problem turistov v tujini, ki bi radi denar zapravili v Sloveniji, je, da teh hotelov nimamo. Imamo nekaj malih butičnih družinskih hotelov, ki so super, zelo lepe zgodbe v Sloveniji, žal pa teh večjih hotelih, ki pa so, pa so žal životarijo, bi temu rekel. Živijo, ampak z zelo, zelo počasnimi, majhnimi koraki gredo naprej.</font><br/>
<font size="4">	Zdaj še ena zadeva, ki je pomembna, ko govorimo, recimo ta del termalnih kopališč. A sploh se zavedate, da niti eno termalno kopališče v Sloveniji nima reinjekcijskih vrtin, če smo še pri izkoriščanju geotermije, nekdo je prej omenil. Niti ena nima. Če bi Ministrstvo za okolje resno delalo, bi morali jutri zapreti skoraj vse terme, če bi se držalo striktno nekih pravil. Niti eno termalno kopališče ni poskrbelo za reinjekcijske vrtine. Torej da boste tisti, ki ščitite vodo, torej termalna voda po obrabi, včasih se še celo slabo prečisti, gre v prvi vodonosnik ali v prvi potok nekje v Prekmurju ali pa kje drugje v Sloveniji. Tudi na to sem opozoril, tudi na to pripravljamo in sem že osebno pripravil strokovno gradivo za to, da bomo ga obravnavali in da bomo tu na tem področju, tudi vlado bom pritisnil, da bomo čim prej izpeljali te projekte, ki bodo nujno potrebni za razvoj tudi tega termalnih kopališč v Sloveniji in še za izrabo torej tega super-vira energije za druge potrebe kmetijstva in tudi energetike. </font><br/>
<font size="4">	Tako, da, spoštovani, da nekako zaključimo, dejstvo je, da niti eno podjetje ni desna vlada prodala. Dejstvo je, da so se vsa podjetja v Sloveniji prodala pod levimi vladami sumljivim kupcem največkrat ali pa preprodajalcem. In dejstvo je, da tudi takratni predsednik SDH-ja, ki je bil, gospod Jazbec ni bdel na tem, da se je del terjatev iz treh bank prodal skladu York, da je za skladom York del slovenske tranzicijske levice, da je sklad York v tem trenutku še vedno lastnik Mladine. </font><br/>
<br/>
<b><font size="4">42. TRAK: (VP) 17.25</font></b><br/>
<br/>
<b><font size="4">	</font></b><font size="4">(nadaljevanje) Čudno mi je, da Madžari ne bodo kupili Mladine. To je zelo zanimivo. Morda ravno zaradi tega ta upor. Mogoče malo humorja. In dejstvo je, da so samo Moravske Toplice imele v lanskem letu 7 milijonov dobička in dejstvo je, da si je uprava Save izplačala 80 tisoč evrov nagrad ob minimalnih plačah delavcev. Glejte, to je izkoriščevalski kaviar kapitalizem, ki ga Slovenija ponuja v času te neuspele tranzicije. To je dejstvo. </font><br/>
<font size="4">	Zato glejte, sam kot politik, sam kot poslanec si pa želim, da bodo tisti, ki imajo škarje in platno v rokah, da bodo preučili kupoprodajno pogodbo, da bodo preučil strategijo slovenskega turizma in da bodo našli tisto optimalno rešitev, o kateri je danes govoril spoštovani gospod državni sekretar. In da to prepustimo njim. Slabše kot je sedaj v tem trenutku ne more biti.</font><br/>
<font size="4">	Najlepša hvala. </font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa. </font><br/>
<font size="4">	Nadaljujemo. Besedo najprej dobi Primož Siter, za njim pa Vojko Starović.</font><br/>
<br/>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa za besedo in dober dan oziroma dober večer, spoštovane kolegice in kolegi, gostje in gosti.</font><br/>
<font size="4">	Zdaj ta razprava mojega predhodnika je šla res široko od Ferrarija do Portoroža. In bi si morebiti najprej vzel prvih nekaj minut svoje razprave za to, da povzamem, o čem danes sploh govorimo in poskušam to narediti v nekem na nek način, da bomo vsi razumeli in da nas bo mogoče razumel tudi kdo, ki nas spremlja in je šele zdaj se vključil v to razpravo. </font><br/>
<font size="4">	Torej imamo tega največjega turističnega, da rečem playerja na slovenskem zemljevidu, ki je družba Sava. In imamo sklad York, ki si je v preteklosti preko slabih terjatev iz treh naslovov nabral, da rečem po domače, za dobrih 43 % lastništva. In zdaj je priložnost, da se ta delež preda ob pomoči glavne vladne stranke oziroma njenih prijateljev, proda, preda v roke madžarskemu kapitalu, torej ta del, ki je nekako ocenjen na 38 milijonov evrov, in torej spet preide v neke roke zasebnega kapitala. Je pa tukaj zelo pomemben trenutek oziroma podatek tudi ta, da država lahko tukaj vskoči s tem institutom, čemur rečemo predkupna pravica, in reče »Ne, to bomo kupili mi,« in bomo si s tem pridobili ta večinski oziroma kontrolni delež v lastništvu, da bomo to pomembno turistično družbo lahko peljali, managirali, če hočete, oziroma upravljali na način, ki bo služila javnemu interesu. In to je ta razprava in to je to vprašanje, na katerega opozarjamo sklicatelji v demokratični opoziciji.</font><br/>
<font size="4">	Torej pred sabo imamo v bistvu politično gledano bistveno širše vprašanje. Ne gre za eno podjetje, ki bi lahko, ki bi ga lahko, slišali smo že, nacionalizirali in ne vem kaj, jaz bom rekel temu malce anti-privatizirali, ad bi služilo javnem interesu. Vprašanje je v bistvu širše politično, kaj je sploh javni interes. Mi danes govorimo na dolgo in široko oziroma smo slišali že nekajkrat omenjeni nacionalni interes. Jaz se strinjam, mislim, da s predhodnikom, ki je govoril, da nacionalni interes je lahko v bistvu karkoli. In je vedno malo odvisen od tega, kdo sedi na vladi in kako interpretirati, kaj nacija, kaj narod, kaj država hoče in kaj je politično gledano za njo najboljše, ampak javni interes je pa skupni imenovalec vseh nekih dobrih javnih politik. Javni interes je, da se ohranjajo delovna mesta. Javni interes je, da gospodarstvo ohranimo stabilno. Javni interes je, da imamo močno in robustno javnozdravstveni sistem, javno izobraževanje in tako naprej in tako naprej. </font><br/>
<font size="4">	In zdaj imamo tukaj politično gledano seveda en velik problem. Ker kako bo država služila temu javnemu interesu, ki ga vsi razumemo enako, če bo izpustila to, da rečem lepo priložnost poseganja v ta biznis in ga zopet prepustila nekemu rovarjenju nekega privatnega kapitala. In tukaj sta seveda dva problema. Eno je </font><br/>
<br/>
<b><font size="4">43. TRAK: (VP) 17.30</font></b><br/>
<br/>
<b><font size="4">	</font></b><font size="4">(nadaljevanje) lahkomiselnost v luči privatizacije, tukaj smo Slovenci svetovni rekorderji. V zadnjih 30 letih smo privatizacijo tako lahkotno jemali, pošiljali k vragu vse mogoče priložnosti, družbena, državna podjetja in ob tem videli neposredno, kako uničujoče posledice privatizacija ima, ta intenzivna privatizacija tudi, če je, če se tukaj oprem na izjavo ministra Počivalška, ki bi, mimogrede, danes lahko bil tukaj z nami, premišljena privatizacija. Vsaka privatizacija je bila še »premišljena«, zelo dobro premišljena. In tukaj sem seveda kritičen do te lahkomiselnosti razumevanja sploh privatizacije oziroma priložnosti, ki se nam ponujajo in bi lahko to kolesje obrnilo nazaj. Ko govorimo o privatizaciji podjetij, o izgubljanju priložnosti za javni interes, se tukaj predvsem strinjam s predstavnicami sindikatov. Jaz mislim, da sta vajini izjavi tukaj in siceršnji javni poziv najbolj povedni. Ko govorimo o nepremišljen privatizaciji, spuščanju državnega ali pa javnega v privatne roke, imamo vedno problem posledični na socialni sliki, vedno. 30 let privatizacije v Sloveniji - povejte mi en primer privatizacije, ki se je na lokalno ali pa državno okolje prevedla v lepšo socialno sliko. Seveda tuji lastniki, ki jim je javni interes španska vas, bodo brez težav se sprijaznili s socialnim dumpingom, posledično z agencijskimi zaposlitvami, prekarnimi zaposlitvami, ne-varnem socialnem okolju tistih, ki to gospodarsko panogo ali pa podjetje ali pa družbo ustvarjajo. Posledično je treba tudi razumeti v tej specifični situaciji danes, kaj pomeni uničevanje gospodarstva skozi privatizacijo ob teh rekordnih rasteh cen energentov, ki se prevajajo v rast cen vseh življenjskih dobrin. In zdaj imamo pred sabo to gospodarsko panogo, eno najmočnejših tako rekoč gospodarskih panog v državi, ki po poročilu oziroma klicu sindikata KS90 zagotavlja več kot 58 tisoč delovnih mest, prevedite to v družine in ljudi in njihove osebne zgodbe, ki posredno ali neposredno, zdaj citiram poziv, daje kruh vsakemu desetemu zaposlenemu v Sloveniji. Se pravi, imamo ogromno gospodarsko panogo in totalno lahkomiselnost na vladni strani, kaj zdaj s to panogo narediti. In lepo priložnost da vlada poseže tukaj. Ampak jaz tudi, gospod Zajc, jaz vas nisem čisto razumel, kaj točno ste v svojem stališču v imenu MGRT sporočili. Bi, da država izkoristi predkupno pravico, ampak čaka na Ministrstvo za finance in Vlado? Pa malo bi, ampak ima jurisdikcijo nad tem SDH, pa potem malo ne, pa videli smo, v preteklosti so se stvari drugače delale. Tako da ena taka velika zmeda in priložnost, ki gre mimo. Rok za izkoriščanje predkupne pravice je pa omejen. In to je ena stvar, ta lahkomiselnost kar se tiče privatizacije državnega premoženja in posledično upravljanje ali pa rečem poseganje v javni interes. </font><br/>
<font size="4">	Druga točka pri tej konkretni stvari, ko se nekaj, kar bi lahko služilo javnem interesu v javni lasti, predaja v zasebne roke, je pa ta igra s temi Madžari. Pa kakšen fetiš ima ta vlada z Madžari, z Madžarsko, z madžarskimi skladi, z madžarskim gospodarstvom? To je poligon za vse mogoče in nemogoče teorije zarot in idej o tem, koliko je ta vlada dolžna madžarskim podjetjem za jumbo plakate, za takšne ali drugačne finančne pomoči. </font><br/>
<br/>
<b><font size="4">44. TRAK: (VP) 17.35</font></b><br/>
<br/>
<b><font size="4">	</font></b><font size="4">(nadaljevanje) Stranka SDS tukaj še posebej. In, mislim, saj pri tej vladi ni nič čudno. Danes beremo, da je predsednik vlade zbolel za covidom in zelo priročno je slučajno danes imel obravnavo na sodišču. Pa mu ne želim, da zboli in vse okej in naj se pozdravi, ampak pri vseh teh scenarijih, in vsak dan kapne nov scenarij, ni nič več čudnega. Zato moje vprašanje ostaja: kaj je ta vladni fetiš z Madžari? In kaj jim je vlada, posledično Republika Slovenija, državni naš proračun dolžan, Madžarom, da se tako pohlevno, tako uslužno politično v zadnjih dveh letih klanjamo in ne vem kaj Madžarom in madžarskemu kapitalu? Potem pa seveda so, toliko še dodam, imamo na voljo tisoč nekih možnosti za teorije takšne in drugačne, kako je minister Počivalšek tako izrazito in ognjevito propagiral uporabo turističnih bonov, ki so pomagali slovenskemu gospodarstvu na takšen način, da je potem endgame tega, veliki finale tega je pa prodaja največjega playerja oziroma podaritev največjega playerja v roke zasebnega madžarskega kapitala. 	In vse to, spoštovani prisotni, cela ta drama, vsa ta ugibanja in vsi ti strahovi v končni fazi zaposlenih v turizmu in gostinstvu, ki mislim, da so v svojem pozivu kar lepo svoj strah ali pa svoje izzive povzeli, se da rešiti, če vlada enostavno predkupno pravico kot skupščina SDH enostavno uveljavi.  O 38 milijonov evrov govorimo. A čemo malo računice narediti, kaj 38 milijonov evrov v luči državnega proračuna pomeni. 38 milijonov evrov je veliko denarja, je zelo veliko bankovcev. Ampak je pa tako rekoč, pa oprostite mi, pač to je proračunski drobiž, to je resnično smešno nizka številka. V teh dneh smo v Levici organizirali podpisno akcijo zbiranja podpisov proti referendumu o nabavi oklepnikov boxer - ena taka državna proračunsko nakazilo v višini 412 milijonov evrov. Brez težav se je vlada odločila za 412 milijonov evrov. En oklepnik, smo preračunali, košta 7,7 milijona. Se pravi, mi se tukaj dejansko pogovarjamo o koliko, koliko, šestih, recimo, oklepnikih. A sem prav izračunal? Sem. Od 45-ih. In da ne govorim, da ne preračunamo to, v koliko neprofitnih stanovanj bi se to dalo prevesti in tako naprej. Zdaj imamo pa eno lepo priložnost, proračunski drobiž 38 milijonov in se pogovarjamo. In ne razumem, zakaj je ta madžarski fetiš, bom temu zopet tako rekel, bolj pomemben od javnega interesa. Pa še enkrat poudarim, ne nacionalni ampak javnega interesa od delovnih mest in socialnih stisk, na katere so opozorili zaposleni v gostinstvu in turizmu, od gospodarskih priložnosti, ki jih turizem, gospodinjstvo in siceršnje turistične storitve, ki jih družba Sava ponuja, torej prinašajo, 38 milijonov evrov. Zato takole zaključim. Turizem v Sloveniji so turistični delavci v Sloveniji. Pravica delavstva do sadov svojega dela, kot je predstavnica sindikata zaključila, mislim, da bi morala biti tukaj prvo vodilo v odločanju. Pa tudi prvi naslov, ki se ga upošteva, ko govorimo o preživetju, razvoju, strateškem razvoju slovenskega turizma, bi morali biti v turizmu zaposleni delavci. </font><br/>
<br/>
<b><font size="4">45. TRAK: (VP) 17.40</font></b><br/>
<br/>
<b><font size="4">	</font></b><font size="4">(nadaljevanje) In očitno imajo delavci tukaj izdelano stališče in če se ne motim, si postavljajo isto vprašanje kot si ga postavljamo mi. 38 milijonov evrov, proračunski drobiž, za socialno varnost zaposlenih, za preživetje pomembnega playerja v gospodarski panogi in za vso tisto množico, sem že slišal danes dvakrat, trikrat, multiplikativnih učinkov, ki jih pa ta stvar potem potegne za sabo, ker turizem ni vedno samo turizem. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Nadaljujemo. Najprej besedo dobi Vojko Starović, za njim pa mag. Zavadlav. </font><br/>
<br/>
<font size="4">	</font><b><font size="4">VOJKO STAROVIĆ (PS SAB): </font></b><font size="4">Hvala za besedo, predsedujoči. </font><br/>
<font size="4">	Moram po pravici povedati, da sam ne razumem, res ne razumem, kako je mogoče, da se sploh razmišlja, da nebi država izkoristila svojo predkupno pravico v tem primeru. Dejansko ne razumem. Za 38 milijonov, kakor je kolega pred mano jasno izrazil, za 38 milijonov nismo pripravljeni, ker je nizka cena, razmišljam, zato ker glejte, vsaj na nekaj se spoznam, ker sem bil več kot 20 v turizmu na vodilnih položajih in tudi vodil turistično združenje obale vrsto let, se na nekaj spoznam in tudi na cene zemljišč in tako naprej. Samo ena parcela je lahko 10 milijonov, ko je na pravem mestu ob morju, vam povem. Jaz tam, ko smo imeli tisto parcelo ob morju, ki ni bila vpisana, kamp, je bila vredna 25 milijonov. Pa jaz sploh ne razumem. Lepo je povedal član uprave oziroma tudi direktor, kaj pomeni Sava Turizem, kaj ima vse in koliko se lahko to unovči. Mi pa to prepuščamo kar nekomu namesto, da bi izkoristili predkupno pravico, zaokrožili lastništvo in bi bilo. Glejte, nekaj razpravljali ste o turizmu. Dobro, saj se vsak spozna na turizem, tako kot se je v prejšnji domovini vsak spoznal na nogomet, vsak se spozna na turizem zato, ker gleda skozi svoje oči, kaj je turizem. Ampak ga ne razumemo, če tako ozko gledamo, niti slučajno. V hotelirstvu po svetu je ločeno lastništvo in upravljalstvo. Prej je omenjal kolega neke verige, tisto tretje. Saj imamo tudi del verige Holiday Inn, samo to je upravljalska družba. Oni niso lastniki niti enega hotela na svetu. Pa Intercom in vse skupaj kar mislite, da so lastniki, to prodajajo ali marketing znamko ali prodajajo upravljanje ali karkoli. Niso. Lastniki so kdo? Tisti, ki so zainteresirani za trajne in stabilne vložke. To so pa lahko investicijski skladi, penzijski skladi, zavarovalniški skladi, ker gre za nepremičnine, gre za zemljišče, ki je več kot toliko na Zemlji in zato se tu pričakuje, da ne bodo izgubili cene in da so to stabilna vlaganja. Zato so ti po svetu lastniki. In države, normalno. Na drugi strani imamo pa upravljalce hotelov. To moramo ločiti, ne? Dobro. </font><br/>
<font size="4">	Ampak kaj pomeni, ko govorimo o turizmu, pozabljamo, da gre za industrijo gostoljubja. Kaj to pomeni? Mi gostimo nekoga. K nam pride zaradi ne tega hotela. Verjemite, noben turist ne gre, tudi noben od vas ne gre smučati v Avstrijo zaradi hotela ali pa Francijo zdaj, ko smo v zimski sezoni, nekega hotela, ampak pride v deželo, kjer je gost, kjer se pričakuje, da si dobro sprejet, kjer te postrežejo z domačo dobro hrano. Slovenija je sposobna nuditi lepo naravo, zgodovino, kulturo in tudi gostoljubnost, gastronomijo, vino, vse, o čemer govorimo, kar so multiplikativni učinki turizma. Torej je to sestavni del naše identitete. In govorimo v tem primeru o resort hotelih, ne govorimo o mestnih hotelih. V mestne hotele hodijo, dajmo reči poslovneži. Zato pa Intercon in tako naprej in kaj jaz vem Holiday, Sheraton in te hoteli zato, ker on gre </font><br/>
<br/>
<b><font size="4">46. TRAK: (VP) 17.45</font></b><br/>
<br/>
<b><font size="4">	</font></b><font size="4">(nadaljevanje) zaradi posla in hoče iti v hotel, katerega je navajen, da ne išče neke posebnosti. On nima časa, gre posel delati. To so mestni hoteli. Resort hoteli pa niti slučajno niso v tem rangu, so pa drugačni. Torej če govorimo o lastništvu hotelov, je to nekaj čisto drugega po svetu kakor upravljanje hotelov. Glejte, zopet povem, za turizem lastništvo tega ni samo hotel. So zemlja okrog. Madona, veste, kakšno je bogastvo in mi to dajemo drugemu v roke za, bom jaz tudi ponovil, za drobiž. Ker turizem ne pomeni samo torej tisto, kar nismo poudarili, po njem je Slovenija prepoznavna. Bled je prišel na špico sveta. Piran tudi. So bili proglašeni. Glejte, in mi to ništa. Nič. Kaj nas briga. Kakšna nacionalni interes in tako naprej, ne? To je nekaj, kar ne vem, kaj je kaj, ne? </font><br/>
<font size="4">	Še enkrat povem. Po teh objavljenih podatkih in danes povedanih je to 38 milijonov za nakup tega 43 % deleža za izkoristiti predkupno pravico, mi je pa nočemo. Samo še en drugi problem je zadaj, o katerem sploh nismo govorili. To me bodo bolj drugi razumeli, ki niso samo ljubitelji turizma, ampak se tudi malo na finance spoznajo in tako naprej. Problem v Sloveniji je to, da smo se mi odločili na tiho, ni to bilo glasno, za kapitalizem, za tak sistem. In tak sistem kapitalizem ne more iti brez kapitala. Glejte, ne gre brez vlaganj. Mi pa nimamo investicijskih skladov, ker nismo razvili jih. Sosednja Hrvaška, pa lahko kažem / nerazumljivo/, ima investicijske sklade, ki so pokupili tudi naša podjetja pomembna. Madžarska ima investicijske sklade. Pa ne govorim zdaj o privatizaciji in teh zadevah, ker pač moji kolegi z Levice pač poudarjajo delavstvo in tako naprej, ampak če se gremo tak sistem, mora biti tudi kapital. In nismo razvijali niti domače buržoazije torej niti gospodarske niti politične niti kulturne birokracije za zadostno podporo srednjega razreda, da bi kapitalizem tudi pri nas prav funkcioniral, tega enostavno nismo omogočili. In resno smo v tem glede na sosednje države dosti na slabšem. Čeprav je politika sedanje slovenske vlade na prvi pogled videti kot slednje iliberalni politiki Madžarske in Orbanu in njenemu voditelju Orbanu, to, si moramo razjasniti, ne drži. Mogoče je podobno po avtoritativnosti, po želji podrejanja družbenih inštitucij od medijev do sodstva, policije, ampak za kaj se gre? Madžarska skrbi za lasten kapital in ga vlaga na tuje, in to k nam tudi. Torej se kaže ta skrb za kapital. To ni nekaj. Ni važno, kdo je lastnik. Je lahko država, tretje, te investicijski skladi imajo na tisoče lastnikov, saj ni to opredeljeno. Je treba to tako videti. In on je napisal, on je povedal v svojem govoru 2014, kaj je bistvo madžarske politike, te iliberalne. Pomembnejša od gospodarske konkurence je tekma, kako iznajti državo, ki bo najbolj sposobna, da popelje nacijo do uspeha. Nova država, ki jo vzpostavljamo, je iliberalna država, ne-liberalna država, je povedal. To je državna organizacija, ki izhaja iz nacionalnih interesov. In to dela tudi Poljska in druge države, mi pa ne. Mi pa domači kapital ne podpiramo, smo odprti in vsak, ki pride mimo, lahko pobere najboljše kose. </font><br/>
<br/>
<b><font size="4">47. TRAK: (VP) 17.50</font></b><br/>
<br/>
<b><font size="4">	</font></b><font size="4">(nadaljevanje) Dejansko to se nam dogaja. Meni je sicer všeč, dobro, če ste poslušali dobro in direktorja in upravo Sava Turizma, ste lahko čuli, tudi državni sekretar je povedal, da je interes, da vzamemo to, ampak koliko je ta interes, kdo lahko to prepreči, zakaj mu ne dovoli za to narediti, se lahko samo vsi vprašamo. Torej lahko edino gremo v teorijo zarote, da so pač že drugi posli sklenjeni, domenjeni zadaj, ki naj bi do te stvari pripeljalo. </font><br/>
<font size="4">	Glejte, mi se moramo zavedati, da smo na obrobju kapitalističnega sveta. Na obrobju srednjih držav. Podobne težave imajo vsi, ki imajo na obrobju, tudi v Ameriki, cela Južna Amerika in Srednja Amerika, ker je obrobje ZDA. Tudi mi imamo, vse obrobne države, južne, vzhodne, ki so prišle iz socialističnega sistema v to Evropo, imamo težave glede na osrednjo Evropo, ker nas ta pač nekako pokriva in nas sili v neke zadeve. To, da naša vlada služi anonimnemu ali pa transnacionalnemu kapitalu, kažejo številne zadeve. Tako smo celo zakon spremenili, da bi ugodili transnacionalni Uberju, da bi prišel v Sloveniji. No, nazadnje se vsaj odločili da ne. Sedanja vlada ima madžarski OTP, ko pravi kolega, da ni niti nič naredila, omogočila, da je postala najmočnejša bančna skupina v Sloveniji. Tudi načrtovanih 780 milijonov, kar ima Levica zmeraj veliko govora, komu gre za opremo? Zopet temu mednarodnemu, transnacionalnemu kapitalu. Zmeraj gre to. Kaj pa recimo, spomnimo se, mi smo se odrekli firmi Huawei, sodelovanju z njimi, smo podpisali z Američani. Ma, Huawei ima najnaprednejšo tehnologijo na teh novih sistemih. Ne, smo se odrekli – v korist koga? Zopet v korist teh. Mi ne delamo na tem, da bi zaščitili domači kapital, pa ne glede ali je v državnih rokah, zasebnih ali katerihkoli. Nimamo investicijskih skladov, da bi zbirali kapital, nimamo več domačih bank, kjer bi se zbiral od mnogih vlagateljev kapital. Tako ne gre. Smo goli in bosi in smo prepuščani močnemu, velikemu kapitalu. In kaj jaz vem, zdaj lahko rečem, da do delamo samo zaradi provizij ali kaj? Ne vem ali je to smoter. Torej če transnacionalni kapital obvladuje osnovne proizvodne procese in si prisvaja presežno vrednost, večji del presežne vrednosti, ni mogoče ustvariti dejansko domačega kapitala in ga ohranjati in tudi ne državo blaginje. Glejte, razporeditev, koliko se deli, na splošno delitev je med kapitalom in delom, nekje gre, včasih je 30 šlo kapitalu, 60 je šlo delu, s pohodom neoliberalizma se je to spremenilo, zdaj gre še 10 % dodatnih več za kapital. In kaj bomo ostali Slovenci? Dninarji, delavci? Če bi poslušal kolega is NSi, ki se zavzema za zasebno, kaj? Mi se moramo posvečati, moramo biti pridni doma, družini ne pa kapitalu ali kaj? Ne vem. Nemogoče. </font><br/>
<font size="4">	In tudi razprava, ki je šla v smer, da se obtožujemo, kaj je eden, kaj je drugi naredil, kaj so vse narobe delale prejšnje vlade. Pa zakaj zdaj ne podprete pametnega predloga, če ste bili proti prodaji Adrie in tako naprej? Da ne povemo, kje so osnovni vzroki. Osnovni vzroki so v prvi vladi SDS. V prvi vladi, ki je Slovenijo iz 17 milijard popeljala, Slovenijo kot celoto iz 17 milijard bruto dolga jo je pripeljala na 42 milijard. O. Potem je sledil zlom gospodarski po svetu, mi smo se v tem znašli. Pahorjeva vlada je delala, kar je delala, ni nič naredila, samo potem smo se znašli pri drugi SDS vladi pred bankrotom. </font><br/>
<br/>
<b><font size="4">48. TRAK: (VP) 17.55</font></b><br/>
<br/>
<b><font size="4">	</font></b><font size="4">(nadaljevanje) In je bila direktiva, da te zadeve prodamo, če smo sploh hoteli sodelovati čez Evropo. Ne pozabite, kar so te očitki. Torej iščemo krivdo nekje drugje. Ne, zdaj se povprašajte, zakaj ste, ali lahko ta turizem, ali lahko to bogastvo, ali lahko našo zemljo ob morju, Bledu, v Prekmurju branimo ali ne. Ali bomo pa postali celo, tako kot se je moj kolega Židan izrazil, da Prekmurje že postaja del Madžarske, ali bo cela Slovenija postala banovina Madžarske zato, ker ne znamo zase skrbeti in se predajamo nekontrolirano kot na pladnju plenilskemu kapitalizmu, ki pa je takšen. Je takšen. Kapital hoče imeti zaslužek. Pride, pobere in gre. Recimo, če jaz gledam kot sebe, jaz bi to kupil za 38, pa jih nimam, milijonov takoj. In vam povem, v vlogo imam v nekaj mesecih nazaj notri, no, v enem letu si povrnem vse in še mi ostane cel kup zadev. Trikrat, štirikrat, petkrat si povrnem. A bomo to prepustili drugemu, da to naredi in da delajo z nami kot ne vem kaj, da ne rečem kot svinja s koruzo? Ali bodo naši ljudje stregli in delali in ponujali ogrske salame in madžarsko vino točili ali kaj bomo naredili? Ker verige nabavne se takoj prekinejo, ko pride drugi lastnik. Dajmo raje o tem, tudi ljuba desnica, nacionalnem interesu, domovini razmišljati v tem smislu, kako ohraniti čim več kapitala in vrednosti v Sloveniji, ne pa da jo razdajamo. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Mag. Elena Zavadlav, izvolite.</font><br/>
<font size="4">	Še mikrofon, prosim, gospod Starović.</font><br/>
<br/>
<font size="4">	</font><b><font size="4">MAG. ELENA ZAVADLAV UŠAJ (PS SDS): </font></b><font size="4">Hvala za besedo, predsedujoči. Lep pozdrav vsem prisotnim, tudi kolegicam in kolegom.</font><br/>
<font size="4">	Moram malo vseeno se ustaviti prvo pri besedah mojega predhodnika kolega Starovića, ki po eni strani poziva, kako naj bomo čim bolj konstruktivni in naj se ne obtožujemo, po drugi strani pa izkoristi priliko in ponovno govori neresnice, da zakaj je nekaj morala njihova vlada narediti, ker je bil vzrok v Janševi vladi. Vsak naj si postavi svoje ogledalo in se ne bomo obtoževali, ne? Toliko zaenkrat. Ne biti dvoličen že v istem stavku.</font><br/>
<font size="4">	Hkrati pa, ko poslušam to razpravo danes, se mi zdi, da nekateri sploh, ne bom rekla da vsi, ampak nekateri spet ste prav bolestno, bolestno povezali SDS z Madžarsko. Jaz ne vem ali prav vsako stvar mislite, da se naredi nekaj zaradi tega, ker SDS tako reče. Res dajte se malo ustaviti pri vašem razmišljanju, ker ne držijo te trditve. Hkrati pa je predlagateljica v začetku povedala kolegu Reberšku, da naj kot predsedujoči komisiji pri preiskovanju DUTB-ja, da bi moral vedeti, kako je prišlo do prodaje Term Lendava. Ampak enako delate vi, enako delate vi narobe, ko zdaj obtožujete, da dejansko je SDS tisti, ki diktira tempo pri prodaji tega deleža. Ta delež se prodaja s strani zasebnika ne s strani države. In država nima nič pri tem. Res pa je, da bi lahko uveljavila predkupno pravico, kar pa je državni sekretar Zajc povedal, da iščejo možnosti in preučujejo možnosti, v kolikor bi bilo to mogoče. Tako, da ni povedal, ne drži, ampak je povedal. </font><br/>
<font size="4">	Nebi pa rada se spuščala na način razprave kot je bila mogoče pri nekaterih zelo široka, ampak se bom osredotočila predvsem na to strategijo, ki je bila seveda v vladah, ki ste bili prisotni prav predlagatelji, je bila sprejeta. In kot ključno slabost se je zapisala, da visok delež državnega, javnega lastništva v turističnih podjetjih, da to je ena izmed ključnih slabosti. In namesto da bi se danes vprašali, kaj narediti, da bo šlo </font><br/>
<br/>
<b><font size="4">49. TRAK: (VP) 18.00</font></b><br/>
<br/>
<b><font size="4">	</font></b><font size="4">(nadaljevanje) naši panogi hotelirstva, gostinstva bolje, iščemo bilke, kako rešiti samo z odkupom. Ma, ni rešitev samo v odkupu, je treba veliko, veliko več narediti, da se lahko potem panoga razvija. Ker v drugih razpravah, saj sami veste, ko smo govorili tudi o prodaji HIT-a, pa ne bom zdaj načenjala te teme, ampak tudi to je panoga, kjer en del je igralništvo, en del je gostinstvo in turizem in tudi sem povedala moje razmišljanje takrat, kaj pomeni stagniranje. In pri vseh teh jaz ne bom trdila, ker za to so drugi postavljeni, da ugotavljajo, kaj je v dani situaciji najbolje narediti, ampak kadar govorimo o nakupu in uveljavljanju predkupne pravice, moramo pretehtati vse dejavnike vključno tudi s sprejeto strategijo, ki jo imamo na tem področju in za katero ste se takrat vsi strinjali, vsi v takratni vladi, kjer ste bili tudi predlagatelji. In do takrat, do sprejema strategije je bilo pa večkrat, kar je tudi državni sekretar poudaril, je bilo večkrat očitano ministrstvu s strani politike in s strani nekaterih strokovnjakov, da se želi podržaviti slovenske hotele. Kadar je bila sprejeta strategija, je bilo pa vse v redu, zdaj je pa spet vse narobe. Tako, da malo zmedene pristope imate. In v sami strategiji je tudi med izzivi napisano, da zaradi zamude v procesu privatizacije Slovenija nima aktivne državne naložbene politike na področju turizma. Primanjkuje tudi jasne naložbene politike zasebnega sektorja. Se pravi tukaj smo že ugotovili, so ugotovili, da nekaj ni v redu, da je treba dati večjo priložnost tudi zasebnemu sektorju na tem področju. In sicer tudi, da Slovenija nima ustreznih spodbujevalnih programov z namenom spodbujanja naložb turizmu. In ta strategija je že kar nekaj časa, odkar velja, se pravi od 2017 do 2021. In še vedno se pogovarjamo o nečem, kar je bilo takrat ugotovljeno, in danes bi spet šli korak nazaj. </font><br/>
<font size="4">	Eden izmed ukrepov, kako pristopiti, je pa bil prestrukturiranje hotelskih podjetij v državni lasti, ki vključujejo naložbeni načrt in načrt upravljanja. Jaz mislim, vsaj to je moje mnenje, da v kolikor bi danes bila struktura v Savi drugačna kot je danes, jaz mislim, da bi tudi ne se pogovarjali o tem, da se kljub temu, da je v preteklem letu bila zaznana izguba in to ne majhna, pa si je uprava kljub temu izplačala nagrade. Če bi to bila drugačna lastniška struktura, se to verjetno nebi zgodilo. Ker v kolikor imamo izgubo, si težko potem izplačujemo neke nagrade upravičene. Poleg tega pa lahko upoštevamo zraven tudi, da se je pomagalo tako kot ostalim na tem področju s čakanjem na delo, z ukrepi čakanja na delo, s subvencioniranjem skrajšanega delovnega časa. Vse to je pripomoglo k temu, in ne pozabimo na turistične bone, vse to je pripomoglo k temu, da je ta izguba bila nekoliko manjša, ampak kljub temu je bila. In kadar je ta vlada prišla ven s turističnimi boni, ste tudi tiste turistične bone kritizirali v opoziciji. In iz tega je jasno razvidno, da vsako stvar, kar ta vlada naredi, vse skritizirate. Vse skritizirate. Samo to, kar vi predlagate, to je pa v redu. Ampak se je izkazalo v preteklosti, da ste delali napake. </font><br/>
<br/>
<b><font size="4">50. TRAK: (VP) 18.05</font></b><br/>
<br/>
<b><font size="4">	</font></b><font size="4">(nadaljevanje) Na koncu bi še rekla, da smo najbolj, kar je tudi bilo napisano, da smo najbolj mednarodno zaprtimi med vsemi državami članicami Evropske unije, kar se tiče mednarodnih naložb v turizmu. In sicer smo na 125. mestu. Tudi to nekaj pove, da bo treba nekaj narediti, če želimo izboljšati ta položaj. Ne pomaga napisati strategije, če ne naredimo v praksi sprememb. Zdaj kakšne so tiste spremembe, so pa, tako kot sem že prej rekla, tisti, ki so odgovorni in pristojni za to, da glede na kazalce pretehtajo možnosti ali bi bilo bolje uveljavljati predkupno pravico, ki jo ima država, ali pa prodati oziroma da se sprejme ponudba tista, ki je podana s strani zasebnika.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	V imenu predlagatelja želi besedo mag. Meira Hot.</font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa. Saj bom tokrat zelo kratka, ampak samo zaradi razjasnitve vseh okoliščin.</font><br/>
<font size="4">	Kolikor sem razumela kolegico, pravi, da v prejšnjih vladah nismo bili za holdinge in tako dalje oziroma ni to utemeljeno v strategiji. Pa vendarle je to ključen, v dokumentu torej je ključna osrednja naloga, ki si jo je minister za gospodarstvo zastavil v strategiji trajnostne rasti slovenskega turizma, ki je zaenkrat še veljavna, čeprav je 2021 že mimo, kjer govori o združevanju ključnih kapacitet, govori pa tudi o tem, da je potrebno aktivno v nove naložbe in tako dalje, da bi se res razvil ta butični turizem. Torej kaj smo mi kot opozicija očitali vselej, je bilo to, da se ni nikoli razpravljalo o namenu, ciljih turističnega holdinga in kaj se bo s tem zgodilo po tem, ko se bo konsolidirala lastniška struktura turističnih naložb. Dejstvo pa je, da je vsaj šest ali sedem let minister za gospodarstvo vztrajal pri tem, da je to osrednja pot naprej, da je vzpostavitev turističnega holdinga edina pot naprej turizmu.  Da je temu tudi sledila strategija upravljanja kapitalskih naložb države, ki nikoli ni predvidevala prodaja deleža v Savi, ta se je pa letos spremenila. Torej vlada je to strategijo spremenila javnosti iz neznanih razlogov. In to očitamo. Torej vse se dogaja na nek netransparenten, nejasen način. Ključna težava pa je pri samem holdingu, da se stroke, ne da se je ni upoštevalo, ni se ji dalo niti možnosti niti izjasniti, ker 7 let ni bilo odgovora, kaj se želi s tem doseči. Če je zdaj namen, da se recimo konsolidira lastniška struktura in da to ostane kot državna naložba, s katero bo, ne vem, mogoče jutri financiran tudi demografski sklad, najbrž tudi država rabi močne naložbe za financiranje pokojninskega sistema, potem je to ena debata. Če je pa debata samo o tem, da se konsolidira zato, da bo premišljena privatizacija, je seveda to druga debata. Največja težava je pa, da do te razprave nikoli ni prišlo. To je naš očitek ministru. Torej da je holding zastavil, ni pa ga nikoli obrazložil. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa tudi vam.</font><br/>
<font size="4">	Razpravo zaključujem. Zdaj sam osebno nisem opazil, da bi se pojavil interes po dodatni obrazložitvi stališč vabljenih. Razen enega direktnega vprašanja, ki pa je namenjen gospodu državnemu sekretarju, in sicer vprašanje gospoda Golubovića glede tega ali vlada stoji na, ali tudi vlada stoji na stališču, da se predkupna pravica uveljavil. V kolikor državni sekretar želi odgovoriti na to vprašanje, mu dam besedo. Če pa kljub temu potem po odgovoru gospoda državnega sekretarja kdo od vabljenih želi besedo, ga pa pri tem moram opozoriti na dve stvari. Prvič, beseda ob zaključku ni namenjena polemiki ali repliciranju stališč poslancem. V tem primeru vam bom besedo takoj vzel. Če pa želite dodatno pojasniti katero izmed svojih stališč, ki ste ga navedli v uvodni </font><br/>
<br/>
<b><font size="4">51. TRAK: (VP) 18.10</font></b><br/>
<br/>
<b><font size="4">	</font></b><font size="4">(nadaljevanje) predstavitvi, besedo lahko dobite, ampak boste tudi časovno omejeni. </font><br/>
<font size="4">	Gospod državni sekretar, najprej dajem besedo vam.</font><br/>
<br/>
<font size="4">	</font><b><font size="4">SIMON ZAJC: </font></b><font size="4">Hvala, gospod predsednik. Bi odgovoril še na kakšno vprašanje več, če smem, ne samo na to.</font><br/>
<font size="4">	Vprašanje, ki ga je postavil gospod Židan, je tudi bilo, kje je bil minister Počivalšek, ko so se prodajale Terme Lendava. Takrat je minister nasprotoval, se boste lahko dobro spomnili. Verjamem, da ste, glede na to, da ste iz tistih koncev, spremljate dogajanja. </font><br/>
<font size="4">	Vprašanje je tudi bilo, kaj je s kadri, z našim mnenjem o kadrih, s tem, na kakšen način in s kakšnimi očmi mi na kader gledamo. Zdaj v tem trenutku, ko je v pripravi nova strategija, imajo kadri prav poseben pomen tudi v tej bodoči strategiji, ker v smislu trajnostnega turizma ne gledamo na trajnost samo skozi zelene oči in skozi oči ohranjanja narave, ampak tudi skozi trajnostno vzdržnost turizma tako za zaposlene kot za lokalne skupnosti. In ne samo to, strategija bo predvidevala tudi merjenja zadovoljstva zaposlenih v turizmu. Tudi minister je predstavnike sindikata vključil in so redni člani njegovega strokovnega sveta za turizem, sindikat je vključen tudi v mojo delovno skupino za kadre v turizmu in sindikat je bil vabljen tudi na njihovo prošnjo sicer ne k ministru ampak na naš direktorat, ki je zadolžen za turizem. Tako, da mi se trudimo in upoštevamo tudi mnenja in skrbimo za dialog s samim sindikatom.</font><br/>
<font size="4">	Vprašanje, kako bo v bodoče v novi strategiji opredeljeno oziroma rešeno vprašanje glede tega ali bomo naredili, ali bomo ločili lastniški del nepremičnin in upravljavski del, to bo znano v prihodnjem dobrem mesecu in pol in takrat se bo v pripravi tega, kjer se vključuje vso stroko in tudi javnost, se bo opredelilo v sami strategiji, na kakšen način se bo ta holding potem naprej v Sloveniji tudi razvijal. </font><br/>
<font size="4">	In še to zadnje vprašanje. Jaz sem predstavil stališče MGRT-ja. Stališča glede tega vprašanja vlada še ni sprejela in tudi nimam pooblastila, da bi predstavil tukaj mnenje celotne vlade. Stališče MGRT-ja pa sem zelo jasno, mislim, da povedal uvodni moji razpravi.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Gospa Irena Jaklič, vi ste želeli tudi besedo.</font><br/>
<br/>
<font size="4">	</font><b><font size="4">IRENA JAKLIČ VALENTI: </font></b><font size="4">Hvala lepa. Ne bo replika, bo pa nekaj, kar sem uvodoma v bistvu že odprla.</font><br/>
<font size="4">	In sicer da ne gre samo za aktualno odprodajo deleža Yorka, ampak da sem opozorila, da so zelo resni indici tudi o paketni odprodaji portfelja DUTB-ja. In ko se vrnem na vabilo, dejansko ugotovim, da so bili med vabljenimi Franci Matoz, predsednik upravnega odbora DUTB. Ni bilo nič rečeno niti o opravičilu niti pooblastila drugim, da bi vi menu DUTB-ja bili danes na seji. Enako je bila kritika, da ni udeležena ekipa SDH-ja. In jaz bi tukaj vljudno prosila vse …</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Gospa Valenti, ni vaša pristojnost, da komentirate …</font><br/>
<br/>
<font size="4">	</font><b><font size="4">IRENA JAKLIČ VALENTI: </font></b><font size="4">Se opravičujem.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Prisotnost …</font><br/>
<br/>
<font size="4">	</font><b><font size="4">IRENA JAKLIČ VALENTI: </font></b><font size="4">To bo to.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Ostalih vabljenih. Jaz sem v uvodu povedal, da se je gospod Matoz opravičil zaradi službenih obveznosti. Opravičil sem tudi minister Širclja. Tako, da prosim, nadaljujte s tistim, kar ste začeli, se pravi s pojasnitvijo uvodnega vašega stališča.</font><br/>
<br/>
<font size="4">	</font><b><font size="4">IRENA JAKLIČ VALENTI: </font></b><font size="4">Hvala.</font><br/>
<font size="4">	Želela sem povedati, da v bistvu na to nismo dobili odgovora. In bi pač prosila poslance in poslanke, da v prihodnje si prizadevajo te odgovore dobiti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Ja, običajno odgovorov vabljenih ne posredujemo. Vi imate priložnost sodelovati na seji, predstaviti svoje stališče. Sem pa že povedal, da tako Poslovnik Državnega zbora kot tudi dogovor o vodenju delovnih teles vabljenim ne dopušča razprave in polemiziranja. Zato tudi sam ne morem ravnati tako, tudi če bi mogoče v določenem trenutku želel.</font><br/>
<font size="4"> 	Gospod Boštjančič, vi ste želeli tudi besedo. Izvolite. </font><br/>
<br/>
<font size="4">	</font><b><font size="4">KLEMEN BOŠTJANČIČ: </font></b><font size="4">Ne bom se opredeljeval, ker mislim, da nisem tukaj zaradi tega, da se opredeljujem o osebnem stališču do lastništva. </font><br/>
<br/>
<b><font size="4">52. TRAK: (VP) 18.15</font></b><br/>
<br/>
<b><font size="4">	</font></b><font size="4">(nadaljevanje) Sicer sem naklonjen zasebnemu lastništvu, ne verjamem, da je barva iz katere države pri tem pomembna. Bilo je pa veliko razprave o preteklosti. Jaz sem tudi zelo kritičen lahko marsikaterih, še kakšne prodaje, ki ni bila omenjena tukaj, ampak to ni tema danes.</font><br/>
<font size="4">	Rekel bi samo to na to, kar sem prej omenil, samo na ta del se bom omejil. Sem navedel nekaj podatkov. Bistveno več jih je in še bistveno bolj so argumentirani. Spet ni to mesto za to. Ampak z vso odgovornostjo še enkrat trdim, da to, kar je danes na mizi, ta ponudba, ki je, za to, kar je kontrolni delež v tem primeru za SDH in KAD, je smešna cena. In naj tudi tisti, ki se bodo o tem odločali, o tem razmislijo, kako bodo argumentirali, da tega ne bodo sprejeli. Lahko da je strategija, da se to potem proda, ampak naj proda potem SDH, naj proda KAD. </font><br/>
<font size="4">	Tako, da tukaj bi končal. Samo eno stvar vseeno pa bom rekel. Ne vem, od kje se pojavlja v medijih, tudi danes sem tukaj slišal, da Sava potrebuje 200 milijonov investicij. To je totalna neumnost, dezinformacija in, kako se temu reče, preusmerjanje pozornosti nekam drugam.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Gospod Prebil.</font><br/>
<br/>
<font size="4">	</font><b><font size="4">ANDREJ PREBIL: </font></b><font size="4">Hvala lepa za besedo.</font><br/>
<font size="4">	Jaz bi rad samo še enkrat razčistil poslovanje družbe Sava Turizem. In sicer kot prvič je potrebno poudariti, danes sem slišal, da so bile izplačane neke nagrade. Tako, da moram poudariti, da nobene nagrade niso bile izplačane v zadnjih dveh letih. Daleč od tega. Uprava si je in vodstvo v prvi krizi covida celo znižala plače zato, da pripomore k boljšemu delovanju. Sava Turizem je v zadnjih 10-ih letih samo enkrat delovala negativno, in to v letu 2020, ko je bila najhujša kriza covid, v ostalih letih je delovala uspešno. In naj ponovno poudarim, da v letu 2019 je dosegla 9 % donos na kapital, v zadnjih petih letih izvršila 80 milijonov investicij. In se ni ustrašila krize, ampak je zadržala vse zaposlene, večina zaposlenih. Še več, v letu 2020 in 2021 je celo naredila dodatna izplačila, da v bistvu motivira zaposlene, hkrati pa izkoristila krizo za 30 milijonov investicij v 2020 in 2021. Uživa visoko boniteto pri bankah, in sicer za boniteto naložb in sicer A. Tako, da banke v bistvu ocenjujejo, da imamo nizko tveganje in nimajo problema s financiranjem. Družba ni zadolžena, saj ima razmerje med EBITDO in zadolženostjo neto 1,5-kratnik.</font><br/>
<font size="4">	Toliko. Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Gospod Boštjančič, imeli ste možnost za odgovore. Prosim, da spoštujete red te hiše. / oglašanje iz dvorane/ </font><br/>
<font size="4">	Na koncu dobi besedo še v imenu predlagateljev mag. Meira Hot, predvidevam da za pojasnitev sklepov in zaključek.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala lepa.</font><br/>
<font size="4">	Ja, predsednik, kot je praksa nekako ob zaključku razprave tudi predlagatelj dobi nekako besedo za zaokrožitev vsega. Jaz bi se najprej rada zahvalila vsem vabljenim, ki so nam prikazali dejansko in realno stanje, predvsem sindikati, ki so tudi izkazali skrb ne samo v tej zgodbi, o kateri danes razpravljamo ampak širše in s tem pokazali, o kako resni zadevi govorimo. </font><br/>
<font size="4">	Jaz res apeliram, da o situaciji razmišljajte širše. Tu ne gre za zgodbo opozicije proti koaliciji, tu gre za resnično slovensko zgodbo, za zgodbo našega naravnega bogastva, kulturnega bogastva, res strateških interesov, za katere bi se morali vsi zavzeti. Če ne poslušate opozicije, poslušajte sindikate, poslušajte, ne vem, koalicijo civilne družbe, poslušajte društvo turističnih novinarjev, torej ogromno, ogromno, ogromno civilne družbe je poslalo različne pozive </font><br/>
<br/>
<b><font size="4">53. TRAK: (VP) 18.20</font></b><br/>
<br/>
<b><font size="4">	</font></b><font size="4">(nadaljevanje) z enim ključnim apelom, in to je, da država, da vlada kot skupščina SDH-ja v konkretni zadevi uveljavi predkupno pravico. In bi rada res še enkrat jasno in glasno poudarila. Tu ne gre za neko prodajo nekega zasebnega deleža nekemu tujemu zasebnemu investitorju, pri kateri vlada ali politika nebi smele imeti besede. Tu gre za prodajo strateškega deleža v strateški turistični infrastrukturni naložbi, ki je bila vsaj 7 let mišljena kot nek ključni deležnik in gradnik slovenskega turističnega holdinga, ki je bil ključen projekt ministra za gospodarstvo. V namen tega projekta je na eni strani bil izpeljan recimo nakup Term Olimija, pri vprašanju Save se je pa vse skupaj zakompliciralo. </font><br/>
<font size="4">	Jaz danes sem res pogrešala ključne deležnike, torej direktorja SDH, DUTB, ki bi nam morali podati odgovore, kaj se je sploh v preteklem letu zgodilo, da je SDH kar naenkrat odstopil od pogajanj. Mislim, da je državni sekretar omenil, da so se dvakrat vodile kroga pogajanj, ki so potem zamrla. Nam enostavno ni jasno. Če je bil cilj vzpostavitev turističnega holdinga, če je cilj turističnega holdinga, torej če je Sava d. d. oziroma Sava Turizem eden izmed ključnih gradnikov turističnega holdinga, potem je bila jasen nek mandat SDH-ja, da odkupi delež od Yorka in na ta način izvede tisto, kar mu strateški dokument nalaga. Poudarjam, ne govorim o pozitivnem ali negativnem vidiku turističnega holdinga, govorim samo o tem, da je nek strateški dokument sprejet in veljaven, notri je nekaj zapisano, naenkrat čez noč se popolnoma politika obrne, ne da bi se zagotovila ustrezna pojasnila. Zato res obžalujem še posebej, če drži, kar je kolega Golubović povedal, da ko so dobili vabilo s strani SDH-ja, torej ko je SDH dobil vabilo na današnjo sejo, se je slučajno sklicala seja nadzornega sveta ob isti uri, kakor je sklicana seja današnja. To res kaže na izjemno aroganco vladajočih, na tudi to da pozabljajo, da je odgovornost upravljanja družbenega premoženja vseh nas in da smo tako opozicija kot koalicija tisti, katerim so tudi odgovorni in da takšna aroganca ni sprejemljiva. Da ni sprejemljiva taka aroganca, do vseh državljank in državljanov, ki z izjemno zaskrbljenostjo opazujejo celoten proces, ki ga v resnici razkrivajo izključno mediji. To enostavno ni primerno in tovrstne prakse niso za zgled in se enostavno nebi smele dogajati. Sindikati konstantno naprošajo še od leta 2019 za sestanek z ministrom za gospodarstvo. Apeliram, da se ta sestanek izvede, ker zaposleni v turizmu so tisti, ki so ključni gradniki turistične ponudbe. Hospitality je s strani zaposlenih, tako da so oni tisti, s katerimi se najprej usedite, lepo vas prosim, in pojasnite vse cilje in namene, ki jih v tem trenutku zasledujete, ter tudi razjasnite ali so res tako špekulativne narave. </font><br/>
<font size="4">	Ne gre torej v primeru uveljavitve predkupne pravice, še enkrat, ne gre za zasebni posel, gre za to, da panogo, ki ste jo dokapitalizirali s 340 milijoni evrov turističnih bonov, v katere se je vložilo več milijonov subvencije, vložite še 38 milijonov evrov in jo rešite pred propadom, jo rešite pred potencialnim špekulativnim namenom. Jo rešite pred tem, da bo nekdo prišel z obljubami o 200 milijonih evrov, ki jih bo na koncu financiral s tistim, kar bo kupil, z razprodajo posamičnih hotelov in nato odšel. Ne govorimo o nekomu, ki bo razvijal panogo, govorimo o nekomu, ki bo potencialno uničil panogo in pustil na tisoče ljudi potencialno tudi brez službe, brezposelne. Govorimo o socialni bombi, ki nam grozi, če se vlada ne aktivira. </font><br/>
<br/>
<b><font size="4">54. TRAK: (VP) 18.25</font></b><br/>
<br/>
<b><font size="4">	</font></b><font size="4">(nadaljevanje) Tako. Imate še 22 dni za uveljavitev predkupne pravice. Čas teče, časa več ni. Zato je opozicija danes to sejo tudi sklicala, ker nismo mogli več čakati na to, da se vladajoča politika zbudi in pojasni, ker je javni interes tukaj tako močan, da je bila ta seja današnja nujna, in to so tudi izkazali današnji vabljeni gostje. Pokazalo se je tudi, da se v primeru Save očitno dogaja neka kontrolirana anti-propaganda, iz katere bi se izkazalo, da je to slaba družba, ki jo je potrebno prodati. Danes smo slišali, da je situacija obratna, da so imeli investicijski ciklus med 80 in 100 milijoni, da imajo prihodke in finančne tokove take, da celo sami lahko servisirajo dolgove. In dajmo se tudi razumeti, upniki Save so v bistvu njeni lastniki. Če bi si želeli, bi lahko tudi te terjatve pretvorili v lastništvo, če bi bil ta interes torej dejanske sanacije tega podjetja. </font><br/>
<font size="4">	Tako, da mi v opoziciji menimo, da so predlagani sklepi, ki sem jih sicer že na začetku predstavila, utemeljeni, upravičeni, predvsem pa gredo v smeri, da priporočamo vladi, da dosledno zasleduje javni interes in vztraja pri uveljavljanju predkupne pravice države v primeru prodaje ključne turistične infrastrukture, da zagotovi vse potrebno za transparentno in hitro konsolidacijo lastništva in da seveda tudi v roku 30 dni javnosti obrazloži javni interes na področju konsolidacije ključnih državnih turističnih naložb. Naprošamo vas, ne delajte netransparentno, ne delajte s figo v žepu. Izkažite solidarnost do svojih državljank in državljanov, predvsem pa zaščitite našo naravno, kulturno dediščino, ključne strateške turistične destinacije. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">	Preden preidemo na glasovanje oziroma odločanje o predlogih sklepa, bi rad samo še enkrat opozoril vse članice in člane, da morate obvezno pritisniti eno izmed tipk, drugače se šteje pač, da na seji niste bili navzoči.</font><br/>
<font size="4">	Prehajamo na odločanje o predlogu sklepa predlagateljev seje pod številko 1, ki se glasi:</font><br/>
<font size="4">	»Komisija za nadzor javnih financ (v nadaljevanju komisija) priporoča Vladi, da kot skupščina Slovenskega državnega holdinga in drugih upravljavcev državnega premoženja dosledno zasleduje javni interes in vztraja pri uveljavljanju predkupne pravice države v primeru prodaje ključne turistične infrastrukture in tudi naravnih bogastev in kulturne dediščine ter po potrebi v ta namen pripravi tudi predloge sprememb veljavnih predpisov«.</font><br/>
<font size="4">	Želi kdo razpravljati o predlogu sklepa? Ugotavljam, da ne. </font><br/>
<font size="4">	Prehajamo na glasovanje o predlogu sklepa. Ali želi kdo obrazložiti svoj glas? Tudi ne. </font><br/>
<font size="4">	Potem glasujemo.</font><br/>
<font size="4">	Začenjam glasovanje. Glasujemo. / oglašanje iz dvorane/ Ne dela? Prekinil sem glasovanje. Bomo ponovili glasovanje še enkrat.</font><br/>
<font size="4">	Začenjam glasovanje. Glasujemo. </font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Prehajamo na sklep številka 2:</font><br/>
<font size="4">	»Komisija priporoča Vladi, da zagotovi vse potrebno za transparentno in hitro konsolidacijo lastništva v temeljni slovenski turistični infrastrukturi, ki bo namenjena razvoju turistične infrastrukture in ne privatizaciji«.</font><br/>
<font size="4">	Želi kdo razpravljati? Ugotavljam, da ne. Želi kdo obrazložiti glas? Tudi ne. </font><br/>
<font size="4">	Začenjam glasovanje. Glasujemo. </font><br/>
<font size="4">	Kdo je za? (8 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Prehajamo na odločanje o predlogu sklepa predlagateljev seje pod številko 3, ki se glasi: </font><br/>
<font size="4">	»Komisija priporoča Vladi, da v sodelovanju z Ministrstvom za gospodarski razvoj in tehnologijo, Slovenskim državnim holdingom in </font><br/>
<br/>
<b><font size="4">55. TRAK: (VP) 18.30</font></b><br/>
<br/>
<b><font size="4">	</font></b><font size="4">(nadaljevanje) Družbo za upravljanje terjatev bank v roku 30 dni javnosti obrazloži javni interes na področju konsolidacije ključnih državnih turističnih naložb, pri čemer naj opredeli tudi predvideno premoženje, načrtovane cilje in model upravljanja ter predvideno časovnico ukrepov in potrebna javna sredstva za vzpostavitev t.i. slovenskega turističnega holdinga«. </font><br/>
<font size="4">	Želi kdo razpravljati o predlogu sklepa? Ugotavljam, da ne. Želi kdo obrazložiti glas? Tudi ne. </font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (9 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	S tem zaključujem to točko dnevnega reda in 37. nujno sejo komisije. </font><br/>
<font size="4">	Vsem se najlepše zahvaljujem.</font><br/>
<br/>
<b><font size="4">Seja se je končala 9. februarja 2022 ob 18.31.</font></b>
</root>