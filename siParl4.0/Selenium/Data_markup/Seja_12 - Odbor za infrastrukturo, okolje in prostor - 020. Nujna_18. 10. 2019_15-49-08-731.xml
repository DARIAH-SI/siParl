<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br/>
<b><font size="4">20. nujna seja</font></b><br/>
<br/>
<b><font size="4">(18. oktober 2019)</font></b><br/>
</p></div><br/>
<b><font size="4">Sejo je vodil Edvard Paulič, predsednik odbora.</font></b><br/>
<b><font size="4">Seja se je začela ob 15.41 uri.</font></b><br/>
<br/>
<b><font size="4">1. TRAK: (ES)</font></b><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Lep pozdrav še enkrat.</font><br/>
<font size="4">	Pričenjam 20. nujno sejo Odbora za infrastrukturo, okolje in prostor. Na seji kot nadomestni člani odbora s pooblastili sodelujejo: namesto poslanca Janija Prednika, poslanka mag. Meira Hot, namesto poslanca Zvonka Černača, poslanec Franc Breznik, namesto poslanke Jerce Korče, poslanka Tina Heferle in namesto poslanca Gregorja Periča, poslanec Gregor Židan. </font><br/>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red: Predlog stališča Republike Slovenije do predloga uredbe Evropskega parlamenta in sveta o spremembi uredbe EU 2019/501 in uredbe EU 2019/502 glede obdobij njune uporabe.</font><br/>
<font size="4">	Ker do pričetka seje nisem prejel nobenega predloga za spremembo dnevnega reda, je ta določen kot ste ga prejeli s sklicem seje odbora.</font><br/>
<br/>
<font size="4">	Prehajamo torej na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMEBI UREDBE EU 2019/501 IN UREDBE UE 20197502 GLEDE OBDOBIJ NJUNE UPORABE.</font></b><font size="4"> Na sejo so bili za obravnavo te točke kot predstavniki Vlade povabljeni predstavniki Ministrstva za infrastrukturo.</font><br/>
<font size="4">	Gradivo k tej točki je poslala Vlada dne 10. 10. 2019, na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Odbor navedeno gradivo obravnava v skladu s prvim in drugim odstavkom 154.h člena Poslovnika Državnega zbora in Odboru za zadeve Evropske unije posreduje svoje mnenje. </font><br/>
<font size="4">	Besedo dajem torej predstavnici Ministrstva za infrastrukturo, državni sekretarki gospe Mauhler. Izvolite.</font><br/>
<br/>
<font size="4">	</font><b><font size="4">NINA MAUHLER:</font></b><font size="4"> Najlepša hvala.</font><br/>
<font size="4">	Združeno kraljestvo je 29. 3. 2017 na podlagi 50. člena pogodbe o Evropski uniji predložilo uradno obvestilo o nameri o izstopu iz unije. Zaradi morebitnega izstopa Združenega kraljestva iz unije brez sporazuma in za zagotovitev mobilnosti prebivalstva in osnovne povezljivosti tako v zračnem kot v cestnem prometu, je Unija sprejela dve uredbi, in sicer uredbo 2019/501, ki zagotavlja osnovno cestno povezljivost oziroma kopensko povezljivost in uredbo 2019/502, ki zagotavlja osnovno letalsko povezljivost.</font><br/>
<font size="4">	V skladu z načeli, na katerih temeljijo ukrepi za nepredvidljive razmere je področje uporabe obeh uredb omejeno. Uporabljali pa naj bi se le v omejenem časovnem obdobju. </font><br/>
<font size="4">	Glede na prvotni datum izstopa in tudi zaradi možnih ureditev za osnovno povezljivost v večstranskem sistemu kvote evropske konference ministrov za promet se uredba 2019/501 uporablja do konca leta 2019. Ob upoštevanju sezonskih posebnostih letalskega sektorja in za lažje izvajanje storitev zračnega prevoza je bilo obdobje uporabe uredbe 2019/502 usklajeno s koncem zimske sezone 2019/2020. </font><br/>
<font size="4">	Ker Združeno kraljestvo skladno s prvotno napovedanim datumom izstopa tega ni izpeljalo, je treba znova urediti omejeno časovno veljavnost navedenih uredb. Potrebno je namreč zagotoviti, da že sprejeti uredbi za nepredvidljive razmere kljub preložitvi datuma izstopa Združenega kraljestva iz unije v celoti dosegata svoje prvotno opredeljene cilje kakor so povezani z njunim obdobjem uporabe.</font><br/>
<font size="4">	Zaradi preprečevanja še večje gospodarske škode gospodarstvo in mobilnosti prebivalstva tako v Slovenije, kot pri preostalih članicah EU zaradi možnega izstopa Združenega kraljestva iz EU brez dogovora, predlagam, da Republika Slovenija </font><br/>
<br/>
<b><font size="4">2. TRAK: (ES) – 15.45</font></b><br/>
<br/>
<font size="4">	(nadaljevanje) predlagano stališče tudi sprejme. Hvala.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Odpiram razpravo. Želi kdo besedo? (Ne.) Ugotavljam, da ne. </font><br/>
<font size="4">	Predlagam, da preidemo na glasovanje. Na glasovanje dajem naslednji predlog mnenja odbora: »Odbor za infrastrukturo, okolje in prostor podpira predlog stališča Republike Slovenije do predloga uredbe Evropskega parlamenta in sveta o spremembi uredbe EU 2019/501 in uredbe EU 2019/502 glede obdobij njune uporabe, ki ga je predložila Vlada in predlaga Odboru za zadeve Evropske unije, da predlog stališča sprejme.«</font><br/>
<font size="4">	Želi kdo obrazložitev glasu? (Ne.) Ugotavljam, da ne. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto.</font><br/>
<font size="4">	Določiti moramo še poročevalca, ki bo poročilo odbora predstavil na seji pristojnega odbora. V kolikor se strinja, predlagam, da je poročevalec mag. Rajh. (Da.)</font><br/>
<font size="4">	S tem zaključujem 1. točko dnevnega reda in 20. nujno sejo Odbora za infrastrukturo, okolje in prostor.</font><br/>
<font size="4">	Hvala lepa in lep vikend.</font><br/>
<br/>
<b><font size="4">Seja je bila končana 18. oktobra 2019 ob 15.48 uri.</font></b>
</root>