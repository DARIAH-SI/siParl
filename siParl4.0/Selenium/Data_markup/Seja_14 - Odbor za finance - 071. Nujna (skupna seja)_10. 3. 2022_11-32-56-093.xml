<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE </font></b><br/>
<b><font size="4">71. nujna seja</font></b><br/>
<br/>
<b><font size="4">in </font></b><br/>
<br/>
<b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR </font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">29. nujna seja </font></b><br/>
<br/>
<b><font size="4">(10. marec 2022)</font></b><br/>
</p></div><br/>
<b><font size="4">Sejo sta vodila Robert Polnar, predsednik Odbora za finance in mag. Marko Pogačnik, predsednik Odbora za zadeve Evropske unije. </font></b><br/>
<b><font size="4">Seja seje pričela ob 13.00.</font></b><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Spoštovane gospe in gospodje, lepo pozdravljeni! </font><br/>
<font size="4">	Pričenjam skupno sejo Odborov za zadeve Evropske unije in Odbora za finance. </font><br/>
<font size="4">	Za uvod kot predsednik Odbora za finance povem to, da pričenjam 71. nujno sejo Odbora za finance. Obravnavali bomo šest zadev, ki se nanašajo na Evropsko unijo, kot rečeno, skupaj z Odborom za zadeve Evropske unije. </font><br/>
<font size="4">	Pri Odboru za finance vas obveščam, da so zadržani in se današnje seje ne morejo udeležiti naslednja članica in dva člana odbora, poslanka Andreja Zabret in poslanca Primož Siter in Luka Mesec. </font><br/>
<font size="4">	Na seji pa kot nadomestne članice oziroma člani odbora sodelujejo poslanec Boris Doblekar namesto poslanke Suzane Lep Šimenko, poslanec Leon Merjasec namesto poslanke Elene Zavadlav Ušaj, oba iz Poslanske skupine SDS in poslanec Andrej Černigoj namesto poslanca Jožefa Horvata iz Poslanske skupine NSi. </font><br/>
<font size="4">	S sklicem seje ste prejeli dnevni red seje odbora. V Poslovniškem roku s predsednikom Odbora za zadeve Evropske unije nisva prejela predlogov za spremembo dnevnega reda, zato ugotavljam, da je določen dneni red kakor vam je bil poslan z gradivom. 	Preden nadaljujemo, kolegice in kolegi, članice in člani Odbora za finance, vas obveščam, da je skupina poslank in poslancev dne 9. marca, se pravi, včeraj, vložila zahtevo za ponovno odločanje o postopku glede Predloga zakona o preprečevanju pranja denarja in financiranja terorizma. O tem mora odločiti Državni zbor in šele na to lahko odbor opravi obravnavo predlaganega zakona v kolikor bo nujni postopek potrjen. Zato bom po končani današnji 6. točki dnevnega reda prekinil 71. nujno sejo Odbora za finance. O njenem nadaljevanju boste pisno obveščeni, vse pa je seveda odvisno od izida glasovanja v ponedeljek na začetku redne seje Državnega zbora. </font><br/>
<font size="4">	Tako. To bi bilo za uvod kar se tiče Odbora za finance. </font><br/>
<font size="4">	Zdaj pa dajem besedo predsedniku Odbora za zadeve Evropske unije, kolegu Marku Pogačniku. </font><br/>
<font size="4">	Prosim.  </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Ja, spoštovani predsedujoči, hvala za dano besedo. Spoštovane članice in člani obeh odborov, vabljeni ter vse ostale prisotne, lepo pozdravljam. </font><br/>
<font size="4">	Pričenjam 29. sejo Odbora za zadeve Evropske unije. Obveščam vas, da so zadržani in se današnje seje ne morejo udeležiti naslednje poslanke in poslanci: gospa Tomić, gospa Sukič, gospa Zabret in gospod Prebil. Na seji kot nadomestni člani oziroma članice odbora s pooblastili sodelujejo: gospod Rosec nadomešča gospoda Poslanca Moškriča, gospod Prednik nadomešča gospoda mag. Koprivca in gospod Ivanuša nadomešča gospoda Jelinčiča. </font><br/>
<b><font size="4">	</font></b><br/>
<b><font size="4">	</font></b><font size="4">Prehajamo na </font><b><font size="4">1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMWENTA IN SVETA O SPREMEMBI DIREKTIVE 2014/65 EU, O TRGIH FINANČNIH INŠTRUMENTOV, EPA 2572, EU 1057. </font></b><br/>
<font size="4">	Gradivo k 1. do 6. točki dnevnega reda seje odborov smo prejeli od Vlade Republike Slovenije 3. marca 2022 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za odziv Državnega zbora je 18. marec. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru ter Odboru za finance kot matičnemu delovnemu telesu. K obravnavi točk od 1 do 6 so bili vabljeni predstavnice in predstavniki Ministrstva za finance. Vse navzoče lepo pozdravljam. </font><br/>
<font size="4">	Ali želijo besedo predstavnice in predstavniki Ministrstva za finance za dopolnitev? Ja. Spoštovana državna sekretarka Maja Hostnik Kališek, beseda je vaša. </font><br/>
<br/>
<b><font size="4">	MAG. MAJA HOSTNIK KALIŠEK: </font></b><font size="4">Hvala lepa. </font><br/>
<font size="4">	Spoštovana predsednika obeh odborov, spoštovane poslanke in poslanci! </font><br/>
<font size="4">	Direktiva 2014/65 EU o trgih finančnih instrumentov oziroma direktiva MIFIC skupaj z uredbo, številka 600/2014 oziroma uredbo MIFIR, predstavlja temelj ureditve finančnih trgov v Evropski uniji. Direktiva MIFIR povečuje preglednost finančnih trgov Evropske unije in standardizira regulativna razkritja, ki se zahtevajo od podjetij, ki poslujejo v Evropski uniji. </font><br/>
<br/>
<b><font size="4">2. TRAK: (NB) – 13.05</font></b><br/>
<br/>
<font size="4">	(Nadaljevanje): Obenem si prizadeva izboljšati konkurenčnost finančnih trgov v Evropski uniji ter zagotavlja visoko stopnjo usklajene zaščite vlagateljev v finančne instrumente. Spremembe, ki jih Evropska komisija predlaga s predlogom direktive o spremembi MIFIC strmijo k spodbujanju enotnega in učinkovitega trga za trgovanje s finančnimi instrumenti ter predstavljajo enega izmed korakov k dokončanju unije kapitalskih trgov. Predlog direktive o spremembi MIFIC se trg predvsem zagotavlja skladno z direktivo MIFIC s predlogom uredbe o spremembi MIFIR, zato je oba predlagana akta potrebno brati skupaj. Predlog direktive o spremembi MIFIC skupaj s predlogom uredbe v središče predstavlja predvsem naslednja prioritetna področja, izboljšanje preglednosti in razpoložljivosti podatkov na trgu, vzpostavitev enakih pogojev za velike in male vlagatelje in zagotavljanje konkurenčnosti EU tržnih infrastruktur na mednarodni ravni. Vlada Republike Slovenije podpira predlog sprememb direktive MIFIC in prizadevanja za sprejem zastavljenih ukrepov v okviru predloga direktive, ki omogočajo večjo transparentnost pri trgovanju s finančnimi instrumenti. S tem se namreč učinkovito naslavljajo informacijske asimetrije na trgu ter se zmanjšuje likvidnostna tveganja, obenem pa s tem zagotovi tudi skladnost s predlogom uredbe. </font><br/>
<font size="4">	Spoštovani! Na podlagi navedenega predlagam, da predlog stališča do predloga direktive o spremembi MIFIC s katerim bo kapitalski trg bolj učinkovit, varen in pregleden, podprete. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovana državna sekretarka, hvala za to predstavitev. </font><br/>
<font size="4">	Vidim interes za razpravo. Kolega Černigoj. </font><br/>
<br/>
<b><font size="4">	ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo. </font><br/>
<font size="4">	Moramo se zavedati, da svet se spreminja, tudi kar se tiče samih podatkov, COVID-19 je pa to samo še pospešil. V Novi Sloveniji bomo to, bom zelo kratek, bomo to z veseljem podprli, saj menimo, da ta direktiva odpravlja neenakost med velikimi bankami in na drugi strani med manjšimi in manjšimi vlagatelji, saj v bistvu izboljšuje preglednost in razpoložljivost podatkov na trgu, vzpostavlja enake pogoje za velike in male vlagatelje ter zagotavlja konkurenčnost tržnih infrastruktur v Evropski uniji, kar je za Novo Slovenijo to zelo pomembno. Odpravlja se neenakost in s tem se tudi poenostavlja iste pogoje za vse, ki delujejo na tem trgu. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala kolegu Černigoju. </font><br/>
<font size="4">	Zaključujem razpravo. </font><br/>
<font size="4">	Besedo dajem predsedniku Odbora za finance, gospodu Robertu Polnarju. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Kolegice in kolegi, članice in člani Odbora za finance, prehajamo torej na odločanje. </font><br/>
<font size="4">	In sicer dajem v odločanje naslednji predlog mnenja. Odbora za finance podpira Predlog stališča Republike Slovenije do predloga direktive Evropskega parlamenta in sveta o spremembi direktive 2014/65, o trgu finančnih instrumentov, ki ga je predložila Vlada in predlaga Odboru za zadeve Evropske unije, da predlog stališča sprejme. Glasujemo. </font><br/>
<font size="4">	Navzočih. (15 članov.) Kdo je za? (13 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	Na ta način zaključujem to točko dnevnega reda na Odboru za finance in predajam besedo kolegu Pogačniku. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovani predsedujoči, hvala za dano besedo. </font><br/>
<font size="4">	Spoštovane kolegice in kolegi! Zdaj bomo o predlogu stališča glasovali še člani in članice Odbora za zadeve Evropske unije. Ker je stališče daljše, ga ne bi bral, je pa enako kot je objavljeno na četrti strani prejetega gradiva. Glasujemo. </font><br/>
<font size="4">	Navzočih. (10 članov.) Kdo je za? (7 članov.) Kdo je proti? (Nihče.) </font><br/>
<font size="4">	Ugotavljam, da je stališče sprejeto. </font><br/>
<font size="4">	S tem končujem 1. točko dnevnega reda. </font><br/>
<br/>
<font size="4">	In prehajamo na </font><b><font size="4">2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE EU 600/2014 V ZVEZI Z IZBOLJŠANJEM PREGLEDNOSTI PODATKOV O TRGU, ODPRAVO OVIR ZA VZPOSTAVITEV SISTEMA STALNIH INFORMACIJ, OPTIMIZACIJO OBVEZNOSTI TRGOVANJA IN PREPOVEDJO PREJEMANJA PLAČILA ZA POSREDOVANJE NAROČIL STRANK, EPA 2574, </font></b><br/>
<br/>
<b><font size="4">3. TRAK: (NB) – 13.10</font></b><br/>
<br/>
<font size="4">	(Nadaljevanje): </font><b><font size="4">EU 1059.</font></b><font size="4"> Ali želi stališče predstaviti predstavnica Ministrstva za finance? Spoštovana gospa državna sekretarka mag. Maja Hostnik Kališek, beseda je vaša. </font><br/>
<br/>
<b><font size="4">	MAG. MAJA HOSTNIK KALIŠEK: </font></b><font size="4">Hvala lepa. </font><br/>
<font size="4">	Uredba številka 600/2014 o trgih finančnih instrumentov oziroma uredba MIFIR skupaj z direktivo že prej omenjeno MIFIC predstavlja temelj ureditve finančnih trgov v Evropski uniji. Spremembe, ki jih Evropska komisija predlaga s predlogom uredbe o spremembi MIFIR, strmijo k spodbujanju enotnega in učinkovitega trga za trgovanje s finančnimi instrumenti ter predstavljajo enega izmed korakov k dokončanju unije kapitalskih trgov. V skladu z izpostavljenimi prioritetnimi področji predlog uredbe o spremembi MIFIR predvideva vzpostavitev centralizirane podatkovne zbirke, ki naj bi zagotovila celovit pregled nad cenami in obsegom finančnih instrumentov s katerimi se trguje na številnih mestih trgovanja v Evropski uniji. Uredba sicer že sedaj določa zakonodajni okvir za ponudnike sistema stalnih informacij, vendar ta v praksi do sedaj ni zaživel. Predlog uredbe naslavlja to problematiko, se spreminja in dopolnjuje določilo v povezavi s sistemom stalnih informacij ter tako tudi olajšuje nastanek in delovanje ponudnikov sistema stalnih informacij, ki bi prispeval k izboljšanju preglednosti in razpoložljivosti podatkov na trgu. Predlog uredbe na več mestih nastavlja tudi ukrepe, ki omogočajo večjo transparentnost pri trgovanju s finančnimi instrumenti. Predlagane spremembe bi tako učinkoviteje pripomogle k vzpostavitvi enakih pogojev za velike in male vlagatelja. Vlada Republike Slovenije podpira predlog sprememb uredbe MIFIR in prizadevanja za sprejem zastavljenih ukrepov v okviru predloga uredbe, ki omogočajo predvsem večjo transparentnost pri trgovanju s finančnimi instrumenti in pa ščitijo male vlagatelje. </font><br/>
<font size="4">	Spoštovani! Na podlagi navedenega predlagam, da predlog stališča do predloga uredbe o spremembi MIFIR s katerim bo kapitalski trg bolj učinkovit, varen in pregleden, podprete. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala državni sekretarki za predstavitev stališča. </font><br/>
<font size="4">	Odpiram razpravo. Vidim, da interesa za razpravo ni, zato zaključujem. </font><br/>
<font size="4">	Besedo dajem predsedniku Odbora za finance, gospodu Robertu Polnarju. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala lepa. Kolegice in kolegi, članice in člani Odbora za finance! </font><br/>
<font size="4">	Prehajamo torej na odločanje. K predlogu stališča ni bilo vloženih amandmajev, zato dajem na odločanje oziroma na glasovanje naslednji predlog mnenja: </font><br/>
<font size="4">	»Odbor za finance podpira predlog stališča Republike Slovenije do predloga uredbe evropskega parlamenta in sveta o spremembi uredbe št. 600/2014 v zvezi z izboljšanjem preglednosti podatkov o trgu, z odpravo ovir za vzpostavitev sistema stalnih informacij, z optimizacijo obveznosti trgovanja in s prepovedjo prejemanja plačil za posredovanje naročil strank, ki ga je predložila Vlada in predlaga Odboru za zadeve Evropske unije, da predlog stališča sprejme.« Glasujemo. </font><br/>
<font size="4">	Navzočih. (15 članov.) Kdo je za? (13 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	2. točka dnevnega reda z ozirom na Odbor za finance je tako zaključena in predajam besedo predsedniku Odbora za zadeve Evropske unije, kolegu Pogačniku. Prosim. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovani predsedujoči, hvala ponovno za dano besedo. Spoštovane kolegice, kolegi, članice odbora za zadeve Evropske unije!</font><br/>
<font size="4">	Na glasovanje dajem predlog stališča. Ker je predlog stališča daljši, če temu ne nasprotujete, ga ne bi bral, ampak je objavljen na 4. strani prejetega gradiva, zato začenjam z glasovanjem. Glasujemo. </font><br/>
<font size="4">	Navzočih. (10 članov.) Kdo je za? (7 članov.) Kdo je proti? (Nihče.) </font><br/>
<font size="4">	Ugotavljam, da je stališče sprejeto.  </font><br/>
<font size="4">	S tem končujemo tudi 2. točko dnevnega reda. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA DO PREDLOGA DIREKTIVE SVETA O SPREMEMBI DIREKTIVE 2006/112 ES, GLEDE PODLJŠANJA OBDOBJA UPORABE NEOBVEZNEGA MEHANIZMA OBNJENE DAVČNE OBVEZNOSTI ZA DOBAVE DOLOČENEGA BLAGA IN OPRAVLJANJE DOLOČENIH STORITEV DOVZETNIH ZA GOLJUFIJE TER MAHANIZMA ZA HITER ODZIV V PRIMERIH GOLJUFIJ NA PODROČJU DDV,</font></b><br/>
<br/>
<b><font size="4">4. TRAK: (NB) – 13.15</font></b><br/>
<br/>
<font size="4">	(Nadaljevanje): </font><b><font size="4">EPA 2575, EU 1060. </font></b><br/>
<font size="4">	Naprošam državno sekretarko na Ministrstvu za finance za dopolnilno obrazložitev predloga tališča, mag. Maja Hostnik Kališek, beseda je vaša. </font><br/>
<br/>
<b><font size="4">	MAG. MAJA HOSTNIK KALIŠEK: </font></b><font size="4">Hvala lepa. </font><br/>
<font size="4">	Evropska komisija je 10. februarja 2022 objavila spremembo direktive 2006/112 ES glede podaljšanja obdobja uporabe neobveznega mehanizma obrnjene davčne obveznosti za dobave določenega blaga in odpravljanje določenih storitev dovzetnih za goljufije ter mehanizma za hiter odziv v primerih goljufij na področju DDV. Namen predloga direktive je podaljšati možnost za države članice, da uporabljajo, prvič, mehanizem obrnjene davčne obveznosti za boj proti obstoječih goljufijam pri dobavah blaga in opravljanju storitev ter drugič, mehanizem za hiter odziv za boj proti goljufijam, še posebej goljufijam znotraj Evropske unije z neobstoječim trgovcem. Navedena ukrepa državam članicam omogočata hiter odziv na te goljufije in sicer tako, da lahko določijo, da je DDV za dobave blaga in storitev iz tega člena dolžna plačati oseba, davčni zavezanec, ki mu je to blago ali storitev dobavljena. Obstoječa ukrepa se po trenutni ureditvi uporabljata samo do 30. junija 2022. Veljavnost ukrepov sovpada s predlogom komisije o dokončnem sistemu DDV, ki pa glede na trenutno stanje pogajanj v svetu ni prejel podpore. Da bi se omogočilo nadaljevanje pogajanj, ne da bi s tem ogrozili obstoječa orodja za boj proti goljufijam na področju DDV, je primerno podaljšati obdobje uporabe obeh ukrepov. Poleg tega pa komisija pripravlja tudi davčni sveženj za posodobitev sedanjih pravil o DDV o upoštevanju razvoja digitalnih tehnologij katerega uveljavitev se pričakuje s 1. januarjem 2026. Glede na navedeno se navedena ukrepa podaljšujeta za nadaljnjo omejeno obdobje in sicer do 31. decembra 2025. V Sloveniji se ukrep obrnjene davčne obveznosti uporablja v primeru prenosa pravic do emisije toplogrednih plinov, ki se je izkazal za učinkovitega, zato v predlogu stališča Republika Slovenija podpira podaljšanje navedenih ukrepov. </font><br/>
<font size="4">	Spoštovane poslanke in poslanci! Upoštevanju vsega navedenega predlagam, da podprete Predlog predloga direktive Sveta o spremembi direktive 2006/112 ES glede podaljšanja obdobja uporabe neobveznega mehanizma obrnjene davčne obveznosti za dobave določenega blaga in odpravljanje določenih storitev dovzetnih za goljufije ter mehanizma za hiter odziv v primerih goljufij na področju DDV. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala mag. Maji Hostnik Kališek za to obrazložitev. </font><br/>
<font size="4">	Besedo dajem predsedniku Odbora za finance, gospodu Robertu Polnarju. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. Kolegice in kolegi, članice in člani Odbora za finance!</font><br/>
<font size="4">	Prehajamo na odločanje o naslednjem predlogu mnenja. Odbor za finance podpira predlog stališča do predloga direktive Sveta o spremembi direktive 2006/112 glede podaljšanja obdobja uporabe neobveznega mehanizma obrnjene davčne obveznosti za dobave določenega blaga in opravljanje določenih storitev ter mehanizma za hiter odziv v primerih goljufij na področju davka na dodano vrednost, ki ga je predložila Vlada in predlaga odboru za zadeve Evropske unije, da predlog stališča sprejme. Glasujemo. </font><br/>
<font size="4">	Navzočih. (15 članov.) Kdo je za? (13 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	In dajem besedo kolegu Pogačniku. Prosim. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Spoštovani predsedujoči, hvala za dano besedo. </font><br/>
<font size="4">	Kolegice in kolegi, člani Odbora za zadeve Evropske unije, na glasovanje dajem predlog stališča kot je objavljen na 4. strani prejetega gradiva. 	Republika Slovenija podpira Predlog direktive sveta o spremembi direktive 2006/112 ES glede podaljšanja obdobja uporabe neobveznega mehanizma obrnjene davčne obveznosti za dobave določenega blaga in opravljanja določenih storitev dovzetnih za goljufije ter mehanizma za hiter odziv v primerih goljufije na področju davka na dodano vrednost. Glasujemo. </font><br/>
<br/>
<b><font size="4">4. TRAK: (NB) – 13.20</font></b><br/>
<br/>
<font size="4">	(Nadaljevanje): Navzočih. (11 članov.) Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je stališče sprejeto. </font><br/>
<font size="4">	S tem končujem tudi 3. točko dnevnega reda. </font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O DOLOČITVI PRAVIL ZA PREPREČEVANJE ZLORABE SLAMNATIH SUBJEKTOV ZA DAVČNE NAMENE IN SPREMEMBI DIREKTIVE 2011/16 EU, EPA 2576 EU 1061.</font></b><br/>
<font size="4">	Naprošam državno sekretarko na Ministrstvu za finance, gospo mag. Majo Hostnik Kališek, da nam predstavi predlog stališča. </font><br/>
<br/>
<b><font size="4">	MAG. MAJA HOSTNIK KALIŠEK:</font></b><font size="4"> Hvala lepa.</font><br/>
<font size="4">	V skladu z Zakonom o sodelovanju med Državnim zborom in Vlado o zadevah Evropske unije je Vlada Republike Slovenije določila predlog stališča glede predloga direktive Sveta o določitvi pravil za preprečevanje zlorabe slamnatih subjektov za davčne namene in spremembi direktive 2011/16 EU ter ga poslala v odločanje Državnemu zboru Republike Slovenije. Iz predloga stališča izhaja, da Republika Slovenija podpira predlog direktive. namen je preprečiti izogibanje in utajevanje davkov preko ustanavljanja slamnatih subjektov v Evropski uniji. S predlogom direktive se bodo določila tudi enotna pravila za identifikacijo slamnatih subjektov na ravni Evropske unije in izmenjava podatkov o slamnatih subjektih med državami članicami Evropske unije. Slednje bo pripomoglo k lažji prepoznavi oseb, ki predstavljajo visoko tveganje za davčne zlorabe. Prav tako bo predlog direktive pripomogel k sprejemu učinkovitih ter ustreznih ukrepov za naslovitev čezmejnih davčnih zlorab v katerih so udeležene slamnate osebe, s čimer se bo zagotovilo ustrezno plačilo davka. Republika Slovenija si bo prizadevala za oblikovanje rešitev, ki bodo enotne in uravnotežene, saj se bo s tem povečala konkurenčnost notranjega trga. Dodajamo, da je bil predlog direktive najavljen v sporočilu komisije za obdavčitev podjetij v 21. stoletju s katerim se naslavlja ustrezno in transparentno obdavčenje v post COVID-19 obdobju. Predlog direktive se uporablja od 1. januarja 2024 dalje. Glede na navedeno Vlada predlaga, da se predlog stališča podpre. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državni sekretarki. </font><br/>
<font size="4">	Besedo dajem predsedniku Odbora za finance, gospodu Robertu Polnarju. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. Kolegice in kolegi! </font><br/>
<font size="4">	Prehajamo na odločanje. Odločali bomo o naslednjem predlogu mnenja: </font><br/>
<font size="4">	»Odbor za finance podpira predlog stališča Republike Slovenije do predloga direktive sveta o določitvi pravil za preprečevanje zlorabe slamnatih subjektov za davčne namene in spremembi direktive 2011/16, ki ga je predložila Vlada in predlaga Odboru za zadeve Evropske unije, da predlog stališča sprejme.« Glasujemo. </font><br/>
<font size="4">	Navzočih. (15 članov.) Kdo je za? (13 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	In dajem besedo kolegu Marku Pogačniku. Prosim. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Ja, spoštovani predsedujoči, hvala za dano besedo. </font><br/>
<font size="4">	Zdaj bomo o stališču glasovali še članice in člani Odbora za zadeve EU. Ker je stališče daljše, predlagam, da ga ne berem v celoti, če temu ne nasprotujete in je enak kot je objavljen na 4. strani prejetega gradiva. Glasujemo. </font><br/>
<font size="4">	Navzočih. (11 članov.) Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je stališče sprejeto. </font><br/>
<font size="4">	S tem končujem tudi 4. točko dnevnega reda. </font><br/>
<br/>
<font size="4">	In prehajamo na </font><b><font size="4">5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIV 2011/61 EU IN 2009/65 ES V ZVEZI Z UREDITVAMI PRENOSA UPRAVLJANJEM LIKVIDNOSTNEGA TVEGANJA, NADZORNIŠKIM POROČANJEM, ZAGOTAVLJANJEM STORITEV DEPOZITARJEV IN STORITEV SKRBNIŠTVA TER DAJANJEM POSOJIL S STRANI ALTERNATIVNIH INVESTICIJSKIH SKLADOV, EPA 2579 EU, U-1064.</font></b><br/>
<font size="4">	Naprošam državno sekretarko, da na Ministrstvu za finance, gospo mag. Majo Hostnik Kališek, da nam predstavi oziroma obrazloži predlog stališča. </font><br/>
<br/>
<b><font size="4">	MAG. MAJA HOSTNIK KALIŠEK:</font></b><font size="4"> Hvala lepa. </font><br/>
<font size="4">	Z direktivo o spremembi direktiv </font><br/>
<font size="4">	</font><br/>
<b><font size="4">6. TRAK: (NB) – 13.25</font></b><br/>
<br/>
<font size="4">	(Nadaljevanje): o upravljavcih alternativnih investicijskih skladov in kolektivnih naložbenih podjemih za vlaganje v prenosljive vrednostne papirje se predlagajo spremembe direktiv o upraviteljih alternativnih investicijskih skladov in v ustreznem obsegu direktive o kolektivnih naložbenih podjemih z namenom uskladiti nacionalna pravila, ki povečujejo razdrobljenost evropskega trga in ustvarjajo neučinkovitost na trgu alternativnih investicijskih skladov. Glavni cilj je izboljšati učinkovitost in pravno delovanje obeh direktiv za doseganje večje zaščite vlagateljev, zmanjšanje tveganj, ki jih alternativni investicijski skladi prestavljajo za finančni sistem in spodbujanje povezovanja trga AIS. Te učinke je mogoče doseči le z ukrepi na ravni EU. Direktivam o upravljavcih alternativnih skladov sprejeta 2011 je del odziva politike na svetovno finančno krizo iz leta 2008, ki je razkrila slabosti in šibke točke v nekaterih dejavnostih skladov, ki bi lahko povečale tveganje za širši finančni sistem. Po večletni uporabi te direktive v praksi in v okviru načrta o uniji kapitalskih trgov, jo Evropska komisija spreminja oziroma nadgrajuje na področjih ureditve prenosa posameznih funkcij poslovanja na druge subjekte upravljanjem likvidnostnega tveganja z vzpostavitvijo ustreznih orodij za upravljanje tega tveganja, izboljšanjem poročanjem nadzornikom s prenovitvijo zahtev za poročanje, z zagotavljanjem tudi čezmejnih storitev depozitarjev in storitev skrbništva ter ureditvijo področja dajanja posojil s strani alternativnih investicijskih skladov. Z uveljavitvijo te direktive bo prišlo do večje harmonizacije regulativnih standardov, olajšalo se bo povezovanje evropskega trga kolektivnih investicijskih skladov. Poleg tega se bodo izboljšala pravila za zaščito interesov vlagateljev in podprlo se bo tudi širše cilje kot so krepitev finančne stabilnosti in integritete trga kot tudi cilje evropskega zelenega dogovora. Vlada Republike Slovenije podpira harmonizacijo regulativnih standardov Evropske unije in večjo preglednost kapitalskih trgov, ki omogoča boljše povezovanje evropskega trga kolektivnih investicijskih skladov in prizadevanja za krepitev zakonodajnega okvira Evropske unije, ki omogoča investicijskim skladom, da ponudijo dostop do alternativnih virov financiranja in tako vlagateljem omogočijo, da bolje razporedijo prihranke v izbranem časovnem obdobju v skladu s svojimi preferencami ob hkratnem zagotavljanju visoke ravni njihove zaščite na trgu Evropske unije. </font><br/>
<font size="4">	Spoštovani! Na podlagi navedenega predlagam, da predlog stališča do predloga direktive o upravljavcih alternativnih skladov in direktive o kolektivnih naložbenih podjemih za vlaganje v prenosljive vrednostne papirje s katerim bo kapitalski trg bolj učinkovit, odporen na stresne razmere in bo bolje zagotavljal financiranje gospodarstva, podprete. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državni sekretarki za obrazložitev predloga stališč. </font><br/>
<font size="4">	Besedo sedaj predajam predsedniku Odbora za finance, gospodu Robertu Polnarju. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Članice in člani Odbora za finance prehajamo na odločanje o naslednjem predlogu mnenja: </font><br/>
<font size="4">	»Odbor za finance podpira predlog stališča Republike Slovenije do predloga direktive Evropskega parlamenta in Sveta o spremembi direktiv 2011/61 EU in 2009/65 ES v zvezi z ureditvami prenosa, upravljanjem likvidnostnega tveganja, nadzorniškim poročanjem, z zagotavljanjem storitev depozitarjev in storitev skrbništva ter dajanjem posojil s strani alternativnih investicijskih skladov, ki ga je predložila Vlada in predlaga Odboru za zadeve Evropske unije, da predlog stališča sprejme.« Glasujemo. </font><br/>
<font size="4">	Navzočih. (15 članov.) Kdo je za? (13 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	In dajem besedo kolegu Marku Pogačniku. Prosim. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Ja, spoštovani predsedujoči, hvala za dano besedo. </font><br/>
<font size="4">	Sedaj bomo o predlogu stališča glasovali še člani in članice odbora za zadeve Evropske unije. Ker je predlog stališča daljši, če temu ne nasprotujete, ga ne bi bral, ampak je objavljen na četrti strani prejetega gradiva, zato začenjam z glasovanjem. </font><br/>
<font size="4">	</font><br/>
<b><font size="4">7. TRAK: (NB) – 13.30</font></b><br/>
<br/>
<font size="4">	(Nadaljevanje): Glasujemo. </font><br/>
<font size="4">	Navzočih. (10 članov.) Kdo je za? (7 članov.) Kdo je proti? (Nihče.) </font><br/>
<font size="4">	Ugotavljam, da je stališče sprejeto. </font><br/>
<font size="4">	Končujemo 5. točko dnevnega reda. </font><br/>
<br/>
<font size="4">	Prehajamo na </font><b><font size="4">6. TOČKO DNEVNEGA REDA – PREDLOG STALIČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE EU 2015/760 V ZVEZI Z OBSEGOM PRIMERNIH SREDSTEV IN NALOŽB, ZAHTEVAMI GLEDE SESTAVE PORTFELJA IN DIVERZIFIKACIJE PRAVIL GLEDE IZPOSOJANJA DENARJA IN DRUGIH PRAVIL SKLADOV TER V ZVEZI Z ZAHTEVAMI GLEDE PRIDOBITEV DOVOLJENJ NALOŽBENIH POLITIK IN POGOJEV DELOVANJA EVROPSKIH DOLGOROČNIH INVESTICIJSKIH SKLADOV, EPA 2585-VIII, EU 1068.</font></b><br/>
<font size="4">	Naprošam državno sekretarko na ministrstvu za finance, da nam predstavi dopolnilno obrazložitev predloga stališč, gospa mag. Maja Hostnik Kališek, beseda je vaša. </font><br/>
<br/>
<b><font size="4">	MAG. MAJA HOSTNIK KALIŠEK:</font></b><font size="4"> Hvala. </font><br/>
<font size="4">	Uredba 2015/760 EU, tako imenovana Uredba o ELTIF, določa enotna pravila glede pridobitve dovoljenj naložbenik politik pogojev delovanja ter trženja evropskih dolgoročnih investicijskih skladov. Uredba o ELTIF se uporablja od decembra 2015 in predstavlja evropski pravni okvir za alternativne investicijske sklade, ki vlagajo v dolgoročne naložbe. ELTIF so namenjeni upraviteljem investicijskih skladov, ki želijo institucionalnim in zasebnim vlagateljev iz vse Evrope zagotoviti dolgoročne naložbe v realno gospodarstvo. ELTIF kljub rasti v zadnjem primerjalnem letu niso dosegli želenega potenciala v dolgoročnih naložbah, zato je Evropska komisija konec novembra 2021 objavila predlog sprememb uredbe, ki vključuje odpravo omejitev tako na strani povpraševanja kot tudi na strani ponudbe, da bi se uresničile želene koristi za evropsko gospodarstvo in vlagatelje iz prvotne uredbe. Vlada Republike Slovenije podpira predlog spremembe uredbe o ETIF in prizadevanje za odpravo regulativnih ovir, ki zavirajo širitev danes koncentrirane uporabe ELTIF. Zavzemamo se za sprejem ukrepov, ki bodo povečali njihovo privlačnost tako za upravitelje kot tudi vlagatelje s primerno zaščito. Cilj spremembe uredbe o ELTIF je namreč zagotoviti enotne zahteve glede naložb in pogojev delovanja ob polnem upoštevanju varnosti in zanesljivosti za upravitelje, vlagatelje in različne deležnike, kar države članice same ne morejo zadovoljivo doseči. Slovenski kapitalski trg nadzira agencija za trg vrednostnih papirjev, ki še ni izdala dovoljenja za domači ELTIF. Predlog spremembe Uredbe o ELTIF je zato priložnost za širitev ELTIF kot finančnega produkta, ki omogoča distribucijo tako profesionalnim kot malim vlagateljem po vsej Evropski uniji na podlagi enotne licence za naložbe. </font><br/>
<font size="4">	Spoštovani! Na podlagi navedenega predlagam, da predlog stališča do predloga spremembe Uredbe o ELTIF s katerim bo evropski kapitalski trg bolj učinkovit, varen in bo bolje zagotavljal dolgoročno financiranje gospodarstva, podprete. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala državni sekretarki za obrazložitev predloga stališča. </font><br/>
<font size="4">	Besedo predajam predsedniku Odbora za finance, gospodu Robertu Polnarju. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Članice in člani Odbora za finance, prehajamo na odločanje o naslednjem predlogu menja, in sicer: </font><br/>
<font size="4">	»Odbor za finance podpira predlog stališča Republike Slovenije do predloga Uredbe Evropskega parlamenta in Sveta o spremembi uredbe 2015/760 v zvezi z obsegom primernih sredstev in naložb z zahtevami glede sestave portfelja in diverzifikacije, pravili glede izposojanja denarja in drugimi pravili skladov ter v zvezi z zahtevami glede pridobitve dovoljenj, naložbenih politik in pogojev delovanja evropskih dolgoročnih investicijskih skladov, ki ga je predložila Vlada in predlaga Odboru za zadeve Evropske unije, da predlog stališča sprejme.« Glasujemo. </font><br/>
<font size="4">	Navzočih. (15 članov.) Kdo je za? (12 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	In dajem besedo kolegu Marku Pogačniku. Prosim. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovani predsedujoči, hvala za dano besedo. </font><br/>
<br/>
<b><font size="4">8. TRAK: (NB) – 13.35</font></b><br/>
<br/>
<font size="4">	(Nadaljevanje): Sedaj bomo glasovali o predlogu stališča še člani in članice Odbora za zadeve Evropske unije. </font><br/>
<font size="4">	Ker je predlog stališča daljši, če temu ne nasprotujete, ga ne bi bral v celoti. Objavljen je pa na četrti strani prejetega gradiva. Glasujemo. </font><br/>
<font size="4">	Navzočih. (11 članov.) Kdo je za? (8 članov.) Kdo je proti? (Nihče.) </font><br/>
<font size="4">	Ugotavljam, da je stališče sprejeto. </font><br/>
<font size="4">	S tem končujem 6. točko dnevnega reda in 29. nujno sejo Odbora za zadeve Evropske unije. Vsem skupaj se zahvaljujem za udeležbo. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa, kolega Pogačnik. </font><br/>
<font size="4">	Kolegice in kolegi, članice in člani Odbora za finance! </font><br/>
<font size="4">	S 6. točko dnevnega reda smo izčrpali današnji dnevni red. pred 7. točko sem pa že na začetku povedal, da prekinjam 71. nujno sejo Odbora za finance. O nadaljevanju in o obravnavi Zakona o preprečevanju pranja denarja in financiranju terorizma boste pisno obveščeni. </font><br/>
<font size="4">	Hvala lepa. </font><br/>
<br/>
<b><font size="4">Seja Odbora za finance je bila prekinjena, seja Odbora za zadeve EU je bila končana, 10. marca 2022 ob 13.37.</font></b>
</root>