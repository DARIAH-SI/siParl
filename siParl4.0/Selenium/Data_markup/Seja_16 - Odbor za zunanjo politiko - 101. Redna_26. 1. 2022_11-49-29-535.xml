<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR </font></b><br/>
<b><font size="4">ODBOR ZA ZUNANJO POLITIKO </font></b><br/>
<b><font size="4">1. nadaljevanje 101. seje</font></b><br/>
<font size="4">							</font><br/>
<font size="4">	</font><b><font size="4">(26. januar 2022)</font></b></p></div><br/>
<b><font size="4">Sejo je vodila Monika Gregorčič, predsednica odbora.</font></b><br/>
<b><font size="4">Seja se je začela ob 21.09.</font></b><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Spoštovane kolegice in kolegi, dober večer. </font><br/>
<font size="4">	Nadaljujemo s prekinjeno 101. sejo odbor za zunanjo politiko. </font><br/>
<font size="4">	Obveščam vas, da so opravičeno odstotni gospod Marjan Šarec, Poslanska skupina LMŠ ter mag. Meira Hot in gospod Matjaž Nemec, Poslanska skupina SD. S pooblastili pa na tem delu seje sodelujejo gospod Jure Ferjan nadomešča gospoda Francija Kepo in gospod Jožef Lenart nadomešča gospo Evo Irgl oba iz Poslanske skupine SDS. Vse prisotne lepo pozdravljam še posebej gospoda Zlatka Rateja, državne sekretarja na  </font>
<ul>
<ul><b><font size="4"> </font></b></ul>
</ul>
<b><font size="4">2. TRAK: (SC) – 21.10</font></b><br/>
<br/>
<b><font size="4">	</font></b><font size="4">(nadaljevanje) Ministrstvu za pravosodje. </font><br/>
<font size="4">	</font><br/>
<font size="4">	Prehajamo na </font><b><font size="4">3. TOČKO DNEVNEGA REDA, PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO MONGOLIJE O MEDNARODNEM CESTNEM PREVOZU POTNIKOV IN BLAGA. </font></b><br/>
<b><font size="4">	</font></b><font size="4">Predlog zakona je bil objavljen na spletnih straneh Državne zbora 24. decembra 2021. 10. 1. 2022 ste prejeli mnenje Zakonodajno-pravne službe, ki k predlogu zakona ni imela pripomb. 17. januarja pa še mnenje Komisije Državnega sveta za mednarodne odnose in evropske zadeve.</font><br/>
<font size="4">	Pričenjamo drugo obravnavo predloga zakona. Besedo dajem predstavniku predlagatelja za dopolnilno obrazložitev državnemu sekretarju gospodu Zlatku Rateju. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">ZLATKO RATEJ: </font></b><font size="4">Hvala za besedo. </font><br/>
<font size="4">	Spoštovana predsedujoča, spoštovane poslanke in poslanci dober večer!</font><br/>
<font size="4">	Dovolite, da kot predstavnik Ministrstva za pravosodje predstavnim Predlog Zakona o ratifikaciji sporazuma med Vlado Republike Slovenije in Vlado Mongolije o mednarodnem cestnem prevozu potnikov in blaga, za kar sem bil s strani Ministrstva za infrastrukturo tudi naprošen. Besedilo sporazuma je bilo pripravljeno na podlagi potrjenih stališč Državnega zbora z dne 9. 12. 2020 in nato usklajeno z mongolsko stranjo. Sporazum je na podlagi sklepa Vlade z dne 17. avgusta 2021 podpisal državni sekretar na Ministrstvu za zunanje zadeve in sicer 19. avgusta 2021 v Ljubljani. Razlogi za sklenitev sporazuma so v vzpostavitvi pogojev in načina za nemoteni cestni prevoz potnikov in blaga na temelju načela vzajemnosti in potreb po razvoju cestnega prevoza med državama in v tranzitu čez njuno ozemlje. Sporazum je bil sklenjen na pobudo slovenske strani, zaradi potrebe slovenskih prevoznikov po prevozu blaga v Mongolijo. S svojimi določbami ureja cestni problem potnikov in blaga med državama pogodbenicami in v tranzitu čez njuno ozemlje kot tudi potovanja praznih vozil. Predvideno je, da se prevoz blaga med ozemlje pogodbenic v tranzitu in med krajino ozemlje druge pogodbenice in kraj na ozemlju tretje države torej v skladu z določbami sporazuma opravi na podlagi dovolilnic tudi za izvajanje mednarodnega prevoza potnikov, katerega izvajanje, zaradi razdalje med pogodbenicama malo verjetno je predviden sistem dovoljenj in dovolilnic za pravilno izvajanje določb sporazuma in reševanja vprašanj v zvezi z njim je skladno s 13. členom in tudi skupni odbor, ki je sestavljen iz predstavnikov pristojnih organov pogodbenic. Predvideno je, da se skupni odbor sestane na zahtevo eno od pogodbenic, sestanki pa so izmenično na ozemlju eno ali druge pogodbenice. Ratifikacija sporazuma ne zahteva dodatnih finančnih sredstev v proračunu. Sporazum se ne usklajuje z zakonodajo EU. Ratifikacija sporazuma ne zahteva izdajo novih ali spremembe veljavnih predpisov. </font><br/>
<font size="4">	Toliko za enkrat z moje strani. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa, državnemu sekretarju. Preden nadaljujemo še eno pooblastilo in sicer je z nami mag. Andrej Rajh, ki nadomešča mag. Alenko Bratušek iz Poslanske skupine SAB. </font><br/>
<font size="4">	Sedaj pa prehajamo na razpravo in glasovanje o posameznih členih predloženega zakona. Predlagam, da po končani razpravi glasujemo o vseh členih skupaj. Ali kdo temu nasprotuje? (Ne.) Odpiram razpravo poslank in poslancev. Ugotavljam, da interesa za razpravo ni. Zaključujem razpravo.     </font><br/>
<font size="4">	Prehajamo na glasovanje o vseh členih predloga zakona. Ugotavljam, da je prisotnih 14 poslank in poslancev ter smo sklepčni in pričenjam z glasovanjem.  </font><br/>
<font size="4">	Kdo je za? (11 članov.) Kdo je proti? (Nihče.) </font><br/>
<font size="4">	Ugotavljam, da so členi sprejeti. </font><br/>
<font size="4">	Ker k predlogu zakona ni bil sprejet nobeden amandma Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme in odbor bo zboru tudi pisno poročal. </font><br/>
<font size="4">	S tem končujem 3. točko dnevnega reda. </font><br/>
<font size="4">	Hvala lepa sodelujočim k tej točki. </font><br/>
<font size="4">	</font><br/>
<font size="4">	Sedaj prehajamo na </font><b><font size="4">3.A TOČKO DNEVNEGA REDA, PREDLOGA ZAKONA O RATIFIKACIJI SPORAZUMA MED REPUBLIKO SLOVENIJO IN MEDNARODNIM KAZENSKIM SODIŠČEM O IZVRŠEVANJU KAZNI MEDNARODNEGA KAZENSKEGA SODIŠČA. </font></b><font size="4">Predlog zakona </font><br/>
<br/>
<b><font size="4">3. TRAK: (NB) – 21.15</font></b><br/>
<br/>
<font size="4">	(Nadaljevanje): Predlog zakona je bil objavljen na spletnih straneh Državnega zbora 14. januarja 2022. 17. januarja ste prejeli mnenje Zakonodajno-pravne službe, ta k predlogu zakona ni imela pripomb. Dne 25. 1. pa ste prejeli še mnenje Komisije Državnega sveta za mednarodne odnose in Evropske zadeve. </font><br/>
<br/>
<font size="4">	Pričenjamo </font><b><font size="4">drugo obravnavo</font></b><font size="4"> predloga zakona in v kateri bomo opravili razpravo in besedo dajem predstavniku predlagatelja, gospodu Zlatku Rateju, državnemu sekretarju iz Ministrstva za pravosodje. Izvolite. </font><br/>
<br/>
<b><font size="4">	ZLATKO RATEJ:</font></b><font size="4"> Hvala za besedo. </font><br/>
<font size="4">	Republika Slovenija od nastanka mednarodnega kazenskega sodišča aktivno podpira njegovo delovanje. Sodišče svojo pristojnost izvaja v primeru najtežjih kaznivih dejanj, genocida, hudodelstva zoper človečnost, vojnih hudodelstev in agresije. Ko države same nočejo ali ne zmorejo izvesti preiskave pregona in sojenja. Zato je delovanje sodišča izjemnega pomena v boju proti nekaznovanosti za najhujše zločine, ki zadevajo človeštvo kot celoto. V skladu z rimskim statutom s katerim je bilo sodišče ustanovljeno in katerega pogodbenica je tudi Slovenija, obsojenci prestajajo kazni v državah pogodbenicah, ki so izrazile pripravljenost kazni izvrševanja. V ta namen je Slovenija s sodiščem konec leta 2018 podpisala sporazum o izvrševanju kazni, ki pa ga je treba, preden bo stopil v veljavo, še ratificirati. Sporazum je bil oblikovan na podlagi vzorčnega sporazuma kot ga sklepa mednarodno kazensko sodišče s posameznimi pogodbenicami rimskega statusa. V skladu s sporazumom, izvrševanje kazni zapora v Sloveniji ne bo nastopilo samodejno, temveč je za to predviden poseben postopek. Ta se bo izvajal na podlagi zaprosila predsedstva mednarodnega kazenskega sodišča v katerem mora Republika Slovenija najprej izraziti pripravljenosti, da določenega obsojenca sprejme. Nato pa bo potrebno posebej soglašati, da bo Slovenija določena za državo prestajanja kazni s strani sodišča. Šele na tej podlagi se bo obsojenec lahko premestil v Slovenijo. V skladu s sporazumom lahko poleg obsojenca tožilca ali lastne pobude predsedstva sodišča tudi Slovenija zahteva premestitev obsojenca, ki je na prestajanju kazni v Sloveniji v zapor druge države. Med prestajanjem na njenem ozemlju Slovenija nima pristojnosti spreminjati kazni, ki jo je izreklo mednarodno kazensko sodišče niti obsojenca pred potekom kazni ne sme izpustiti. V tej zvezi so bile že v leti 2008 in 2015 sprejete potrebne spremembe zakona o izvrševanju kazenskih sankcij, tako da ratifikacijo sporazuma ne bo zahtevala dodatnih prilagoditev nacionalnih predpisov. Ratifikacija sporazuma bo potrdila dobro sodelovanje Republike Slovenije z mednarodnim kazenskim sodiščem usmerjeno v okrepite sistema rimskega statuta ter integritete sodišča. Omogočila bo prestajanje kazni obsojencu na njenem ozemlju, ko bo to ustrezno ter utrdilo zavezanost države v boju proti najhujšim zločinom zoper človečnost. Obenem Sloveniji omogoča, da ob sprejemu obsojenca na prestajanje kazni odloča o vsakem primeru posebej. Toliko za enkrat. </font><br/>
<font size="4">	Hvala. </font><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa, gospod Ratej za to dopolnilno obrazložitev. </font><br/>
<font size="4">	Prehajamo na razpravo in glasovanje o posameznih členih predloženega zakona in predlagam, da po končani razpravi glasujemo o vseh členih skupaj, če se strinjate. Ugotavljam, da ni nasprotovanja. </font><br/>
<font size="4">	Zato dajem za razpravo besedo poslankam in poslancem v kolikor je kakšen interes.</font><br/>
<font size="4">	Gospod Zmago Jelinčič Plemeniti, izvolite.   </font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala lepa. </font><br/>
<font size="4">	Jaz se samo bojim, da nam bo to, da nam bodo države Evropske unije vrinile razne migrante, razne teroriste in podobne zadeve in glede na naše, naš sodni sitem se bojim, da bo vse to potrjeno in jaz samo na kratko bi prosil, da gospod iz Vlade pojasni, ali je to tako ali bomo o vsakem tem, ko se ga bo transferiralo v Slovenijo, razpravljali v Državnem zboru ali bo šlo to enostavno po tihem, tako kot je že enkrat skoraj bilo, ko je Pahor pristal pri Obami, da bo vzel dva zapornika iz Guantanama.</font><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Še kakšen interes za razpravo? Ugotavlja, da ne. </font><br/>
<font size="4">	Zato besedo za odziv dajem državnemu sekretarju. Izvolite.  </font><br/>
<br/>
<b><font size="4">	ZLATKO RATEJ:</font></b><font size="4"> Najlepša hvala za besedo. </font><br/>
<font size="4">	Mogoče najprej, da izpostavim. Gre za mednarodno kazensko sodišče pred katerim je doslej bilo izrečenih zgolj 10 </font><br/>
<br/>
<b><font size="4">4. TRAK: (NB) – 21.20</font></b><br/>
<br/>
<font size="4">	(Nadaljevanje): obsodb, tako da, zdaj da bi dobivali obsojence oziroma te ljudi, ki jim je odvzeta prostost v Guantanamu, ne predvidevamo v tem okviru. Kot pa je bilo že tudi povedano, bo Slovenija lahko zavrnila oziroma tudi odločala o tem koga bo sprejela. </font><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa za to pojasnilo. </font><br/>
<font size="4">	Zaključujem razpravo. </font><br/>
<font size="4">	Prehajamo na glasovanje o vseh členih predloga zakona. Ugotavljam, da je prisotnih 14 poslank in poslancev. Torej smo sklepčni. Glasujemo. </font><br/>
<font size="4">	Kdo je za? (14 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti. </font><br/>
<font size="4">	Ker k predlogu zakona ni bil sprejet noben amandma, Odbor za zunanjo politiko Državnemu zboru predlaga, da predlog zakona obravnava v predloženem besedilu in ga sprejme. Odbor bo zboru tudi pisno poročal. </font><br/>
<font size="4">	S tem zaključujem 3.a točko dnevnega reda in se sodelujočim, gospodu državnemu sekretarju lepo zahvaljujem za sodelovanje pri tej točki. </font><br/>
<font size="4">	</font><br/>
<font size="4">	Prehajamo na </font><b><font size="4">4. TOČKO DNEVNEGA REDA – MEDANRODNA DEJAVNOST DRŽAVNEGA ZBORA. </font></b><br/>
<font size="4">	K tej točki gradiva nismo prejeli, zato jo zaključujem. </font><br/>
<br/>
<font size="4">	In prehajam na </font><b><font size="4">5. TOČKO DNEVNEGA REDA – RAZNO.</font></b><font size="4"> </font><br/>
<font size="4">	Želi morda kdo besedo? Ugotavljam, da ne. </font><br/>
<font size="4">	S tem zaključujem 5. točko dnevnega reda in 101. sejo odbora. Vsem hvala lepa za sodelovanje in lahko noč. Hvala. </font><br/>
<br/>
<font size="4">	</font><b><font size="4">Seja je bila končana 26. januarja 2022 ob 21.22.</font></b>
</root>