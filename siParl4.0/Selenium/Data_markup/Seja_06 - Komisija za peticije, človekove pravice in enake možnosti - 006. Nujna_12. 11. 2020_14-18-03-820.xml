<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA<br/>
DRŽAVNI ZBOR<br/>
KOMISIJA ZA PETICIJE, ČLOVEKOVE PRAVICE IN ENAKE MOŽNOSTI</font></b><br/>
<b><font size="4">6. nujna seja<br/>
<br/>
(12. november 2020)</font></b></p></div><b><font size="4" color="#7F604F"><br/>
</font></b><b><font size="4">Sejo je vodila Nataša Sukič, predsednica odbora.</font></b><br/>
<b><font size="4">Seja se je začela ob 14.02. </font></b><br/>
<br/>
<b><font size="4">1. TRAK (ŠS)</font></b><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Spoštovane in spoštovani. Pričenjam 6. nujno sejo Komisije  za peticije, človekove pravice in enake možnosti. Članice in člane Komisije ter vabljene lepo pozdravljam. Obveščam vas, da so zadržana in se seje ne morejo udeležiti naslednji člani Komisije, in sicer Franc Kramar iz poslanske skupine SAB. Za enkrat nimam nikogar, ki bi bil nadomesti član, zato kar prehajamo na določitev dnevnega reda seje, in sicer ste s sklicem seje prejeli naslednji dnevni red  z eno samo točko, in to je, Protipravni postopki policije, kratenje človekovih pravic in nehumano ravnanje s prosilci za azil v centru za tujce v Postojni.</font><br/>
<font size="4">Ker k dnevnemu redu seje ni bilo predlogov za razširitev oziroma za umik torej predlagane točke je določen dnevni red seje tak, kot je bil predlagan s sklicem.</font><br/>
<br/>
<font size="4">Prehajamo torej na obravnavo te </font><b><font size="4">1.  TOČKE DNEVNEGA REDA - PROTIPRAVNI POSTOPKI POLICIJE, KRATENJE ČLOVEKOVIH PRAVIC IN NEHUMANO RAVNANJE S PROSILCI ZA AZIL V CENTRU ZA TUJCE V POSTOJNI. </font></b><font size="4">Obveščam vas, da so na sejo bili vabljeni: Janez Janša, predsednik Vlade Republike Slovenije, Aleš Hojs, minister za notranje zadeve, Andrej Jurič, v. d. generalnega direktorja Policije, Robert More, sektor mejne policije generalne policijske uprave, Sever Inpek, v. g. glavnega  inšpektorja iz Inšpektorata za notranje zadeve, Drago Šketa, generalni državni tožilec, Jasna Šegan iz Upravnega sodišča Republike Slovenije, predsednica tega sodišča, Peter Svetina, varuh človekovih pravic, Iza Thaler iz Civilne iniciative Info Kolpa, Kalid Ali civilna iniciativa Info Kolpa, Jošt Žagar, Border Vales Monitor in notverk, Miha Blažič, delovna skupina za azil Rok, Nataša Posel Amnesty internacional Slovenije, se pravi direktorica Amnesty internacional Slovenije, prof. dr. Petra Roter, Fakulteta za družbene vede Univerze v Ljubljani, izredni profesor dr. Aleš Bučar Ručman, Fakulteta za varnostne vede Univerze v Mariboru, dr. Maja Ladič, Mirovni inštitut,  izredna profesorica dr. Jelka Zorn, Fakulteta za socialno delo Univerze v </font><br/>
<br/>
<b><font size="4">2. TRAK (ŠS) – 14.05</font></b><br/>
<br/>
<font size="4">(nadaljevanje) Ljubljani, Katarina Brvar Strnad iz Pravno-informacijskega centra, direktorica in pa Franci Zlatar iz Slovenske filantropije. Od vabljenih so se opravičili: Janez Janša, predsednik Vlade Republike Slovenije, prof. dr. Petra Roter, Fakulteta za družbene vede Univerze v Ljubljani, Drago Šketa, generalni državni tožilec, in pa dr. Maja Ladič, Mirovni inštitut. Vmes je prišlo obvestilo, da poslanko Nado Brinovšek nadomešča poslanka Suzana Lep Šimenko. S sklicem seje ste kot gradivo prejeli zahtevo Poslanske skupine Levica z dne 25. 9. 2020 in ta zahteva je bila tudi objavljena na spletnih straneh Državnega zbora s sklicem.</font><br/>
<font size="4">Pričenjam torej z obravnavo te točke in najprej dajem besedo predlagatelju dr. Mateju Tašnerju Vatovcu za obrazložitev o razlogih za sklic te seje. Matej, izvoli.</font><br/>
<br/>
<b><font size="4">DR. MATEJ TAŠNER VATOVEC (PS Levica): </font></b><font size="4">Najlepša hvala,  predsednica. Lep pozdrav vsem. Zdaj kot ste slišali, smo v Levici zahtevali to nujno sejo že v bistvu zdaj bo že skoraj mesec in pol in to na podlagi nekaj mesecev trajajočega precej izrednega stanja v Centru za begunce v Postojni. Zdaj, to je bil na nek način dogodek, to kar so začeli mediji poročati glede stanja v Centru za tujce. V juliju je bil na nek način dogodek, ki je izbil dno razmeram, oziroma načinu, na katerega se Republika Slovenija ukvarja z vprašanjem prosilcev za azil. Zdaj  to kar lahko ugotovimo je, da je nekje od 1. junija 2020, da se na nekaterih obmejnih policijskih postajah bom rekel v narekovajih poskusno izvaja nek nov azilni režim, nek novi azilni režim ki nima pravne podlage, nima podlage v zakonskih določbah v predpisih in predvideva predvsem omejevanje gibanja za prosilce za azil in seveda njihovo namestitev v postojnski center. Gre za dejansko neke vrste zapor, če ga tako imenujemo, skratka območje, kjer so ljudje mimo kašnih koli zakonskih podlag in seveda tudi s prezirom do osnovnih človekovih pravic zaprti proti svoji volji, ne da bi bili seveda česar koli krivi. </font><br/>
<font size="4">Zdaj tem medijskim poročanjem so seveda sledili tudi različni odzivi javnosti. Med njimi tudi več nevladnih organizacij, ki so izrazile s protestom pred Centrom za tujce svoje nestrinjanje z načinom, na katerega se Policija in odgovorni za tujce na kakšen način obravnavajo ljudi, ki so tam not zaprti. Sledila je seveda tudi gladovna stavka 11 prebivalcev tega Centra za tujce. Tisto, kar je ključno pa je pa so kršitve. Ti protesti, gladovna stavka in tako naprej so po eni strani odziv na slabe razmere, ki so takrat, ko smo pisali to zahtevo za sklic nujne seje vladali v Centru za tujce, kar je bilo večkrat izpostavljeno tako v medijih in tudi nekateri člane Komisije bi lahko ali ste lahko v živo videli če, ko je Komisija bila na obisku v Centru za tujce, skratka gre za slabe razmere, ki tam vladajo, predvsem gre pa za sporne metode, ki tam vladajo. Metode, ki še enkrat poudarjam, nimajo nobene pravne podlage in so zelo verjetno hude kršitve tako človekovih pravic kot tudi domačega in mednarodnega azilnega prava. Zdaj tiso, kar mi ugotavljamo, ali pa kot sam vidim, ta Center za tujce je to bolj kot ne center, ki skrbi za odstranjevanje ljudi iz naše države. Tistim, ki so pač brezpravno pridržani oziroma zaprti v Slovenije, pač jim je odvzeta prostost, omejena jim je svoboda gibanja, kratene so jim temeljne človekove pravice in to je v bistvu ves namen te nove azilne,</font><br/>
<br/>
<b><font size="4">3. TRAK (ŠS) – 14.10</font></b><br/>
<br/>
<font size="4">(nadaljevanje) novega azilnega režima, ki ga vzpostavlja Ministrstvo za notranje zadeve. Se pravi, čim, bolj omejiti in seveda istočasno tudi poteptati vse pravice ljudi, ki bi želeli prositi za azil v Republiki Sloveniji. </font><br/>
<font size="4">Gre za sistematično priziranje zakonodaje, gre za sistematično teptanje človekovih pravic in mislim, da to o tem govori po eno strani že sam opis Centra za tujce. Gre za dobesedno nek improviziran taboriščni objekt, kot smo jih videli marsikje po Evropi že, ki je v neki opuščeni industrijski hali oziroma skladišču, ki ima namesto oken recimo odprtine, ki so zagrajene s kovinskimi rešetkami, z rešetkami je zaprt vhod v poslopje in v tej hali je približno 20 kontejnerjev, kontejnerjev nameščenih, kamor se pač spravi različno število prosilcev za azil in begunce. V času, ko smo pisali to zahtevo za sklic nujne seje je bilo tam več 100 prosilcev. Med njimi tudi mladoletne osebe in pač higienske razmere so v tem Centru bile katastrofalne, kritične, slab dostop do zdravstvene oskrbe brez ukrepov glede covida in tako naprej.</font><br/>
<font size="4">Tako, da ta zgodba v Centru za tujce govori o nekih dveh vidikih brutalnosti. Po eni strani brutalnosti po tej človeški ravni, brutalnosti, teptanja človeškega dostojanstva. Še enkrat, ti prosilci za azil so pač bili ali pa so zaprti v objektu 24 ur na dan, 7 dni na teden, brez kakršnega koli stika z zunanjim svetom, dostopa do informacij, odvzeta jim je prostost, omejena svoboda gibanja. Zato, da pridejo do zraka so plezali ali naravne svetlobe, so plezali na vrhe kontejnerjev in tako naprej. Slišali smo oziroma brali smo tudi o policijskih službenih psih, ki so bili uporabljeni v Centru za tujce. Še ena brutalnost ali pa poniževanje ljudi, ki so že tako in tako obupani in na robu svojih zmožnosti so bili dodatno ustrahovani še z službenimi policijskimi psi, kar je sicer bilo zanikano, ampak je bilo tudi potrjeno večkrat z fotografskimi in video zapisi. Takrat so šele bili potem ti službeni psi odstranjeni. </font><br/>
<font size="4">Zato pravim, da je pač to nek sistematičen center za odstranjevanje tujcev, enako sistematičen je v svojem ustrahovanju. Tisto, kar je po našem  mnenju glavni namen tega centra je to, da se od prosilcev za azil pričakuje, da bodo obupali, da bodo dvignili roke in se pač odrekli pravice do azila. Dalje seveda je sporno tudi to, da se ne izdaja recimo odločb o omejitvi gibanja. Nekaterim so sicer bile izdane in tudi vse je Upravno sodišče zavrglo, velika večina tam zaprtih prosilcev za azil pa uradnega dokumenta o omejitvi gibanja niti ne dobi, tako da nima niti pravnega sredstva s katerim bi se lahko pritožili. Zato ni presenetljivo, da so se dogajale gladovne stavke in tako naprej. Pač gre za zastraševalno ustanovo, ki pač skuša še dodatno, ne glede na to, kako tesna in zaprta je slovenska tujska in azilna zakonodaja še dodatno omejiti možnost ljudem, da v Sloveniji zaprosijo za azil. </font><br/>
<font size="4">Druga brutalnost je pa brutalnost samih postopkov. Zdaj po eni strani sem že rekel, gre za številna proti zakonita stanja v zvezi z azilnim pravom, ki se kaže seveda tudi v tem, kaj v bistvu policija že kontinuirano počne s postopki na meji. Govorim o pušbekih, govorim o zavračanju na meji in tudi o množičnem vračanju. Predvsem, ko govorimo vračanju na Hrvaško in potem posledično dalje v Bosno in Hercegovino, kjer mislim, da je glede na vse ugotovitve, tako </font><br/>
<br/>
<b><font size="4">4. TRAK (JJ) – 14.15</font></b><br/>
<br/>
<font size="4">(nadaljevanje) medijske, kot tudi pristojnih institucij dna danes že zelo jasno, da pač vrnitev na Hrvaško pomeni ogrožanje varnosti človeka, ki se ga vrača na Hrvaško ali pa v Bosno. Gre za eklatantno kršitev načela nevračanja in seveda tudi eklatantno kršitev pravice vsakršnega prosilca za azil, da se ga na vrne v državo, kjer se lahko z njim, kakorkoli nehumano ravna ali kjer to predstavlja za njegovo zdravje in varnost. Mislim, da samo dandanes onkraj te točke, kot bi lahko rekli, vračanje na Hrvaško je popolnoma legitimno in upravičeno. </font><br/>
<font size="4">Posledica teh dejanj, teh zastraševanj, tega brutalnega znašanja nad prosilci za azil so seveda poskusi samomorov o katerih lahko beremo, so številni poskusi oziroma številne samopoškodbe, ki se dogajajo v centru za tujce in mislim, da so to simptomi, ki zelo jasno govorijo o tem s kakšno situacijo se soočamo. </font><br/>
<font size="4">Tisto, kar nam govorim stanje iz letošnjega poletja, je pa v bistvu neka zgodba, ki traja že bistveno dlje časa in je samo, kot sem rekel uvodoma v tej situaciji s centrom za tujce, v bistvu ekshalirali ali pa vsaj je dobila nek javni glas. Ampak, bistvo problema o katerem se moramo danes pogovarjati, je to, kakšen je azilni sistem v Sloveniji, kako se spoštuje mednarodne pogodbe, kako se spoštuje Evropsko listino o človekovih pravic, kako se spoštuje, na zadnje če želite tudi Ustavo Republike Slovenije, da ne govorim o azilni in tujčevski zakonodaji. </font><br/>
<font size="4">Temu, kar smo priča, se pravi, onemogočanju vstopa v azili postopek kljub jasno izrečeni nameri prosilcev za azil oziroma teh ljudi, da bodo zahtevali ali pa prosili za azil, je jasna večkratna kršitev. Večkratna kršitev osnovnih človekovih pravic in večkratna kršitev azilnega prava. Po naših informacijah, ne samo da pač policija vztrajno zavrača namero za azil, težavo imajo tudi s tolmači, ki jih ni ali pa niso v dovoljšni meri prisotni za to, da bi lahko pomagali pri prevajanju in razlaganju postopkov, tako da se tukaj dogaja ta huda kršitev, ki z temi zavajanji ali če želimo, pomanjkanjem nekih ustreznih navodil in omogočanju postopkov, pač se zaradi tega dogajajo prisilne deportacije na Hrvaško in tako naprej.</font><br/>
<font size="4">Zdaj, če bi te postopki tekli tako kot bi morali, se pravi, da bi bili vsi seznanjeni, da bi bili obravnavani, tako je treba, se pravi individualno in tako naprej, bi verjetno takšna dejanja množično padala pred različnimi pravnimi instancami, kar nakazuje tudi deloma že praksa upravnega sodišča, ki je že ugotovilo nezakonitost pridržanja in izdalo odločbe za izpustitev tistih, ki so imeli takšne odločbe. To se pravi, tisti, ki so prejeli odločbo o omejitvi gibanja je Upravno sodišče v pritožbi ugodilo in seveda te določbe odpravilo. Če bi prosilci za azil dejansko imeli vse možnosti v pravnih postopkih z ustrezno dokumentacijo, z ustreznimi odločbami, bi lahko to tudi pravno uveljavljali in izpodbijali, ampak do tega ne prihaja. Tako, da te kršitve so tudi uradno pripoznane s strani Upravnega sodišča in to v več primerih. </font><br/>
<font size="4">Tisto, kar je ključ, torej še enkrat je pravica do azila. Pravica do azila ni nekaj kar lahko neka posamezna država interpretira po svoje, sploh na tak način, da to počne brez pravnih podlag in brez odločb in tako naprej, ampak je nekaj kar je zelo zapleten in prepreden tudi mednarodno pravi sistem. Se pravi, mednarodno azilno pravo ni tako </font><br/>
<br/>
<b><font size="4">5. TRAK (ŠS) – 14.20</font></b><br/>
<br/>
<font size="4">(nadaljevanje) preprosta zadeva, da bi lahko samovoljno države članice tudi tiste, ki so ratificirale številne konvencije oziroma podpisale številne konvencije potem tako kratko malo zamahnile nad njimi. Tu imamo ženevsko konvencijo iz leta 51, imamo skupne dogovore in tudi zaveze Evropske unije, imamo listino Evropske unije o temeljih človekovih pravicah in tako naprej. Skratka cel sistem pravnih aktov, ki seveda določa pravico do azila kot eno temeljnih pravic, ki je v Sloveniji teptana. </font><br/>
<font size="4">Zdaj, kje je ključ? En od ključev je gotovo pri Policiji in pri Ministrstvu za notranje zadeve. Če bi dosledno spoštovali zakonodajo in še enkrat poudarjam, Slovenija ima eno od najbolj rigoroznih zakonodaj na tem področju bi kljub vsemu morali določene stvari upoštevati. Predvsem pa ne izvajati stvari, ki so sporne. Več kot očitno in še enkrat, govorim o pušbekih, govorim o prisilnem vračanju in o tem, da se bistveno tudi množično vrača ljudi že na meji ali pač preko tega proksija v Centru za tujce v Postojni. Množično vračanje nekaj, kar je nesprejemljivo in nedopustno tudi brez ustreznih pojasnil in pač ostalih pravnic sredstev. Seveda to na nek način smo videli, kako ta stvar poteka na Madžarskem, kjer se podobne prakse dogajajo že dlje časa, več let. Zapiranje prosilcev, oteževanje komunikacije z zunanjim svetom, to so pač stalne prakse na Madžarskem že kar nekaj let. Na Madžarskem je policija celo že na meji sporočala lažne informacije oziroma lažne postopke, pač da sploh nimajo pravice do azila, in tako naprej in to potem je letos spomladi, kot protizakonito obsodilo tudi sodišče Evropske unije v Luksemburgu, tako tudi tu imamo še en dokaz oziroma še eno uradno potrditev, da so takšne prakse nesprejemljive, predvsem pa nelegalne in ki so v nasprotju s temeljno listino Evropske unije o človekovih pravicah. In to v bistvu se pravzaprav trenutno ali pa že nekaj časa dogaja tudi pri nas. To je tudi bilo ugotovljeno v končnem poročilu obravnavi policijskih postopkov s tujci na območju policijske postaje Ilirska Bistrica iz leta 2019 s strani Varuha človekovih pravic, skratka policisti pač enostavno tujcem na meji sporočajo, da tujcem v Sloveniji ni azila, da ne obstaja in se jih na tak način potem vrača na Hrvaško, kar je namerno zavajanje in dezinformiranje beguncev z enim samim razlogom pač jim ne omogočit, da bi zaprosili za azil.</font><br/>
<font size="4">Zdaj vprašanje je zakaj smo tu. Naša skupna odgovornost, ne samo kot poslanke in poslancev ampak širše kot tudi državljanov je ugotoviti kdo je pravzaprav tisti, ki je dal takšna navodila. Šlo je za neko trenutno konkretno spremembo, ki se je zgodila letos poleti in vprašanje je ali gre za navodilo iz vrha Ministrstva za notranje zadeve. Ali  gre za nek spremenjen način delovanja v centru za tujce pa tudi na meji, ki je ki ima neko podlago v navodilu ministra za notranje zadeve. Seveda pač ne bi bilo, mislim v Levici nas ne bi presenetilo, če bi v tem primeru šlo dejansko za neka protizakonita navodila ministra Hojsa v zvezi z begunci, ampak problem je tudi v tem, kakšne so posledice takšnih navodil in takšnih ravnanj. In še enkrat, grozljive razmere v Centru za tujce v Postojni so na nek način simptom našega pogleda na azilno zakonodajo, na azilno pravo in na status prosilcev za azil na splošno. Ne vem, kako jih kot družba vidimo in kako jih na žalost kot družba ne toleriramo, ne glede na to, da gre za posameznike z osebnimi zgodbami, z raznovrstnimi težavami, ki imajo nek prekleto dober razlog, da prepotujejo več tisoč kilometrov brez vsega zato, da skušajo najti neko boljše življenje. </font><br/>
<font size="4">Zaradi tega smo </font><br/>
<br/>
<b><font size="4">6. TRAK (ŠS) – 14.25</font></b><br/>
<br/>
<font size="4">(nadaljevanje) v bistvu zahtevali to sejo z v bistvu enim zelo preprostim ciljem ali pa načelom, to je seveda še enkrat po eni strani, da se takšna brutalna ravnanja ne ponovijo in ne ponavljajo, še bolj pomemben cilj, ki ga moramo pa vsi skupaj doseči in seveda se ga tudi ozavesti je pa to, da se dejansko začne upoštevati azilno zakonodajo in da začnemo končno razumeti pravico do azila kot neko osnovno temeljno človekovo pravico. Ker govorimo o hudih stiskah in o resnih razlogih za tiste, ki pač imajo takšno namero.</font><br/>
<font size="4">Zato v Levici predlagamo pet sklepov za to sejo. Danes smo oblikovali nekaj v bistvu nekoliko predrugačene sklepe tudi glede na zadnje izsledke tako Varuha človekovih pravic kot razvoja dogodkov v Centru za tujce od datuma, ko smo vložili to sejo in prvi je:</font>
<ul><font size="4">1.	Komisija za peticije, človekove pravice in enake možnosti se je seznanila s stanjem v Centru za tujce v Postojni ter ravnanjem Policije s prosilci za azil;</font><br/>
<font size="4">2.	Sklep: Komisija za peticije, človekove pravice in enake možnosti ugotavlja, da so v Centru za tujce v Postojni pridržani ter zaprti tujci in prosilci za azil, ki so jim kratene temeljne človekove pravice ter pravice iz slovenskega in mednarodnega azilnega prava;</font><br/>
<font size="4">3.	Sklep: Komisija za peticije, človekove pravice in enake možnosti poziva Policijo, Ministrstvo za notranje zadeve in Vlado Republike Slovenije, da nemudoma preneha z zadrževanjem ki zapiranjem tujcev in prosilcev za azil v Centru za azil v Postojni ter preneha z njihovim prisilnim vračanjem v primeru jasno izražene namere, prošnje za azil ter se pri tem ravna striktno v skladu z Zakonom o tujcih in Zakonom o mednarodni zaščiti;</font><br/>
<font size="4">4.	Komisija za peticije, človekove pravice in enake možnosti poziva Policijo ter Ministrstvo za notranje zadeve, da pripravi poročilo o razmerah v Centru za tujce v Postojni in delu policije v zvezi z azilnimi postopki, ki naj ga predloži Komisiji v roku enega meseca dni; in</font><br/>
<font size="4">5.	Nazadnje Komisija za peticije, človekove pravice in enake možnosti poziva Ministrstvo za notranje zadeve, da dosledno in v čim krajšem času implementira ugotovitve stališča in priporočila Varuha človekovih pravic z dne 10. novembra 2020.</font></ul>
<font size="4">Toliko za enkrat. Hvala. </font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4">  Hvala lepa za to uvodno predstavitev. Sedaj pa predajam besedo vabljenim. Najprej, vidim, da državni sekretar na Ministrstvu za notranje zadeve Franc Kangler bo nekoliko zamudil, se je opravičil, ker je zadržan na seji Vlade na Brdu, se nam je pa pridružil pravkar naš notranji minister Aleš Hojs in vam pač predajam besedo, če prav razumem, boste vi predstavil namesto državnega sekretarja, ne.</font><br/>
<br/>
<b><font size="4">	ALEŠ HOJS:</font></b><font size="4"> Hvala lepa, ja. Ne bom predstavil namesto njega, glede na to da se je v bistvu za to sejo on posebno zelo pripravil, bom pa vsaj par uvodnih besed povedal, potem bi dal pa, če boste dovolila seveda predsednica, besedo našemu gospodu / nerazumljivo/ iz azilnega centra, ki bi lahko stvari zelo stvari zelo detajlno pojasnil. No. Jaz cele razprave gospoda poslanca nisem slišal, bi se pa odzval samo na to, kar sem na koncu ujel. Torej moram seveda zavrniti kakršnokoli usmeritev policije ali kar podobnega bodisi za kakršnekoli nezakonite ali pa pushbake zadev, ki se dogajajo na slovensko-hrvaški meji, kakor tudi apriorij zavrniti oziroma kategorično zavrniti kakršnekoli usmeritve, ki jih nekako sem razumel se mi jih malo podtika, da naj bi s temi ljudmi, ki so v Centru v Postojni se ravnalo nehumano, se ravnalo protizakonito in kaj podobnega.</font><br/>
<font size="4">	Torej moram reči, jaz sem tudi sam, potem, ko ste bili vi gospa predsednica, mislim, da ste bili vi dva krat, jaz, enkrat se opravičujem, enkrat vi, potem je bil enkrat tam gospod Kangler, če se ne motim, enkrat so bili tudi drugi predstavniki, enkrat sem pa tudi sam jaz osebno šel in se pri gospodu Koncu v bistvu prepričal, kakšne so razmere v tem azilnem centru. Jaz moram reč seveda, da so po moji oceni razmere precej drugačne, kot jih je opisal gospod poslanec. Jaz kakšnih takih nezakonitosti ali pa česarkoli takega nisem videl, seveda je pod narekovaji vedno moč reči, ja ja seveda, so vam pripravili tako, da je vse v redu. Seveda moram tudi to zavrniti. Res je, </font><br/>
<br/>
<b><font size="4">7. TRAK (ŠS) – 14.30</font></b><br/>
<br/>
<font size="4">(nadaljevanje) da so tam ljudje, ki so pripotovali tisoče kilometrov. Jaz se sprašujem, zakaj. Ne pripotujejo k nam in rečejo, zaprosijo za azil, pa potem tukaj počakajo ne,  mimogrede naj povem, da je od vseh tistih, ki v Sloveniji zaprosijo za azil po zadnjih podatkih zgolj 20% takih, ki glede na to, da seveda čakajo na ta azil v azilnem centru, zgolj cca 20 do 21% takih, ki na ta azil tudi počakajo, vsi ostali kar čudežno izginejo. Torej očitno gre za evidentno in popolno zlorabo azilnih postopkov, gre za to, da ti ljudje seveda ne želijo imeti azila v Sloveniji, da za azil zgolj fiktivno zaprosijo tukaj zato, da je to njihova vmesna postaja potem pa seveda imajo druge destinacije, torej Italija, Nemčija, Švedska, torej bolj bogate države, verjetno tudi socialno v vse te bolj privlačne in seveda nimajo nikakršnega namena tukaj ostati.</font><br/>
<font size="4">Jaz se ob tem seveda sprašujem, zakaj vsi tisti, ki želijo v Evropi zakonito delati, ne izberejo pot zakonitega vstopa. Torej imamo možnost v Evropo priti povsem zakonito, če bi nekdo želel delati imamo za to procedure, imamo za to seveda ustrezno zakonodajo. O tem smo se pred kakšno uro pa pol ali pa pred štirimi urami, pardon, pogovarjali na Odboru za notranje zadeve vezano na nov pakt o migracijah in azilu, ki ga predstavlja evropska komisija, zato tukaj ne bom kaj več izgubljal besed. </font><br/>
<font size="4">Mogoče še eno zadevo, ki je vezana na Varuha človekovih pravic. Mi smo seveda njegove zadeve vedno vzeli resno, smo pa konkretno v tem primeru, to moram povedati, ker se mi zdi prav, da poslanci veste, izrazili dvom, ta dvom sem jaz osebno sam podpisal glede na to, da so mi ga predstavili seveda kolegi, ki so na ministrstvu dalj časa, da te preglede delajo ljudje, ki so zaposleni trenutno pri Varuhu človekovih pravic bili so pa prej veliki nevladniki, če tako rečem. Prej so bile to gospe, ki so bile v nevladnih organizacijah, ki so predhodno zadeve pregledovale z vidika nevladnikov, kasneje so se zaposlile, konkretno ta primer govorim, konkretno, kasneje se je ta osebna zaposlila pri Varuhu človekovih pravic in jaz sem gospoda Varuha prosil oziroma ga opozoril na to, da se mi zdi že z vidika nepristranskosti smiselno, da se v nadzor pošilja druge ljudi. Gospod varuh mi je sicer odgovoril, da naj mu konkretno postrežem z nepristranskostjo te gospe. Jaz mu seveda odgovarjam, da mu konkretno tega v tem trenutku ne mislim niti pošiljati, ampak se mi zdi že zaradi videza nepristranskosti bi take nadzore z njegove ugledne inštitucije morali početi drugi.</font><br/>
<font size="4">Torej toliko za uvod, bi pa zdaj predal, če dovolite gospa predsednica gospodu Koncu. Hvala. </font><br/>
<br/>
<b><font size="4">PREDSEDNICA NATAŠA SUKIČ:</font></b><font size="4">  Ja hvala za vašo uvodno razpravo, no. Sicer sem bila tudi sama v Centru in prišla do tako rekoč identičnih ugotovitev, ampak, ker tudi jaz izhajam iz nevladnega sektorja imamo verjetno mi spoštovani minister verjetno kak čuden virus ali kaj, da podobno vidimo stvari, kakorkoli, Zdaj, saj bomo o tem pozneje. Zdaj bom predala besedo mag. Jožetu Koncu iz torej vodji centra za tujce. Prosim.</font><br/>
<br/>
<b><font size="4">MAG. JOŽE KONEC:</font></b><font size="4"> Spoštovana gospa predsednica, gospe in gospodje poslanci in vsi ostali, ki ste vabljeni. Da se prvo predstavim, jaz sem vodja centra Jože Konec, prihajam iz Policije, izvršilna veja oblasti. Pomeni, mi izvršujemo zakonodajo, ki je sprejeta v tem hramu. Bi pa uvodoma želel izraziti vseeno eno osebno zaznavo. Sedaj, ko sem poslušal gospoda poslanca, ki je predstavljal ugotovitve vaše Komisije, sem se prvo vprašal o čem govori. Mislim, namreč izrečene so bile zelo težke besede na račun Centra za tujce o ne bom citiral, ampak razmišljal sem, ali sem sploh na pravi komisiji, ker opisovati objekt in institucijo z osebami in zaposlenimi in tujci, ki tam bivajo na način, da tega nisi nikoli videl razen posredno in to se prenaša v tem avditoriju, kjer so spoštovani gospe in gospodje, vsi ste visoko cenjeni je zelo, zelo težko poslušati. Zato bi rad na začetku pojasnil vsem, ki </font><br/>
<br/>
<b><font size="4">8. TRAK (ŠS) – 14.35</font></b><br/>
<br/>
<font size="4">(nadaljevanje) ne poznate ozadja in izvora pobude za to sejo. </font><br/>
<font size="4">Gospa predsednica, če smem neki še dodati, ste povedala sama ravnokar, da ste bila v Centru za tujce in da ste se na lastne oči prepričala in potrdila to, kar je Varuh v nadzorih ugotavljal. Tukaj moram jasno vsem prisotnim povedati, da vi ste bila v Centru za tujce prisotna samo v enem prostoru in ko sem ponudil ogled Centra ste zapustili Center, niste šli gledati ne kontejnerjev, ne objekta, Po objektu se sploh nismo sprehodili, ampak ste zaključili, zadovoljili ste se z razgovorom z nastanjeno osebo, katero ste hoteli imeti v tisti trenutek na razpolago, smo vam omogočili, potem ko bi pa mogli iti po hiši si ogledati hišo pa Center za tujce, kontejnerski del in vse, ste pa zapustili Center. Zato me čudi to, da lahko potrjujete navedbe o nevzdržnih, o nehumanih razmerah, če si jih niste niti ogledali…. Ja lahko.</font><br/>
<br/>
<b><font size="4">PREDSEDNICA NATAŠA SUKIČ:</font></b><font size="4">  Poglejte, spoštovani. Pogovarjala sem se s tremi prosilci za azil, ki so bili takrat zaprti v Centru za tujce. To je ena stvar, druga stvar je, da sem si ogledala kontejnersko enoto od zunaj izza ograje, sem videla, kako to izgleda, torej meni je popolnoma nekako sem dobila prostorsko predstavo, kaj pomeni ta kontejnerska enota v tistem notranjem delu vašega centra in pač tisti je, kar je sporno in pa seveda potrdile so se mi izjave o tem psu, ki je bil, torej o policaju s psom, ki je bil prisoten, ko so nastanjeni, tisti, ki so bili nastanjeni zvečer. Govorim o določenih stvareh, ki se popolnoma ujemajo s pričevanjem Varuha človekovih pravic. Nisem pa še povedala, katerih stvareh, tako da ne vem, zakaj vi meni zdaj tukaj želite me diskreditirat, češ da ne vem kaj govorim. Zelo dobro sem se podučila in so stvari, ki so sporne in o katerih Komisija, kot je naša pač mora govoriti, ker zato smo mi tukaj. Mi se ukvarjamo z zaščito človekovih pravic in tukaj so pač bile kršene človekove pravice na številne načine, ki jih bodo pozneje opisali tudi drugi, ki imajo še več vpogleda v to od mene same. Hvala lepa.</font><br/>
<br/>
<b><font size="4">MAG. JOŽE KONEC:</font></b><font size="4"> Če dovolite, bi nadaljeval z vsebino. To pomeni, Center za tujce ni samo kontejnerski del, o katerem se zdaj govori. Center za tujce je inštitucija, ki v Republiki Sloveniji od leta 2002 na tej lokaciji. Ukvarjamo se izključno z izvajanjem Zakona o tujcih, šestega poglavja, ki govori tudi o nastanitvi, oskrbi tujcev, ki so v postopku vračanja iz države. Poleg te kategorije tujcev, ki se lahko nastanijo v Center za tujce na podlagi Zakona o tujcih se v Center za tujce lahko sprejema in nastanjuje tudi prosilce za mednarodno zaščito na podlagi Zakona o mednarodni zaščiti. Zato je absolutno nesprejemljiva trditev za nas, za policijo, ki izvajamo zakonodajo, da v Centru za tujce pridržujemo oziroma zapiramo osebe brez pravne podlage.  Vsak tujec oziroma vsaka oseba, ki je v Centru za tujce nastanjena, ima predhodno izdano odločbo o nastanitvi na podlagi Zakona o tujcih ali na podlagi Zakona o mednarodni zaščiti izdan akt o omejitvi gibanja oziroma o pridržanju  na prostorih Centra za tujce. </font><br/>
<font size="4">Vsi tujci imajo skozi te izdane individualne upravne akte, tudi zagotovljeno pravno varstvo, ki ga seveda, če se osredotočimo na prosilca za mednarodno zaščito ki so tudi lahko nastanjeni v Centru za tujce kjer pa moram poudariti, da policija, mi nismo skrbniki postopka. Mi smo samo tisti, ki izvajamo sklep o omejitvi gibanja na območju Centra za tujce. Pomeni, da za osebe poskrbimo v  tistem času, ko so tam nastanjene, da ne zapustijo tega območja in da jih oskrbujemo 24 ur na dan. Vsi prosilci za mednarodno zaščito, ki so v Centru za tujce nastanjeni v letošnjem letu je bilo takšnih oseb 204 do sedaj od 19.. skoraj 2000 oseb, 1937 oseb smo mi do zadnjega oktobra v Centru za tujce sprejeli. Od teh je bilo kot sem omenil 204 osebe, ki so imele </font><br/>
<br/>
<b><font size="4">9. TRAK (ŠS) – 14.40</font></b><br/>
<br/>
<font size="4">(nadaljevanje) omejeno gibanje s strani Ministrstva za notranje zadeve. Dostop do mednarodne zaščite, kot je bilo tudi večkrat omenjeno na začetku predstavitve imajo vse osebe, ki so v Centru za tujce od prvega trenutka do zadnjega kadarkoli lahko zaprosijo za mednarodno zaščito. Da imajo osebe dostop do mednarodne zaščite lahko potrdim tudi s podatkom od teh 1937 oseb, ki smo jih mi v letošnjem letu sprejeli v Center za tujce, jih je slabih 800 zaprosilo za mednarodno zaščito in od teh 800 je bilo 204 odrejenih omejitev gibanja s  strani Ministrstva za notranje zadeve. Zdaj o razlogih pa to, jaz ne morem razlagati, ker to ni naše delovno področje lahko samo povem naprej, kaj je naša dolžnost v tem času.</font><br/>
<font size="4">Res je, da smo v mi v poletnih mesecih vse do tudi še do nedavnega tujce delno nastanjevali tudi v ta del kontejnerski, tako imenovan kontejnerske del, ki je postavljen v Centru za tujce že od leta 2016, od zadnjega migracijskega vala. Zdaj v letošnjem letu se je pač zgodilo, kar se je zgodilo, da se je povečalo število oseb, ki so bile nastanjene v Center za tujce vzporedno še epidemija covid 19 in zaradi vseh ukrepov smo v Centru za tujce sprejeli odločitev, da vse osebe, ki pridejo v Center za tujce iz tako imenovani balkanske poti oziroma rdečih območij, kjer je covid 19 prisoten jih bomo najprej nastanjevali v kontejnerski del, potem pa do določenem času premestili v zidan del objekta, kjer imamo ločene štiri nastanitvene oddelke, kjer ločujemo tujce po, predvsem po spolu, po kategorijah, državljanstvu, glede na varnostni vidik, zdravstveni vidik in tako naprej.</font><br/>
<font size="4">Res je, da je v tem času smo imeli v Centru za tujce zelo veliko nadzorov in inšpekcij, Varuh človekovih pravic nas je mislim da obiskal dva krat poleti v rednem nadzoru, potem še izredno na pobudo enega tujca. Zadeve so bile vse predstavljene, poročila napisana, odgovoriti tudi pojasnjeni poleg tega smo imeli v tem času zdravstveno inšpekcijo, vse na to temo. Govorimo  o kontejnerskem delu, potem delovno inšpekcijo, požarno inšpekcijo, zdravstvena in delovna inšpekcija so ustavili postopke, ker ni bilo nobenih kršitev. Požarna je tudi v drugem smislu, ampak to nima zveze zdaj.</font><br/>
<font size="4">Zakaj pa so nekateri prosilci bili oziroma tujce, osebe nastanjene v Centru za tujce dalj časa v tem kontejnerskem delu je pa spet stvar individualne obravnave tujcev. V Centru za tujce ne delamo kolektivno, pomeni vsak tujec, ki pride je individualno obravnavan individualno se zadeva prouči, postopki se vodijo. Vsi prosilci, ki so bili k nam nastanjeni ko dobijo izrečen sklep o omejitvi gibanja je naslednji postopek, presoja te odločitve Ministrstva za notranje zadeve na Upravnem sodišču. Res, da Upravno sodišče v določenih primerih odpravi ta sklep, v določenih potrdi, tako da v tem trenutku na današnji dan imamo v Centru za tujce od 56 nastanjenih oseb imamo 34 prosilcev za mednarodno zaščito, ki imajo omejeno gibanje in vsi imajo s strani Upravnega sodišča potrjeno omejitev gibanja. Poleg teh so še tri oziroma štiri osebe, ki so podale ponovno namero, pomeni drugo ali tretjo namero že za mednarodno zaščito, so prav tako v tem postopku, ostali tujci so pa v postopku po Zakonu o tujcih.</font><br/>
<font size="4">V času nastanitve v Centru za tujce, kjer imamo poleg policije, ker center za tujce je policijska institucija imamo zaposlene srednje medicinske sestre, imamo trenutno sedem socialnih delavk, imamo zdravnike po pogodbi in logistično osebje. Pomeni, vse osebe, ki pridejo v Center za tujce so deležne vseh enako vseh postopkov ne glede na pravno podlago, na podlagi katere so nastanjeni v Centru za tujce. In v času nastanitve se jim zagotavlja od prehrane, tri krat na dnevno obrok, plus dva obroka naknadno, če gre za mladoletne osebe ali otroke. Prehrana v vseh </font><br/>
<br/>
<b><font size="4">10. TRAK (ŠS) – 14.45</font></b><br/>
<br/>
<font size="4">(nadaljevanje) možnih omejitvah in zdravstvenih zahtevah. Zdravstvena oskrba, ki je bila velikokrat izražena s strani oseb, ki so izražale nezadovoljstvo s tem, da so tujci pri nas nastanjeni oziroma prosilci je v  Centru za tujce preskrbljena na ta način, da vsaka oseba, ki pride v Center za tujce je najprej, predno gre kamorkoli ali v kontejnerski del ali v nastanitev informirana s strani zdravstvene službe, pregledana, opravljen je prvi razgovor, da se vidi, če je oseba vizualno, če ima kake posebne znake, je potrebna kaka posebne obravnave. Če je brez posebnosti se lahko gre v postopek nastanitve. Ob prvem obisku zdravnika pa je ta oseba pregledana tudi preventivno s strani zdravnika še zdravnik, ki so v Centru za tujce prisotni na klic oziroma po potrebi, ker ni to naš kader, ampak je to osebje, ki je po pogodbi in zdravstveno osebje v Centru za tujce dela od jutra do večera, pet dni v tednu. Čez vikend pa eno izmeno. </font><br/>
<font size="4">To pomeni, sedem dni v tednu imajo tujci dostop do zdravstvenega osebja. Zdaj pa na kak način, zato ker zdravstveno osebje je zadolženo tudi za sanitarno dezinfekcijske postopke v centru in pregled, da rečem higiene. Pomeni, oni se gibljejo med tujci vsakodnevno in dopoldne in popoldne. Pomeni, vsi tujci, ki imajo željo, težave, potrebe po zdravstveni oskrbi izrazijo to ali zdravstvenemu osebju ali socialnim delavkam in potem na podlagi te izražene prošnje zdravstveno osebje obvesti zdravnika ali zdravnika psihiatra, ki pride v Center za tujce, opravi pregled, predpiše terapijo napoti osebe k zdravniku specialistu, zobozdravniku, kamorkoli je potrebno. V glavnem ti prevozi, te evidence so v Centru za tujce dostopne osebam, ki imajo seveda pooblastilo, da lahko to pregledujejo. Za vsakega tujca je izdelan poseben dosje, vse se vidi, vse se da spremljati. </font><br/>
<font size="4">V času bivanja socialne delavke skrbijo za osebe 24 oziroma ne 24 ur na dan, ampak v dveh izmenah do 22 ure zvečer od bujenja do večera, ko se po pravilih bivanja prične nočni počitek. V tem času socialne delavke zagotavljajo tujcem vse potrebno za prebivanje, za preživljanje prostega časa, za komunikacijo z zunanjim svetom, za informiranje, za posredovanje pisnih informacij. Vsak tujec, ki pride v Center za tujce je prvi dan pisno seznanjen z razlogi nastanitve in omejitve gibanja, s povzetkom hišnih pravil gibanja, da poenostavim hišnega reda, s povzetkom Zakona o tujcih vse dobijo v pisni obliki v jeziku, ki ga razumejo. Mreža prevajalcev je zaenkrat za nas zagotovljena v zadostni meri. Komunikacija s tujci je na dnevni ravni. Policijski inšpektorji, ki pa vodijo postopke vračanja, govorimo, to je v naši pristojnosti, pa ravno tako od prvega trenutka od prvega razgovora po prvem dnevu nastanitve tujca seznanijo s postopkom z možnostmi, potem je pa v naslednjih dneh odvisno, kako bo tujec sodeloval oziroma kakšne so možnosti.</font><br/>
<font size="4">V velikih primerih nastanitev tujcev po Zakonu o tujcih se v naslednjih dneh nastanitve zgodi, da tujci zaprosijo za mednarodno zašito. V tem primeru se prekine postopke nastanitve obravnave po Zakonu o tujcih, vsa dokumentacija se preda Ministrstvu za notranje zadeve, ki odloča ali se tega tujca takoj pripelje takoj v azilni dom ali bo ostal v Centru za tujce in se mu izda sklep o omejitvi gibanja. </font><br/>
<font size="4">V Centru za tujce je mogoče nastanovat tudi mladoletne osebe. V letošnjem letu jih je bilo več kot 250 že ampak čas nastanitve mladoletnih oseb je dan, dva ali tri. Vsaka mladoletna oseba v centru za tujce, govorimo o mladoletni osebi brez spremstva pa dobi tisti trenutek, ko je v center nastanjena skrbnika za posebni primer. To so socialne delavke iz Centra za socialno delo Postojna, ki so z odločbo imenovane se vključijo v postopek, opravijo razgovor, se odločajo skupaj s tujcem in v 99,9 primerih se odločijo za podajo namere za mednarodno zaščito in tisti trenutek, ko skrbnik poda pisno mnenje kaj želi ta oseba, se mladoletno oseba brez spremstva preseli v Azilni dom v Ljubljano. </font><br/>
<font size="4">Skratka v času nastanitve vsak tujec lahko katerikoli fazi postopka zaprosi za mednarodno zašito in ko to izrazi se postopek spelje, ustavlja na podlagi Zakona o tujcih in začne drug postopek, ki ga vodi Ministrstvo za notranje zadeve. </font><br/>
<br/>
<b><font size="4">11. TRAK (ŠS) – 14.50</font></b><br/>
<br/>
<font size="4">(nadaljevanje) Zdaj mogoč še na par konkretnih očitkov, ki so bili izraženi. Hlastanje po zraku, zato ker si so bili zaprti po kontejnerjih, plezanje gor, da pojasnim. V kontejnersko enoto smo nastanili prvih 9 tujcev državljanov Pakistana 16. junija, ko smo ocenili, da znotraj Centra za tujce objekta moramo razporediti prostor dovolj, da bojo tujci varno nastanjeno tudi iz zdravstvenih razlogov. V tem kontejnerskem delu je zagotovljeno je 13 pardon 14 bivalnih enot, v katerih je šest postelj, ogrevanje, zunaj, znotraj tega kontejnerja sta dva sanitarna kontejnerja, kjer je zagotovljen wc, umivalniki, tuš, potem je en pokrit šotor, kjer je bil namenjen prvotno za razdelilnico hrane in da bodo tam opravljali obroke vendar so se tujci odločili, da bi raje to delali v kontejnerjih oziroma v pred bivalnimi enotami, zato smo jim pred bivalne enote namestili mize in klopi.</font><br/>
<font size="4">Tujci so v tem delu imeli zagotovljeno isto prehrano, isto osnovno oskrbi, isto socialno, isto psihosocialno, isto zdravstveno oskrbo kot not. Edina razlika, ki je bila med zunanjim in notranjim delom je ta, da v tem delu ni televizijskih sprejemnikov v tistih prvih dneh. Zaradi tega smo tujcem od 16. junija pa do mislim do 20, zdaj ne vem na pamet, avgusta, ne vem do kdaj, moral bi pogledati, omogočali, da so imeli pri sebi mobilne telefone 24 ur na dan. Namreč po pravilih bivanja v Centru za tujce so tujci dolžni deponirat ob nastanitvi tako vrednostne predmete, gotovino kot mobilne telefone. Po pravilih bivanja imajo vsak dan na razpolago v dopoldanskem času, da se jim te telefoni vračajo, da lahko opravljajo telefonske sklice privatno in da lahko poleg tega, kar jim mi omogočamo z našimi računalniki in napravami za dostop do interneta, da lahko še sami dostopajo do interneta v tem kontejnerskem delu v tistem času ni bil še zagotovljen brezžični sistem, pomeni wifi, zato so tujci hodili na streho enega od kontejnerjev na tem delu prvega omrežja, ker je veliko brezžični sistem iz objekta. Ko smo to uredili, so nastanjeni tujci v tem delu tudi to prenehali in so normalno uporabljali telefone v svojih bivalnih enotah.</font><br/>
<font size="4">Prehrana, kot je bilo tudi zapisano v tem vašem poročilu in podobno, da se deli skozi rešetke in podobno. Ja, objekt od zunaj izgleda tako kot izgleda, noter so bivalne enote pod streho zamreženje zaradi čisto varnostnih razlogov in nevarnosti negativnih pojavov, ki so se pojavljali v preteklosti in se še pojavljajo dnevno, lahko. Ko je pogodbeni dobavitelj hrane pripeljal hrano do mreže so odprli vrata, tujcem razdelili hrano. Hrana je bila pakirana v porcijske pakete, to pomeni za vsakega posebej. To so razdelili razdelilke hrane, naša zdravstvena in socialna delavka seveda prisotni so pa policisti zaradi varnosti. Hrana se deli v notranjem delu. Čez te rešetke niti ni možno. To je rešetka 10 x 10 cm spraviti jogurtov lonček ja, ne moreš pa spraviti krožnika s hrano, tako da ti podatki, ki so bili objavljeni, da se deli čez rešetke, to je praktično nemogoče. </font><br/>
<font size="4">Potem izpostavljeno je še bilo sistematično poniževanje in podobno. To niti ne bom izgubljal besed. Lahko pa komentiram mogoče vaše izjave glede uporabe službenega psa. Vi govorite o uporabi službenega psa, to je pač termin, ki je drugačen. Službeni pes je bil prisoten v centru za tujce, to nikakor ne zanikamo, nismo nikoli zanikali. Center za tujce ima znotraj policijsko enoto, ki opravlja varovanje tega objekta. Številčno ni dosti močna, da bi lahko opravljalo varovanje notranjega dela zidanega objekta in še kontejnerskega dela. Zaradi tega nam je generalna policijska uprava omogočila oziroma zagotovila dodatne kadre. Kadi policistov prihajajo iz raznih enot, kjer je mogoče zagotoviti in med drugimi so bili tudi vodniki službenih psov, ki so prihajali v Center za tujce. Seveda službeni pes je službena žival, ki hodi skupaj z vodnikom. Ali gre vodnik sam ali z njim. Seveda so se tudi sprehajali </font><br/>
<br/>
<b><font size="4">12. TRAK (ŠS) – 14.55</font></b><br/>
<br/>
<font size="4">(nadaljevanje) znotraj objekta v določenih primerih, če je pes zalajal je zalajal, to preiskujejo drugi, ali je šlo za uporabo službenega psa. Mi smo poslali tudi Varuhu človekovih pravic vse podatke in poročila, tako tudi tožilstvu, ki je vključilo se v obravnavo tega primera konkretnega, vendar zaenkrat iz vseh ugotovitev ni šlo nikakor za uporabo službenega psa.</font><br/>
<font size="4">Vi, gospa predsednica ste omenila službene pes v jedilnici, to smo tudi že pri nas na obisku sem pojasnil. To je bil en in edini primer, ko je šel vodnik službenega psa čez objekt in se je ustavil v jedilnici in se je usedel v jedilnici, seveda pes pa z njim zraven. To smo tudi opozorili na, tukaj ni šlo za kršitev ampak lahko si predstavlja vsak ali pa tolmači vsak po svoje. Zato smo tudi v naslednjih zdaj že od septembra naprej kadrovsko pomoč nam nudijo policisti brez vodnikov službenih psov, da ne prihajamo tudi do teh pomislekov, da bi kdo mislil, da je kaj drugega v ozadju.</font><br/>
<font size="4">Omenjeno je bilo stalne gladovne stavke, ste omenjali pa kršitve oziroma stiske prosilcev tujcev, ki so nastanjeni. Jaz lahko povem naslednje, da boste imeli za predstavo. V letošnjem letu v Centru za tujce beležimo štiri gladovne stavke, in sicer ena je trajala dva dni, ko je 12 prosilcev izražalo svoje nezadovoljstvo na ta način, druga je bila spet dva dni, je bilo 13 prosilcev, potem en prosilec je šest dni gladovno stavkal, en je stavkal dva dni, ampak to je ena od oblik izražanja nezadovoljstva s sistemom, stisko, s tem, da so se znašli v objektu, kot je Center za tujce, kjer se izvaja omejitev gibanja. Res je, tukaj ven se ne more, zakon tako govori. Ko si enkrat v centru za tujce si v centru za tujce, imaš omejeno gibanje, mi pa zagotavljamo gibanje na svežem zraku. Zagotavljamo vse pravice, vse dostopnost do informacij do vsega, ampak tujci, ki so v centru, če se obrnem na prosilce za mednarodno zaščito, ki ste jih največkrat omenjali seveda težko razumejo, da jim je nekdo izdal akt, da bodo tri mesece zdaj na omejitvi gibanja, ker se odzadaj vodi postopek mednarodne zaščite in mi, kot policija, ki smo tam s temi prosilci vsakodnevno, se pa moramo s temi njihovimi izražanji nezadovoljstva soočati. </font><br/>
<font size="4">Zdaj pa eni izražajo to z gladovno stavko, drugi izražajo s samo poškodovanji, s površinskimi rezi, eni izražajo z grožnjami o samomorih, eni poskušajo narediti samomor, skratka to je pač, to so varnostni dogodki, ki jih mi v centru za tujce odkar obstajajo beležimo vsako leto. Ampak  to se beleži par primerov na leto za vse je razlaga, za vse je pojasnilo, tako da če bo koga zanimalo kaj konkretnega bomo lahko poiskali in tudi naknadno odgovorili, če želite.</font><br/>
<font size="4">Obiski v Centru za tujce so možni s vseh strani razen zdaj v času covida smo omejili obiske tujcem. Ne govorimo s strani uradnih institucij, postopkovno odvetnikov zastopnikov nevladnih organizacij, govorimo samo čisto če rečem privatnih obiskih, ki smo jih omejili zaradi varnosti, ne. Zdravstvene varnosti govorim. </font><br/>
<font size="4">Lahko bi še eno uro razlagal in govoril o postopkih in načinu dela v Centru za tujce, pa mislim, da je bolj primerno, da če ima kdo željo lahko pride v Center za tujce in se na lastne oči prepriča, sicer smo pa mi deležni nadzorov vsako leto ne samo s strani Varuha človekovih pravic, ki to s strani občinskega protokola redno nas obiskuje, potem so tukaj še evropske inštitucije, med temi je bil tudi predstavnik Evropske komisije, tudi na to temo letos pri nas na obisku, ki mu je bilo predstavljeno vse. Pogovarjal se je s tujci in v kontejnerskem delu in v nastanitvenem delu. O njegovi oceni jaz ne bom govoril, bo tako verjetno predstavljena kje. Sistematičnega poniževanja nikakor ni v Centru za tujce, ker v Center za tujce dnevno prihajajo </font><br/>
<br/>
<b><font size="4">13.- 36. TRAK: (IP) - 15.00-16:55</font></b><br/>
<br/>
<font size="4">	(nadaljevanje) nikakor ni v centru za tujce, ker v centru za tujce dnevno prihajajo tudi zunanji sodelavci. Govorim od prevajalcev, zastopnikov, odvetnikov, predstavnikov tujih veleposlaništev, nevladnih organizacij. In če bi se karkoli dogajalo na to temo, kar sem slišal v začetku, bi to že zdavnaj lahko kdo podal kakršno koli pritožbo, tožbo ali kaj drugega. </font><br/>
<font size="4">	Mogoče bi na tej točki zdaj zaključil pa bi raje odgovarjal na konkretna vprašanja, če kdo želi, pa hvala zaenkrat.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Hvala. </font><br/>
<font size="4">	Zdaj pa besedo predajam Robertu Moretu iz Sektorja mejne policije generalne policijske uprave. Izvolite. </font><br/>
<br/>
<font size="4">	</font><b><font size="4">ROBERT MORE: </font></b><font size="4">Hvala za besedo. Lep pozdrav vsem prisotnim in seveda podrobno smo prebrali to vašo pobudo za sklic te komisije. Tudi jaz bi želel na začetku poudariti par elementov, ki sem jih ugotovil iz te pobude. </font><br/>
<font size="4">	In sicer, najprej bi tudi jaz poudaril, da policijski postopki vsi temeljijo na zakonitosti ukrepov in na strokovnosti. Vsak policijski postopek ima podlago bodisi v policijski zakonodaji bodisi v zakonih o nadzoru državne meje oziroma celo schengenski zakonodaji. In seveda vsak postopek, policijski postopek v smislu obravnave vseh, ki nedovoljeno prestopijo mejo, ima za sabo tudi akte, s katerimi se potem tem osebam bodisi omeji prostost bodisi izvedejo drugi zakoniti ukrepi. </font><br/>
<font size="4">	Vsaka taka aktivnost, ki jo izvedemo z osebo, ki je nedovoljeno vstopila v Slovenijo, ima seveda možnost tudi na pravna sredstva. Sem pa ugotovil eno stvar. Tukaj v izvajanju te pobude ugotavljam, da se precej mešajo postopki z osebami, ki so podale namero za mednarodno zaščito oziroma imajo status vloge za mednarodno zaščito, in pa seveda tistih oseb, ki nedovoljeno vstopijo pa take namere v Sloveniji ne podajo. Vemo, da je pač pravica do mednarodne zaščite, je stvar posameznika in posameznik je tisti, ki se odloča, ali bo na območju Slovenije dal namero za mednarodno zaščito ali ne. In seveda tudi, s tem tudi prevzema take posledice za tako ravnanje. </font><br/>
<font size="4">	Vračanje na Hrvaško je bilo precej omenjeno. Tukaj veste, da imamo sporazum o vračanju, ki je bilateralna mednarodna pogodba. Vsi postopki oseb, ki so vrnjene na Hrvaško, so vodeni v skladu s tem sporazumom in pa dodatno še protokolom, ki sta ga obe državi sklenili. Nenazadnje je bilo vračanje po sporazumu tudi stvar preverjanja evropskih institucij. Tukaj lahko omenim, da smo v 2019 imeli tako imenovano schengensko evalvacijo in da so tudi tuji eksperti ugotovili, da ti postopki niso v nasprotju z evropskimi predpisi. </font><br/>
<font size="4">	Omenili ste »pushbacke«. Jaz upam, da vsi razumemo, kaj beseda »pushback« pomeni, da je to obračanje tujca, takoj po nezakonitem prestopu meje in da osebe niso individualno obravnavane. Zagotavljam pa vam, da je v Sloveniji vsak tujec individualno obravnavan, mi imamo podatke za vsakega tujca posamezno, in da teh »pushbackov« v smislu definicije, kot jo poznamo, v Sloveniji ni. Torej, vsi postopki vračanja se izvajajo v skladu s sporazumom o vračanju z Republiko Hrvaško. </font><br/>
<font size="4">	Na koncu še zadeva glede obiska varuha. Obisk varuha človekovih pravic se ne izvaja samo v centru za tujce, ampak tudi na policijskih postajah. In seveda varuh sproti spremlja te postopke na policijskih postajah, podaja pobude, priporočila, in seveda vsaka priporočila, ki jih dobimo, skrbno proučimo, podamo odgovore in določene stvari so se tudi na podlagi teh priporočil že izboljšale in seveda se bomo tudi v bodoče. Poleg tega, kot je že omenil kolega Konc(?), imamo tudi nadzore drugih institucij, nenazadnje tudi UNHCR prihaja v Slovenijo in izvaja monitoring mejnih postopkov, in tudi oni ne ugotavljajo kakršnih koli težav zaenkrat. </font><br/>
<font size="4">	Sem pa pripravljen še na kakšno dodatno vprašanje, če bodo. Hvala lepa. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Zdaj pa besedo dajem predsednici Upravnega sodišča Republike Slovenije Jasni Šegan. Izvolite. </font><br/>
<br/>
<b><font size="4">JASNA ŠEGAN: </font></b><font size="4">Dober dan, spoštovana predsednica, poslanci, ostali, lepo pozdravljeni.</font><br/>
<font size="4">Prihajam iz Upravnega sodišča, skratka, lahko samo potrdim, da je v letošnjem letu sodišče, naše sodišče od 1. 6. pa do konca oktobra prejelo skupno 185 tožb, ki so bile vložene zoper izrečene ukrepe o omejitvi gibanja oziroma o pridržanju. To je, to je šlo za prosilce za mednarodno zaščito. Kako gre o tem pridržanju in omejitvah gibanja in kakšni statusi so teh oseb, ki so v centru za tujce, je bilo že zdaj povedano. Skratka, lahko je omejeno gibanje po zakonu o tujcih ali pa po zakonu o mednarodni zaščiti. </font><br/>
<font size="4">Jaz lahko k vsej tej zadevi dodam samo to, da se je s 1. junijem bistveno povečalo število vloženih tožb, ki je bilo, v juniju jih je bilo 49, v juliju 51, pa potem v avgustu 47, septembra 23 in oktobra 14. Skratka, pripad tovrstnih tožb se zdaj umirja. Zakaj je do tega prišlo, kako je do tega prišlo, mi posebej nismo raziskovali. Dejstvo pa je, da sodišče, ko presoja zakonitost izdanega ukrepa, seveda vsak primer individualno obravnava. Vsi ti prosilci za mednarodno zaščito so tudi zaslišani pred našim sodiščem. Naše sodišče mora o tovrstni tožbi odločiti v treh delovnih dnevih. Torej, gre za izjemno nujne postopke in sodišče se striktno teh rokov tudi drži, ker nenazadnje vemo, da gre za odvzem svobode, torej je treba delati hitro. Kar je samo po sebi načelo tudi celotnega postopka mednarodne zaščite. </font><br/>
<font size="4">Omenjeno je bilo, da smo kar v veliko primerih ugodili tožbi, odpravili ukrepe, tudi to lahko drži. Treba je pa povedati, da dejansko se vsaka zadeva posebej obravnava. Določba, ki je podlaga za izrek pridržanja oziroma omejitve gibanja, 84. člen Zakona o mednarodni zaščiti ima več razlogov, na podlagi katerih se lahko izreče ta omejitev gibanja, in seveda sodnik je presojal, ali so ti pogoji podani ali ne. In odvisno od posameznega primera, od dejanskega stanja, in na podlagi tega se je potem tudi sodišče odločalo. </font><br/>
<font size="4">Tako da kaj več v zvezi s tem … Mogoče samo še to, no, da je tudi, da so tudi sodniki zaznali to vprašanje kontejnerskega bivanja, kot je tukaj bilo omenjeno, tako da je vsaj v dveh primerih sodnik tudi izrecno sicer potrdil ukrep omejitve gibanja, vendar izrecno naložil, da je potrebno prosilcu zagotoviti gibanje na prostem prostoru oziroma na zraku in tako naprej, skratka, da se morajo zagotoviti ti osnovni standardi, ki se pač, ki morajo biti zagotovljeni tudi takim osebam. Toliko, hvala lepa. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Sedaj pa predajam besedo varuhu človekovih pravic Petru Svetini. Izvolite. </font><br/>
<br/>
<b><font size="4">PETER SVETINA: </font></b><font size="4">Hvala lepa, spoštovana gospa predsednica, spoštovane poslanke, poslanci, gospod minister, ostali vabljeni. </font><br/>
<font size="4">Kot inštitucija varuha človekovih pravic smo obravnavali spremenjen način nameščanja pridržanih oseb v centru za tujce v zabojnikih. Po dveh obiskih, 31. julija in 3. septembra, ki sta jih v Postojni opravili naši sodelavci, strokovni sodelavci varuha, smo s svojimi ugotovitvami najprej seznanili pristojno Ministrstvo za notranje zadeve ter po prejemu njihovega odziva pripravili tudi končno poročilo, ki smo ga javno objavili. Na podlagi obiskov na kraju samem smo ugotovili, da so zabojniki nameščeni v pokriti betonski stavbi z malo dnevne svetlobe, tam pridržani pa niso imeli možnosti dnevnih izhodov in gibanja na prostem. Po pojasnilih ministrstva in vodstva centra, je bil opisan način namestitve novo pridržanih oseb v zabojniku uveden zaradi preprečevanja širitve koronavirusne bolezni, osebe pa naj bi bile v zabojnikih nastanjene največ 10 do 14 dni. Kot so se ob našem obisku prepričali sodelavci, so bili nekateri v zabojnikih več kot mesec dni, izkazalo pa se je tudi, da se ne vodi evidenca o trajanju takšne namestitve, da se tudi drugače ne preverja, koliko časa je posameznik v zabojniku. Naše mnenje je, da zabojniki niso primerni za dolgotrajno nastanitev pridržanih, Ministrstvo za notranje zadeve pa smo pozvali, da se nemudoma preneha s takšnim nameščanjem in se s pravilnikom uredi možnost zgolj kratkotrajnega nameščanja v zabojnikih. Zlasti pa, da se uredi tudi varovala za preprečevanje arbitrarnega postopanja.</font><br/>
<font size="4">Glede na trenuten epidemiološki položaj smo predlagali še, da pristojni skupaj s predstavniki epidemiološke stroke pripravijo ustrezne strokovne podlage za primernejšo organizacijo izvajanja pridrževanja v centru za tujce. Ministrstvu smo tudi predlagali opustitev uporabe službenih psov pri opravilih v centru, na primer pri obrokih, ki vključujejo stike s pridržani. Iz pogovorov s pridržanimi namreč izhaja, da primer uporabe službenega psa, ki je bil dokumentiran in je tudi v nekaterih javno objavljenih posnetkih, verjetno ni osamljen, saj so pridržani izražali nelagodje zaradi prisotnosti psov v objektu, zabojniki in pred njimi. Menimo, da je v inštitucijah, kjer je osebam odvzeta prostost, le izjemoma in v posameznih primerih mogoče utemeljiti potrebnost uporabe službenega psa, ni pa primerno, če to postane rutinska praksa. </font><br/>
<font size="4">Ugotavljamo tudi, da preteče preveč časa od tedaj, ko oseba v centru za tujce poda namero, da bi zaprosila za mednarodno zaščito v Sloveniji, do tedaj, ko se z njo opravi osebni razgovor zaradi podaje prošnje, to je tudi več tednov, četudi pravo Evropske unije nalaga, da je treba prošnjo evidentirati v največ šestih dneh. V tem času je oseba, ki je podala namero in bi se morala že šteti za prosilca za mednarodno zaščito, še naprej pridržana kot nezakonit tujec, četudi bi morala biti upravičena do pogojev sprejema, do katerih so upravičeni prosilci za mednarodno zaščito. Zato smo predlagali Ministrstvu za notranje zadeve, da se nemudoma zagotovi pravočasno evidentiranje prošenj za priznanje mednarodne zaščite. Pridobili smo tudi dokument policije o enomesečnem poskusnem uvajanju hitrega postopanja s tujci, ki izrazijo namero zaprositi za mednarodno zaščito na policijskih postajah. Iz dokumenta, ki se nanaša le na Policijsko upravo Koper, izhaja, da naj bi se takšna oseba pridržala do pravnomočnosti izvršljivosti odločbe o zavrnitvi prošnje za mednarodno zaščito. S tem pa naj bi se omogočilo njeno vračanje, preprečilo potovanje v ciljno državo oziroma zlorabo postopka mednarodne zaščite in posredno zmanjšalo privlačnost nezakonitega potovanja prek Slovenije. Po našem mnenju je vsebina omenjenega navodila skrb vzbujajoča, saj je pridržanje prosilca za mednarodno zaščito dopustno odrediti le izjemoma in le zaradi individualnih okoliščin na strani prosilca. Odrejanje pridržanja ne more biti upravičeno, da bi se dosegli sistemski učinki in odvračanje migrantov. </font><br/>
<font size="4">Torej, naše sklepne ugotovitve so bile: Ministrstvo za notranje zadeve je zatrdilo, da je policija že začela pripravljati predlog spremembe pravilnika, tako da bi uredili ravnanje v primeru nepredvidljive situacije in možnosti kratkotrajne namestitve v bivalnih enotah, na primer zabojnikih. Ministrstvo je zagotovilo, da si bo center za tujce v skladu z zagotovitvami varuha prizadeval izboljšati nadzor pri nameščanju pridržanih v zabojnike, in zatrdilo, da trajanje nastanitve v bivalnikih ne bo presegalo inkubacijske dobe covida-19. Prav tako se bo za osebe, ki bodo podale namero, da zaprosijo za mednarodno zaščito, prizadevale izvesti postopke v čim krajšem času. Da se zagotovi čim hitrejši sprejem prošenj, naj bi bila aktivirana tretja faza kontingentnega načrta in objavljen razpis za zasedbo prostih delovnih mest. Sicer si bo po navedbah Ministrstva za notranje zadeve center za tujce prizadeval tudi, da bo v skladu s prostorskimi možnostmi ločeno nameščal osebe, ki so, prosilce za mednarodno zaščito in tujce, ki jih policija obravnava po zakonu o tujcih, izdelan naj bi bil tudi seznanitveni obrazec, ki ga prejmejo pridržani v času bivanja v jeziku, ki ga razumejo. Nadaljnje naj bi se center za tujce še naprej prednostno zavzemal za največjo možno epidemiološko varnost vseh, ki so na območju centra. V medresorskem usklajevanju naj bi bil predlog odredbe o spremembah in dopolnitvi odredbe določitve ogroženih območij zaradi nalezljive bolezni covid-19, da bi se kot ogroženo območje v skladu s 7. členom Zakona o nalezljivih boleznih poleg sedaj določenih določilo tudi center za tujce in azilce domove. Ministrstvo za zdravje naj bi namreč ocenjevalo, da je tudi v teh povečano tveganje prenosa in širjenja okužbe z virusom. Na tej podlagi lahko ugotovimo, da Ministrstvo za notranje zadeve v bistvenem ni oporekalo našim ugotovitvam in je zagotovilo, da se bo položaj pridržanih v zabojnikih centra za tujce izboljšal tako glede dejanskih pogojev bivanja, tudi glede pravne varnosti. Pri tem gre pozdraviti odločitev, da se pridržanim v zabojnikih po novem omogoča dnevne izhode na svežem zraku zunaj zaprtega objekta pa tudi prizadevanja za hitrejši sprejem prošenj za mednarodno zaščito in zagotovila, da naj trajanje posameznega pridržanja v zabojniku ne bi več presegalo 14 dni. Pričakujemo pa, da bodo v morebitne spremembe pravilnika vključene tudi ureditev učinkovitega nadzora nad tovrstnim nameščanjem pridržanih v centru. Prav tako razumemo, da so pričujoče razmere, ki jih pomembno zaznamujejo prizadevanja za preprečevanje širjenja koronavirusne bolezni, izjemne in terjajo različna prilaganja, vendar pa poudarjamo, da te okoliščine ne morejo upravičiti dolgotrajnejših namestitev v zabojnikih. </font><br/>
<font size="4">Na tem mestu moram povedati še, da nismo bili seznanjeni s stališči Službe za varstvo in zdravje pri delu MNZ in NIJZ, ki naj bi po navedbah ministrstva upoštevana pri določilih za nameščanje novo pridržanih oseb v zabojnikih. Se pa ne moremo strinjati z odzivom ministrstva v delu, kjer je navedeno, da se zaradi zasedenosti sprejemnih prostorov azilnega doma in velikega števila oseb, ki so podale namero, skladno s 1. odstavkom 81. člena Zakona o mednarodni zaščiti, te nastani v centru za tujce. Po 1. odstavku tega člena se namreč vlagatelj namere po obravnavi s strani policije nastani v sprejemnih prostorih azilnega doma ali druge nastanitvene kapacitete države, kjer so mu zagotovljena ustrezna prehrana, nujne higienske potrebščine in dostop do nujnega zdravljenja. Po našem mnenju med druge nastanitvene kapacitete, namenjene prosilcem za mednarodno zaščito, ne gre šteti prostorov, kjer se izvajajo pridržanja. Tudi v primeru velikega števila izraženih namer za podajo prošnje za mednarodno zaščito in posledične zasedenosti sprejemnih prostorov azilnega doma, mora biti za vsako pridržanje prosilca za mednarodno zaščito individualno ugotovljen razlog za pridržanje, saj načeloma ni dopustno pridržanje osebe le zato, ker je izrazila namero oziroma ker je prosila za mednarodno zaščito. </font><br/>
<font size="4">Če pa mi na koncu dovolite še odziv na izvajanje ministra, ki je žal odšel. Ja, on mi je poslal v narekovajih, bom rekel, protestno pismo zaradi sestave sodelavk in sodelavcev našega, skupine, ki je bila. Pri varuhu človekovih pravic kot nacionalni inštituciji so zaposleni ljudje z različnimi izobrazbenimi stopnjami, strokovnjaki s svojih področij, ki so v svojem življenju morali pridobiti tudi življenjske in delovne izkušnje. Zaposlujemo izključno strokovnjake iz različnih področij. Nekateri so si nabirali izkušnje v gospodarstvu, policiji, javni upravi, nevladnih organizacijah, in mislim, da je morda, ne bom iskal neke primerne in diplomatske besede, ampak v bistvu se še nisem srečal v življenju s tem, da bi mi nadziranec povedal kdo, in po imenu in priimku ga sme priti nadzirati, tako da popolnoma zavračam poseganje v ustavno pristojnost varuha človekovih pravic in poseganje nekega oblastnega organa ali njegova predstavnika v našo neodvisnost in samostojnost. Tako da tukaj na tem mestu pač mislim zaključiti in pa v svojo bran jemljem tako inštitucijo kot svoje odlične sodelavce in tega ne bom dovolil. </font><br/>
<font size="4">Hvala lepa. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. Se pridružujem, ampak to je v duhu obče demonizacije nevladnikov s strani te vlade, ki traja že mesece. </font><br/>
<font size="4">Nimate, zdajle ne morete nič replicirati, boste pa pozneje dobil besedo, ko boste odgovarjali na vprašanja, tako da ja. Spoštovani varuh, hvala za to poročilo, sedaj pa prehajamo k nevladnikom, ki so danes toliko bili že omenjeni. Oziroma pridružil se nam je pravkar še državni sekretar na Ministrstvu za notranje zadeve Franc Kangler, ki je prišel s seje vlade, zato je bil nekoliko zadržan. </font><br/>
<font size="4">Pa preden preidem k tej drugi strani, ki izvaja monitoring tega, kar počnejo vladne institucije, predajam še besedo, kar, vem, da ste ravnokar vstopili notri, ampak smo … Ali boste pozneje, morda? Boste pozneje. Prav. </font><br/>
<font size="4">Potem pa predajam besedo Izi Thaler iz civilne iniciative InfoKolpa. Je ni tukaj? Ni je tukaj. Sedaj pa je na vrsti Khalid Ali iz civilne iniciative InfoKolpa, in tukaj vas prosim, da uporabite torej napravo, ker imamo simultano prevajanje zagotovljeno. Tako da morda samo, mislim, da je na kanalu ena ali dve, boste imeli zagotovljen prevod. Hvala zaenkrat. </font><br/>
<br/>
<b><font size="4">KHALID ALI: </font></b><font size="4">/ govori v tujem jeziku/</font><br/>
<font size="4">Hvala za vabilo in da ste sklicali ta sestanek v slovenskem parlamentu. Prav tako se zahvaljujem predsednici odbora za priložnost, da lahko danes tukaj govorim. Moje ime je Khalid in prihajam iz Aritreje. V Sloveniji sem že eno leto, pet mesecev. V tem času oziroma lanskega februarja sem bil zavrnjen, preden sem prišel v Slovenijo, so me najprej zavrnili hrvaška in slovenska policija. Potem sem prišel direktno v Azilni dom Vič. Moja prošnja za mednarodno zaščito je bila potem tudi sprejeta in odobrena. Vsakič pa so me poskušali poslati nazaj na Hrvaško in v Bosno in Hercegovino in takrat sem utrpel veliko trpljenja. Policija je tam mi odvzela mojo lastnino in telefon, vsakič, ko so me poslali nazaj, sem moral začeti od začetka. </font><br/>
<font size="4">Pomagali so mi prostovoljci v Bosni, hrvaška policija me ni samo vsakič znova poslala nazaj, ampak so tudi uporabili nasilje. Migranti so tam v tragični situaciji zaradi hrvaške policije. Ljudje v Bosni živijo na ulicah, ko pride zima, se temperature spustijo pod ničlo. Veliko ljudi je tam in predvsem v taboriščih ni dovolj prostora, ni dovolj pomoči za vse migrante. To vračanje nazaj se dogaja še vedno tudi v Sloveniji. Slovenska policija pošilja migrante nazaj na Hrvaško in tam, od tam naprej v Bosno. Od leta 2018 do 2020 je bilo več kot 20 ljudi iz Eritreje v Sloveniji. Čakali so več kot eno leto, da so prejeli končno odločbo brez odgovora. Torej eno leto so bili brez odgovora. Na začetku tega leta je Ministrstvo za notranje zadeve obravnavalo te prošnje. Od januarja 2018 so samo štirje Eritrejci dobili pozitivno odločbo. Zaradi tega je skupnost eritrejskih migrantov organizirala tudi proteste. Zavrnitve teh odločb so presenetljive, saj je Slovenija pred tem odobrila druge prošnje Eritrejcev. </font><br/>
<font size="4">To je bilo tudi zabeleženo s strani mednarodnih organizacij. V odločbah so, je ministrstvo trdilo, da je Eritreja varna država, ampak to ni res. Slovenija pravi, da je Eritreja varna država, druge evropske države pa odobrijo prošnje za mednarodno zaščito več kot 90 % eritrejskih migrantov. Eritreja ni varna država, tam ni svobode gibanja od mesta do mesta, obstaja uporaba sile, veliko je nasilja vojske. Potem, žrtve tega so tudi študentje. V vojski, vojska je obvezna do 17. leta in situacija je slaba, ljudje od tam bežijo, zato da bi našli mir in da bi bili varni. Vojska pa tam sili ljudi v suženjstvo. Morate, prisiljeni ste delali, ne da bi za to dobili plačilo, prejemate slabo hrano in živite v slabih življenjskih pogojih. V vojski ste prisiljeni tudi delati na poljih in delati v rudnikih, na primer. Uporabljena je tudi nasilna sila in režim v Eritreji uporablja nasilje. Ljudi sili v to, da zapustijo državo. To je tudi razlog, zakaj sem sam zaprosil za mednarodno zaščito. Leta 2020 pa se je ministrstvo nenadoma odločilo, da je Eritreja varna država, in zavrnilo naše prošnje. </font><br/>
<font size="4">Hvala. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. Thank you very much. </font><br/>
<font size="4">Sedaj pa nadaljujemo, in sicer, Jošt Žagar iz Border Violence Monitoring Network. Je tukaj? Aha, predajam besedo, izvolite. </font><br/>
<br/>
<b><font size="4">JOŠT ŽAGAR: </font></b><font size="4">Dober dan. Najprej bi se rad zahvalil predsednici odbora in poslanki Nataši Sukič za povabilo na današnjo sejo in možnost, da spregovorim nekaj besed v imenu mreže organizacij Border Violence Monitoring Network, katere del je tudi civilna iniciativa InfoKolpa. </font><br/>
<font size="4">Rad bi začel z nekaj podatki o obsežnosti nasilja, ki ga slovenska država in policija izvajata na južni meji in v notranjosti države prek množičnega ponarejanja uradnih postopkov, fizičnega in verbalnega nasilja ter prisilnih kolektivnih izgonov množice oseb na Hrvaško. </font><br/>
<font size="4">Od leta 2018 je slovenska policija na Hrvaško izgnala več kot 23 tisoč oseb. Samo v letošnjem letu več kot osem tisoč. Hrvaška policija na to po pravilu izročenim osebam odvzame ali zažge osebno lastnino, pobere denar, velikokrat jih tudi pretepa s pendreki, električnimi palicami in brcami, dokler niso nato izgnani v Bosno in Hercegovino brez pristanka bosanskih oblasti. Tam so nato zaradi zločinov slovenske in hrvaške policije prisiljeni spati v prenatrpanih taboriščih, zapuščenih hišah ali gozdovih. Več kot 23 tisoč izgnanih oseb je podatek, vzet iz poročil policije. Te osebe so bile namreč izgnane po uradnem postopku izročitve na Hrvaško na podlagi nezakonitega prehoda meje. V pravilno izvedenem postopku bi oseba po izraženi nameri o zaprositvi za mednarodno zaščito morala biti predana v oskrbo ministrstva za notranje zadeve. Vendar pa je bilo sedaj po več kot dveh letih množičnih kršitev brez dvoma mogoče reči, da so postopki na policijskih postajah vodeni nezakonito. </font><br/>
<font size="4">Celoten postopek na policijski postaji poteka pogosto brez ustrezno vodene dokumentacije. Policist na postaji ne zabeleži izražene namere za mednarodno zaščito, zato pa je lahko posledično izvedena izročitev na Hrvaško po meddržavnem sporazumu. Postopek izročitve poteka neformalno, s čimer pa je kršena ustavna pravica do dostopa do pravnega varstva. Na ta način na policijskih postajah poteka sistematična univerzacija uradnih postopkov in množični izgoni. Vse več je tudi primerov, ko so ljudje po tej poti verižno vrnjeni prek Slovenije iz mejnih območij Italije in Avstrije, čeprav so verižna vračanja prepovedana z evropsko zakonodajo. Izgoni na Hrvaško včasih zajemajo po več deset oseb hkrati in je policija prisiljena uporabljati avtobuse. V lanskem letu je bilo 19. julija v množičnem izgonu na področju policijske postaje Ilirska Bistrica na Hrvaško hkrati vrnjenih sto oseb, za katere pa ne obstaja nobena dokumentacija o postopku. </font><br/>
<font size="4">Takšno ravnanje slovenske policije ni iznajdba policistov, ki opravljajo svoje delo za nekaj več od minimalne plače. Ti so za svoje preživetje in preživetje svojih družin prisiljeni v neetično in nezakonito ravnanje. Ministrstvo za notranje zadeve jih sili v kršenje zakona, kar razumemo tudi kot kršitev pravic policistk in policistov. Množična kršitev temeljnih pravic je bila v Sloveniji koordinirana z vrha policije in Ministrstva za notranje zadeve. Pod nekdanjo ministrico Vesno Györkös Žnidar je dal nekdanji generalni direktor policije Simon Velički 25. maja 2018 navodilo o predaji oseb, ujetih ob meji, na Hrvaško. Spomladi istega leta je na policijski postaji Črnomelj število izraženih namer za mednarodno zaščito padlo s 371 v maju na zgolj 13 v juniju, četudi se število prehodov ni bistveno spremenilo. Okoliščine te spremembe niso bile nikoli raziskane. Prisilni kolektivni izgoni so se nato pospešeno nadaljevali pod ministrom Boštjanom Poklukarjem in nekdanjo direktorico policije Tatjano Bobnar. Iste nezakonite prakse policije pa se dnevno dogajajo tudi v mandatu notranjega ministra Aleša Hojsa in nekdanjega direktorja policija Antona Travnerja ter sedanjega vršilca dolžnosti Andreja Juriča. </font><br/>
<font size="4">Dolžnost zaščite pred mučenjem(?) se ne nanaša samo na razmere znotraj države, ampak tudi na razmere v državi, v katero so ljudje izročeni. Kot je v Sloveniji že ugotovilo upravno sodišče. Nesporno je dokazano nasilje hrvaške policije v obliki pretepanj in uničevanja lastnine. Temu nasilju so bile podvržene tudi osebe, ki so bile izgnane iz Slovenije. Sprašujem vas, ki imate moč, da prenesete to vprašanje na notranjo ministrstvo. Ali ste se kdaj pozanimali, kako je bilo izgnanih 23 tisoč oseb in v kakšnih razmerah so se znašli po izročitvi na Hrvaško? </font><br/>
<font size="4">Z množičnimi izgoni in sistematično malverzacijo uradnih postopkov Republika Slovenija zavestno krši temeljne pravice, ki so zagotovljene z Ustavo in mednarodnimi dokumenti. To so pravice do mednarodne zaščite, pravice do pravnega varstva in pravice do zaščite pred kolektivnim izgonom in mučenjem. Prav zaradi izvajanja prisilnih izgonov in kršenja lastnih ustavno-pravnih temeljev je Slovenija odgovorna za grozljive razmere na balkanski poti in za smrti utopljenih in onemoglih v rekah in gozdovih. Prav tako je po navodilu nekdanjega direktorja policije Antona Travnerja letos policija začela pospešeno zapirati prosilce za azil v center za tujce. Tam v navodilu je eksplicitno zapisano, da je treba prosilcem gibanje omejiti do njihove zavrnilne odločbe za namen lažje vrnitve na Hrvaško. Ukrep se uradno imenuje omejitev gibanja, vendar gre dejansko za pridržanje brez odločbe sodišča, ki lahko traja tudi do enega leta. Ukrep o odvzemu svobode prosilcem za azil tako predstavlja nevaren precedens dodatnim normalizacijam kršenja temeljnih pravic in svoboščin. </font><br/>
<font size="4">Sporno je prav tako odločanje o azilnih postopkih s strani odločevalca na Ministrstvu za notranje zadeve. Glede na izdane negativne odločbe se zdi, da so prosilci za azil pogosto postavljeni pred papirnat izid. Takšen je bil letos primer eritrejskih prosilcev za azil. Četudi je Eritreja vojaška diktatura, katere prebivalci so prisiljeni v suženjsko delo, so odločevalci ministrstva prosilce iz Eritreje po več kot enem letu čakanja zavrnili in jih postavili pred odločitev o tveganju deportacije na Hrvaško ali pobegom iz Slovenije. Šli so naprej, saj je lažje biti brezdomec v Franciji ali Belgiji kot čakati na Slovenijo, da izpolni svojo mednarodno dolžnost.</font><br/>
<font size="4">Zaradi kršitev temeljnih pravic na policijskih postajah in centrih za tujce ter množičnih izgonih na Hrvaško smo priča državnemu zločinu, glede katerega velja splošen tabu in amnezija. Obstoječe kršitve skuša vlada celo legalizirati z reformo zakona o tujcih in zakona o mednarodni zaščiti. Pristojni, ki naj bi delovali v imenu varovanja človekovih pravic, ne ukrepajo in se omejujejo na naivna priporočila. Prav tako specializirano državno tožilstvo ni pripravljeno izvesti preiskave odgovornosti oseb, ki so podpisale navodilo o nezakonitem ravnanju. Seveda takšnih navodil ne bi bilo mogoče preganjati, ker je naloga posameznega policista, da nezakonita navodila zavrne. Posledično naj bi bili za nezakonita ravnanja odgovorni posamezni policisti, četudi navodila za sistematične kršitve prihajajo z vrha ministrstva in policije. </font><br/>
<font size="4">Glede na prikazane razmere je torej nujno, da se: 1. preneha z izvajanjem kolektivnih izgonov na Hrvaško; 2. čim prej uvede neodvisen monitoring postopkov na policijskih postajah in opravi preiskava odgovornosti za sistematične kršitve temeljnih pravic; 3. prekine s politiko zapiranja prosilcev za azil in postopnim zaprtjem centra za tujce; in 4. pripravi politiko, azilno politiko, ki bo utemeljena na načelih integracije in solidarnosti. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Sedaj predajam besedo Mihi Blažiču iz delovne skupine za azil Rog. Izvoli, Miha. </font><br/>
<br/>
<b><font size="4">MIHA BLAŽIČ: </font></b><font size="4">Hvala. </font><br/>
<font size="4">Bi nadaljeval na podobno noto, in sicer, vlogo, ki jo ima center za tujce pri kolektivnih izgonih in neko naše množično skupinsko sprenevedanje o tem, kaj ti izgoni pomenijo, in ko ljudje, potem ko zginejo za hrvaško mejo, več ne obstajajo. Nekaj slikovnega materiala za orientacijo. Tole je iz Dnevnika. 4. marca letos so policisti v Dobovi med kontrolo tovornega vlaka, ki je prevažal glino, v enem izmed vagonov našli skritih več tujcev, ki so se na ta način poskušali izogniti mejni kontroli. Razmere v zaprtih vagonih so bile življenjsko nevarne in slovenski mediji so poročali o uspešni reševalni akciji policije, ki da je rešila ljudi pred gotovo smrtjo. Zakaj so se državljani Iraka, Sirije, Irana in Afganistana, med katerimi je bilo 12 otrok in ena noseča ženska, odločili za tako tvegan podvig? Njihovi odgovori so precej podobni izvajam tisočih drugih oseb, prijetih pri skrivnem prečkanju meje. Nikjer na poti niso mogli zaprositi za azil, hrvaška policija pa jih je vztrajno vračala v Bosno. Med vračanjem so jih vsakič pretepli in pobrali ves denar in telefone, nato pa jih premočene in izčrpane poslali na pešpot proti Veliki Kladuši. </font><br/>
<font size="4">Ker so omenjeni prosilci za azil sprožili precej krokodiljih solz slovenskih politikov, smo vprašali policijo, kaj se je z njimi zgodilo. In ne boste verjeli, vsi so bili vrnjeni nazaj na Hrvaško. Menda niti eden izmed njih, celo visoko noseča ženska iz Irana, ni zaprosil za azil, niti niso izrazili nestrinjanja z vrnitvijo. Čudežno so pozabili povedati, kaj se jim je zgodilo na Hrvaškem, in se pustili mirno vrniti. In res, po preverbi smo ugotovili, da jih je Hrvaška po standardno brutalnem postopku vrnila v Bosno, kjer so nato životarili na robu prenatrpanega begunskega taborišča in čakali na nov vlak ali cisterno, iz katerih jih bo spet lahko reševala slovenska policija. Ta skupina je izbrana naključno. Lahko bi navedli tisoče drugih primerov prosilcev za azil, ki so menda med prijetjem v prikolicah tovornjakov ali med prečkanjem nevarnih rek in gora vsi čudežno pozabili zaprositi za azil, več kot 23 tisoč primerov. Nekateri so ponovili cikel več kot 30-krat, medtem ko je sistem mučenja, pretepanja, poniževanja in ropanja prosilcev za azil podivjal do te mere, da so bosanska taborišča videti kot vojaške bolnišnice, polne pohabljenih žrtev, policijske agresije, samo v Sloveniji pa je umrlo preko 20 oseb pri prečkanju meje. </font><br/>
<font size="4">Kakšen smisel naj bi imel ta sistem in kaj v resnici rešuje? Dejansko ne počne drugega, kot da odrešuje slovensko politiko težkih vprašanj. Naše vlade so v množičnih izgonih pač odkrile najenostavnejšo rešitev za migracije. Ni človeka, ni problema. Stvar je preprosta. Ko policija na meji prejme tujca, presliši morebitno prošnjo za azil, pokliče hrvaške kolege in jim ga po sporazumu s Hrvaško vrne nazaj hrvaškim policistom. V skritosti gozdov ne more nihče nadzorovati policijskih postopkov. Tako ostaja število prošenj obvladljivo, politična situacija mirna, vlada pa lahko pokaže Avstriji in Italiji, da prideno varuje schengensko mejo. </font><br/>
<font size="4">Našo vlado pa muči, da ti ljudje nikakor nočejo in nočejo izpuhteti v zrak. Do zdaj je bila Slovenija v / nerazumljivo/ situaciji, ko je lahko ohranila čisto vest, saj se zločini proti človeštvu niso dogajali na njenih tleh. Umazan del odvračanja prosilcev za azil, pretepanje in mučenje je lahko prepustila Hrvaški, sama pa se je prikazovala kot tista, ki rešuje življenje ljudi. To poletje pa smo lahko videli, kaj se zgodi, ko sistem hitrega vračanja zaškripa in prosilcev za azil ni možno čez noč potisniti nazaj v temo hrvaških gozdov. Ministrstvo za notranje zadeve očitno kljub milijonom zapravljenih evrov ni v petih letih uspelo zagotoviti normalnih namestitev za prosilce za azil. Namesto v človeška prenočišča je policija začela ljudi zapirati v kontejnerje zarešetkanega skladišča v Postojni in jih brez možnosti pritožbe v obupanih razmerah pustila tam čakati po več tednov ali mesecev. Nekaterim je bilo omogočeno podati prošnje za azil, a so bili celo med azilnim postopkom zaprti v zaporu. Praksa, ki je ne izvaja nobena druga evropska država. </font><br/>
<font size="4">Nazadnje situacija / nerazumljivo/ v poskuse samomorov, proteste in gladovne stavke. MNZ sicer trdi, da naj bi nov režim pomagal pri preprečevanju zlorabe azilnega sistema, pri čemer gre očitno za nesorazmeren in protiustaven ukrep. A o pravi nameri spregovori kar nekdanji direktor policije Anton Travner, ki o direktivi pravi, da se na ta način zmanjšuje privlačnost Slovenije za ilegalne prehode. Namen protipravnega zapiranja je jasen. Z brutalnostjo preusmeriti migracijske poti v druge države, uspešna pa ni niti v tem, saj se isti ljudje, ki jih je policija poleti zapirala v center za tujce in vrnila v Bosno, zdaj bolj obupani, bolni in pohabljeni ponovno vračajo v Slovenijo in znova ponavljajo isti postopek. Koliko ljudi bomo še pustili umreti? Koliko bomo še spustili humanitarne in pravne standarde te države, preden se to sprenevedanje konča? Čas je, da Slovenija preneha sodelovati pri brutalnem sistemu izgonov v Bosno in začne reševati humanitarno krizo s humanitarnimi metodami, za katere imajo na voljo vse resurse. </font><br/>
<font size="4">Hvala lepa. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Zdaj sprašujem državnega sekretarja Franca Kanglerja, želite zdaj besedo, ker ste pač zamudili današnjo sejo? Pa bi že morali biti na vrsti. </font><br/>
<br/>
<b><font size="4">FRANC KANGLER: </font></b><font size="4">Ja, hvala lepa, predsednica, spoštovane poslanke in poslanci. </font><br/>
<font size="4">Ko to poslušam, ne vem, če sem, ko to poslušam ne vem, če sem prišel na pravo sejo. / oglašanje iz dvorane/ Ja pa še enkrat, ker sem na novo prišel, ne. Glede na … Nihče mi ni pisal, spoštovana poslanka, pa mi dovolite, da ko v imenu ministrstva spregovorim na tej seji. Seveda, vam je smešno, meni pa ni smešno, ko poslušam te laži, ki so bile tu izrečene na račun slovenske policije. </font><br/>
<font size="4">To, kar sem danes tukaj slišal, na glas povem, to je laž. In desetkrat izrečena laž. In to je nedopustno, da nekdo lahko toliko kritike izreče v neki splošni razpravi čez policiste brez enega dokaza. Naj mi gospodje prinesejo v zadnjih dveh letih en dokaz, da je policist ali policijska postaja ravnala v nasprotju z zakonom. Kadar je bil sprožen postopek glede ilegalnih migrantov, ki je šel preko policije, ali pritožbeni postopek, ali preko varuha človekovih pravic, je vrh slovenske policije, minister za notranje zadeve, nemudoma odreagiralo, preverilo navedbe in o tem obveščalo varuha človekovih pravic. Da nekdo govori danes tukaj, da slovenski policisti pretepajo ilegalne migrante, da jih nezakonito vračajo nazaj na Hrvaško, da jih zapiramo v center za tujce v Postojni brez odredbe. To so laži. To je nedopustno, da nekdo lahko tako laže slovenski javnosti. Nič od tega ni res. Vse, kar dela slovenska policija, dela na podlagi zakona. Vse, kar dela center za tujce v Postojni, bom prosil predstojnika, pa še enkrat, očitno boste morali povedati na te obtožbe, ki so jih tukaj nevladne organizacije izrekle na vaš račun in na račun slovenske policije. Ko poslušam, da hrvaška policija pretepa. Velikokrat smo v stiku z njimi, tudi vse navedbe, ki jih zasledimo, preverimo. Niti enega primera nismo zabeležili ali pa potrdili, da bi bilo to res. Je pa res, da se velikokrat tile ilegalni migranti, zato ker je pač potrebno v Sloveniji spoštovati zakonodajo, sami sebe poškodujejo. Pa ne vem, predstojnik centra za tujce pove, kakšne ukrepe morajo velikokrat povzeti, da zavarujejo življenje in zdravje dotične osebe, da se ne poškoduje, ker ne spoštuje notranjega hišnega reda, ali je agresiven ali pa vse razbije. </font><br/>
<font size="4">In še nekaj. Slovenska policija mora ravnati v skladu z zakonom. Vsak tujec, ki prestopi mejo, ve se, kje lahko zaprosi za azil. Ve. Kadar stopi v prvo varno državo. Ko stopi iz Bosne v Republiko Hrvaško, je to Republika Hrvaška prva varna država. Nas obtoževati in nam na pleča pisati, da mi ne poskrbimo za ilegalne migrante, je vsaka beseda odveč. Potem ste očitno slepi, gluhi ali pa še kaj več. Ko bi se vi tako borili pa se izpostavljali tudi za slovenske državljane, bi še jaz tudi bil vesel. Ampak jaz spoštujem pravni red, pravno državo in … </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Spoštovani, jaz bi vas rada opozorila, da ne morete polemizirati s … </font><br/>
<br/>
<b><font size="4">FRANC KANGLER: </font></b><font size="4">S kom? </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">S tem, kar so razpravljali … Ne, vaša naloga je predstavljati stališča ministrstva, vi pa niste pa tukaj zato, da polemizirate … </font><br/>
<br/>
<b><font size="4">FRANC KANGLER: </font></b><font size="4">Če nekdo obtožuje slovensko policijo in vodstvo Ministrstva za notranje zadeve, potem jaz imam pravico, da to demantiram, kaj so tile gospodje danes tukaj trdili. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Lahko to demantirate na drug način kot stališče ministrstva, ne morete pa konkretno polemizirati z nikomer, ne s poslanci in ne z ostalimi gosti. </font><br/>
<br/>
<b><font size="4">FRANC KANGLER: </font></b><font size="4">Saj ne polemiziram s poslanci. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Polemizirate, tako da opozorilo. </font><br/>
<br/>
<b><font size="4">FRANC KANGLER: </font></b><font size="4">Ne, polemiziram z izrečenimi besedami, ki so jih nevladne organizacije tukaj izrekle na račun vodstva slovenske policije, na račun centra za tujce v Postojni in na račun slovenskih vlad v preteklosti in na račun ministra za notranje zadeve. Jaz sem zaenkrat bil na tej seji in sem slišal vrsto laži, ki so jih izrekli. Lahko pa tudi tukaj zaključim, pa je vsaka moja beseda odveč. </font><br/>
<font size="4">Sem pa vesel, da je varuh človekovih pravic danes med nami, ki lahko tudi sam poda, je že podal, nisem slišal, pa tudi lahko pove, koliko je takšnih zahtev pri varuhu človekovih pravic s strani nevladnih organizacij glede pritožb na postopke, ki so vezani na migrante, in kolikokrat na mesec vrh slovenske policije, Ministrstvo za notranje zadeve, odgovarja na vsak posamični primer. Ne posplošujemo. Na vsak posamični primer, ki ga varuh dobi v obravnavo, mi odgovarjamo in preverjamo. Bodisi preko vodstva policije bodisi preko pritožbenega postopka direktorata policije znotraj ministrstva za notranje zadeve. Ne morem pa pristati na laži, ki so bile tukaj izrečene, ker to ni res, kar smo lahko slišali od nevladnih organizacij. Ni res. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Postopkovno, Violeta Tomić. </font><br/>
<br/>
<b><font size="4">VIOLETA TOMIĆ (PS Levica): </font></b><font size="4">Oprostite, jaz si pa ne dovolim, da tukaj sekretar, gospod Kangler, kriči na nas, mi smo tukaj na enem odboru za človekove pravice, kako ugotavljate, da smo gluhi in slepi, ampak ne rabite se zaradi tega dreti. Tukaj imamo neke dokumentacije, ampak gledate stran, ko gledamo slike triletnega otroka, ki je v modricah. Ne slišite, kaj govori varuh, ampak kričite na nas … Prosim, tišina, jaz govorim. </font><br/>
<font size="4">Ampak kričite tukaj na nas, kot da smo otroci, neposlušni, v nekem vrtcu. Vi ste tukaj, da predstavite stališče ministrstva, ki ga zastopate, in vas lepo prosim, da se obnašate dostojno do … </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Postopkovni predlog. </font><br/>
<br/>
<b><font size="4">VIOLETA TOMIĆ (PS Levica): </font></b><font size="4">Postopkovni predlog je, da se obnaša dostojno do izvoljenih poslancev. Prosim. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Spoštovani, nimate več besede, svoje ste povedali, ni replik na … </font><br/>
<br/>
<b><font size="4">FRANC KANGLER: </font></b><font size="4">Saj ne bom repliciral. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Ne, ne morete, nimate, ne, ne bom vam dala besede. </font><br/>
<br/>
<b><font size="4">FRANC KANGLER: </font></b><font size="4">Na podlagi katerega člena Poslovnika?</font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Nimate besede. </font><br/>
<br/>
<b><font size="4">FRANC KANGLER: </font></b><font size="4">Mi poveste, na podlagi katerega člena Poslovnika. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Katerega člena … </font><br/>
<br/>
<b><font size="4">FRANC KANGLER: </font></b><font size="4">Vi mi povejte, če ste predsednica.</font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">47. člen Poslovnika, spoštovani državni sekretar. / hrup v dvorani/ Prosim, da ne motite seje, spoštovana poslanka, tudi vi ste odvračala pogled od slik, potem boste pa verjetno najbolj pametna, kako ni nič res. Tako da prosim lepo, dajem, predajam besedo naslednjemu gostu Blažu Kovaču iz Amnesty International Slovenija. </font><br/>
<br/>
<b><font size="4">BLAŽ KOVAČ: </font></b><font size="4">Ja, dober dan vsem, hvala za besedo. Spoštovane, spoštovani, hvala za vabilo in za to možnost predstaviti pogled Amnesty International Slovenija glede obravnavane teme. </font><br/>
<font size="4">Zdaj, na začetku pozdravljamo, da je pred dvema dnevoma varuh človekovih pravic objavil poročilo o teh obiskih v centru za tujce. Mi bi si želeli teh izsledkov že prej. Kolikor vemo, je ta tema bila v medijih nekje sredi avgusta, če se ne motim. Pa pač si želimo tudi čim prejšnjega ukrepanja za odpravljanje ugotovljenih kršitev človekovih pravic. </font><br/>
<font size="4">Komisijo na začetku že pozivamo, da sprejme ustrezne sklepe, s katerimi bo notranjemu ministrstvu naložila odpravo kršitev in ukrepanje, pač vezano na človekove pravice in azilno pravo. Med drugim posebej izpostavljamo, kar je varuh tudi navedel, da načeloma ni dopustno pridržati in omejevati svobodo gibanja osebam samo zato, ker so pač prosilci za mednarodno zaščito. </font><br/>
<font size="4">V zvezi z varuhovim poročilom nas z neko tesnobo navdaja stavek, da ministrstvo za notranje zadeve v bistvenem ni oporekalo ugotovitvam varuha. Glede na resnost ugotovitev je v bistvu nedopustno, da ministrstvo tako ravna z ljudmi in očitno to počne zavestno in načrtno. Nerazumljivo je že to, da se ministrstvo sploh odloči za takšno ravnanje, kot je zapiranje ljudi v kletke, ustrahovanje s službenimi psi. Tako ravnanje označujemo kot sramotno in se ne spodobi. Še več, to je v bistvu neverjetno za neko državo, ki temelji na konceptih človekovih pravic, vladavine prava, to je v državi demokracije zahodnega tipa. </font><br/>
<font size="4">Tukaj imamo tudi neko sistemsko težavo. Namreč, uporaba službenega psa na povodcu in z nagobčnikom pravno ne šteje za uporabo prisilnega sredstva. Tukaj so možne potencialne zlorabe brez kakršnega koli nadzora. Tako je bilo, recimo, tudi glede uporabe službenega psa na tistem mostu na mejnem prehodu v Ribnicah, kjer smo dobili tak odgovor, tudi v pogovorih z vodstvom policije smo dobili to pojasnilo, in tudi zdajle iz glave govorim, v poročilih o opravljanju nalog ob državni meji je bilo zabeleženih več tisoč ur uporabe službenih psov z vodnikom, pa niti enega primera podane prošnje ali pa pač uporabe službenega psa kot prisilnega sredstva. Podobno je s potegom pištole. Kot smo v bistvu na javni televiziji videli, kako policisti uradno sicer taktično varujejo postopek, efektivno gre pa za uporabo tega prisilnega sredstva, ko so pač merili v neke družine. In tukaj se odpira neko široko polje, kako naj temu rečem, kreativne uporabe teh prisilnih sredstev, ki se v bistvu, za razliko od paralizatorja, zdaj ko imamo varovalke, pa bo komisija pregledala, pa zdravniški pregled, skratka, popolnoma varovano prisilno sredstvo, ki ima vgrajene varovalke, tukaj pa se soočamo z uporabami pač službenega psa in potencialno tudi s potegi strelnega orožja, ki, ki kaj … To je popolnoma brez nadzora in vodi v neko nevarno smer. Ne vemo, kam, ampak to je zelo nevarna pot. </font><br/>
<font size="4">Žal je torej zelo resnično, da se že leta na slovenskih, na evropskih mejah dogajajo grozote, o katerih nas je lahko upravičeno sram. Ravnanje, kot je opisano v poročilu varuha človekovih pravic, je pač simptom neke širše bolezni, zloma sistema evropskega azilnega prava, porušene solidarnosti s temi ljudmi na begu in seveda tudi porušene solidarnosti med evropskimi državami. Evropa nujno potrebuje drugačne zakonite in varne vstopne migracijske poti, tako ekonomske kot seveda tudi azilne, ne, za nadaljnjo zaščito. To potrebuje tudi Slovenija. In v naši družbi ni pogovorov o posledicah te neučinkovite migracijske politike, o slabih perspektivah novega migracijskega pakta, niti se ne pogovarjamo v tej družbi o posledicah. Za posledice je odgovorna tudi Republika Slovenija, za utopitev v Sredozemskem morju, morda bolj posredno, ne, zavračanja, kjer si na hrvaški meji kot država operemo roke kot Poncij Pilat, posledice pa so potem vidne v taboriščih v Bosni in Hercegovini ob vmesnem pretepanju s strani hrvaške policije, ki je dobro dokumentirano, pa pač, kot smo rekli, se niti ne pogovarjamo. </font><br/>
<font size="4">Danes, tudi ni skrivnost, da bo na pobudo Amnesty International preiskava o soodgovornosti Evropske komisije za te zlorabe in kršenje pravic migrantov in beguncev v rokah hrvaške policije, da je to preiskavo sprožil tudi evropski varuh človekovih pravic. Poudarjamo, da so te oznake, ekonomski migranti, prebežniki, prosilci za mednarodno zaščito, begunci, mladoletniki in tako naprej, oznake. Govoriti moramo o ljudeh. V tej zgodbi so ljudje, ki se vsak na svoj način pač soočajo s svojimi usodami, kakorkoli pač že. Samo zato, ker bežijo pred spopadi, preganjanjem in pomanjkanjem, pač še ne pomeni, da so zločinci. </font><br/>
<font size="4">Da ti ljudje sploh ne bi smeli biti zaprti, dokazuje veliko število na sodišču izpodbitih upravnih odločb o omejitvi svobode gibanja, kot je bilo že predstavljeno, ampak tudi ravnanje s tistimi, ki so pač po ustreznih postopkih zakonito v centru za tujce, ne sme biti zunaj državljanskega nadzora. Točno to vlogo je pa s tem poročilom tudi varuh opravil. Poudarjamo, da če ni monitoringa, če ni nadzora nad takimi prostori, nad postopki, se odpirajo ta temna vrata zlorab, nekaznovanosti, in pozivamo Komisijo za peticije in človekove pravice, da tudi v prihodnje obdrži fokus nad tem področjem in v okviru svojih pristojnosti deluje za zaščito najbolj ranljivih med nami. </font><br/>
<font size="4">Ena od ključnih človekovih pravic je tudi pravica do osebnega človekovega dostojanstva. In če so neki tujci v Postojni predaleč od nas, da bi to ponotranjali, lahko naredimo miselni eksperiment. V tem čudnem letu ga ne bo tako težko narediti. Predstavljajte si, da morate vi zbežati z družino, na varno. Na poti vas pretepejo. Vam vzamejo oblačila, osebne predmete. Vas zmerjajo. Vas zaprejo v kletko in hranijo skozi rešetke. Navzoč pa je službeni pes. </font><br/>
<font size="4">To so situacije, ki jih ti ljudje, ko vstopajo v to obljubljeno deželo, trdnjavo Evropa, doživljajo, in to so kršitve človekovih pravic. To so tudi situacije, ki so jih naši dedki in babice doživljali med ali pa tik po drugi svetovni vojni. Moja dedek pa babica sta bila obadva internirana, takrat pač v Italiji, ko je zasedla Italija naš, pač tam, kjer sem jaz doma. Kaj bi si oni danes mislili o svojih vnukih in o tem, kar se tukaj dogaja. Vprašajte svoje duše. Pozivamo k prevzemu odgovornosti za dogajanje v Postojni in za takojšen sprejem ukrepov na podlagi poročila, kot ga je predstavil varuh. Konec koncev ima varuh v bistvu edini resnično detajlen vpogled v dejansko stanje. Takoj je treba odpraviti to prakso nameščanja prosilcev za mednarodno zaščito oziroma oseb, ki so podale namero, v zabojnike v centru za tujce. To je prva stvar. Preostalo mislim, da je poročilo varuha dosti jasno, da bo lahko podlaga za vsebinske sklepe danes. </font><br/>
<font size="4">To je z naše strani v tem trenutku vse. Še enkrat hvala za besedo in če boste imeli kakršna koli vprašanja, sem tukaj na voljo. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Ja, najlepša hvala. </font><br/>
<font size="4">Sedaj pa ne vem, a je z nami izredni profesor doktor Aleš Bučar Ručman? Ga ni tukaj, ne, iz Fakultete za varnostne vede. Potem pa predajam besedo profesorici doktorici Jelki Zorn iz Fakultete za socialno delo Univerze v Ljubljani. </font><br/>
<br/>
<b><font size="4">DR. JELKA ZORN: </font></b><font size="4">Dober dan, hvala za besedo. Abdelah Brahim (?), to imate tudi v tem priloženem gradivu, njegovo sliko, da bomo vedeli, da govorimo o ljudeh z obrazom in z vsem, ne o številkah. </font><br/>
<font size="4">Abdelah Brahim je iskalec zatočišča. Poleti je bil zaprt v centru za tujce. Najprej je bil zaprt v kontejnerjih, kjer je čakal, da bodo sprejeli njegovo vlogo za azil, potem je bil premeščen v glavno stavbo. Skupaj z drugimi prosilci za azil je protestiral in gladovno stavkal zaradi nezakonitosti pripora in zaradi slabih razmer. Še med potekom gladovne stavke se je Brahimi že javil iz Bihača. O situaciji v Bosni je povedal: »Niso me sprejeli v kamp, nimam denarja, ne telefona. Policija me je pretepla in mi vzela vse, vključno s papirji. Jedel nisem že dolgo, pomagajte mi.« </font><br/>
<font size="4">Kako je sploh prišel tja, če pa je zatočišče iskal v Sloveniji? Iz Postojne, iz centra za tujce v Postojni so ga peljali na mejo s Hrvaško, od koder so ga policisti natrpali v kombi z drugimi migranti. Po turbulentni vožnji v zadušljivem kombiju, so jih odvrgli na meji z Bosno, tam pa enega za drugim pretepli s palicami. Prejel je udarce po vse telesu in glavi. Pri sebi je imel zgolj telefon in nekaj denarja, oboje so mu odvzeli. Nato so ga nagnali čez mejo in je od tam prepešačil do migrantskega centra. Noter ga niso spustili, saj kapacitete v Bosni so polne. Zunaj na ulici je bilo mnogo ljudi, ki so se poskušali pogreti v mrzli noči ob ognju, naslednji dan je poslušal najti pomoč, a so bile razmere skrajno kaotične. Več dni ni mogel priti niti do hrane niti do osnovne oskrbe ran. Gre le za enega izmed primerov, ki kaže, kako je center za tujce postal del sistema izgonov na Hrvaško in nato v Bosno. </font><br/>
<font size="4">Pomembno je poudariti, da se »pushbacki« ne dogajajo le na meji, temveč tudi iz centra za tujce in tudi iz policijskih postaj v Ljubljani in drugod. Vsak od pretepenih migrantov v Veliki Kladuši in Šidu ima izkušnjo, da je že bil v Sloveniji, da je hotel dati vlogo za azil, pa so ga slovenski policisti vrnili na Hrvaško. Ravno včeraj sem o tem govorila s socialno delavko, ki je več mesecev prostovoljno delala v Šidu. »Pushbacki«, deportacije, zapiranja v center za tujce so del procesa ilegalizacije ljudi. Ilegalizacij analogna institucija uzakonjene neenakosti v zgodovini, bi bila lahko recimo suženjstvo. Problem suženjstva namreč ni le v odvzemu prostosti, temveč tudi v tem, da ljudi izključi iz možnosti boja za svobodo. Suženjstvo je postalo zločin proti človeštvu takrat, ko je postalo institucija. Torej, da se nekateri rodijo svobodni, drugi pa ne. </font><br/>
<font size="4">Ilegalizacija je institucionaliziran za državljane in državljanke neviden proces državnega rasizma. Je res v družbo, ki določeni skupini ljudi odvzame svobodo, razlog za to ni več barva kože, ampak barva potnega lista, teror že zdavnaj ne poteka s pomočjo biča in kasneje linča, temveč s pomočjo sodobnih kampov in tistih državnih institucij ter procesov, ki v telo ilegaliziranih oseb vtisnejo neenakost in nasilje meje. V zadnjih letih je policijsko nasilje postalo vse bolj vidno. Hrvaška policija namenoma pušča na telesih ljudi sledi mučenja. Slovenska policija pa ljudi izroča direktno v to državno sponzorirano mučilnico na prostem. »Pushbacki« in zapiranje prosilcev za azil v veliki otok pri Postojni so dobesedno uničili pravico do mednarodne zaščite. Z vidika države gre za temeljni antagonizem, ki je v tem, da bi dosledno spoštovanje pravice do azila pokazalo absurdnost militarizacije mej. Absurdnost boja proti tihotapskim mrežam, zato ker učinek tega boja je krepitev tihotapstva. Spoštovanje institucije mednarodne zaščite pomeni, da je treba podreti ograje, odstraniti termo kamere, odpustiti policijske lovce na ljudi. Spoštovati pravice do azila pomeni, da je treba zapreti koncentracijsko taborišče v velikem otoku pri Postojni, ukiniti »pushbacke«, omogočiti ljudem na poti človekove pravice. V takih pogojih bi pravica do azila obstajala kot pravica.</font><br/>
<font size="4">Namesto tega pa smo priča igri moči države, ki igra proti migrantom in migrantkam, tudi proti otrokom in tudi proti solidarnostnim iniciativam. Nadzor meje, zapiranje in »pushbacki« pravico do azila sprevržejo v farso, papirnato pravico, birokratski ustroj, ki zaposluje mnoge uradnike. Ko institucije govorijo eno, govorijo o človekovih pravicah, preprečevanju, zlorabi azilnega postopka in tako naprej, delajo pa drugo, to je pretepajo, zapirajo, ustrahujejo, izganjajo, je to organizirana hipokrizija. A to fazo smo prešli, saj je teror že zdavnaj razkrit in noben pravni mehanizem v državi ga ne zaustavi. </font><br/>
<font size="4">Za konec bi samo še to vprašanje izpostavila. Koliko smrti na mejah bo še potrebno, da nadzor na mejah, ilegalizacija ljudi, zapiranje v center za tujce, postanejo anahronizem in bomo na njih gledali, kot danes gledamo na suženjstvo? </font><br/>
<font size="4">To je vse, hvala. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Najlepša hvala. </font><br/>
<font size="4">Sedaj vabim k besedi Katarino Bervar Sternad iz pravno-informacijskega centra. Izvolite. </font><br/>
<br/>
<b><font size="4">KATARINA BERVAR STERNAD: </font></b><font size="4">Hvala za vabilo in lep pozdrav vsem prisotnim na seji. Hvala predvsem za to, da ta tema ostaja, žal, še vedno na agendi, predvsem pa mi je žal, da nevladne organizacije moramo že tako dolgo opozarjati na to, kaj se v tej državi dogaja. </font><br/>
<font size="4">Pravno-informacijski center nevladnih organizacij in druge nevladne organizacije že od leta 2018 opozarjamo na nezakonito obravnavo tujcev v postopkih na meji, na nezakonita vračanja tujcev na Hrvaško in verižno naprej v Bosno in Hercegovino, na nezakonite prakse odvzema svobode, prosilcem za mednarodno zaščito v sprejemnih prostorih azilnega doma, na nehumane razmere in omejen dostop do pravne pomoči v centru za tujce, opozarjamo, da Slovenija iz Italije sprejema tujce, ki so tam zaprosili za azil, pa jih Slovenija vseeno sprejme, ne da bi o tem obvestila Italijo ali druge pristojne institucije, in jim celo omogoči transfer na Hrvaško, da sedaj sprejema še vse večje število ljudi iz Avstrije, četudi so tam in verjetno tudi tu poskušali zaprositi za azil. </font><br/>
<font size="4">Opozarjamo, da so v centru za tujce otroci, mladoletniki brez spremstva, kljub neštetim opozorilom, da se s tem kršijo njihove temeljne pravice, ne glede na to, ali so tam dan ali dva ali več. V center za tujce so torej prišli ljudje po številnih poskusih vložitve prošnje za azil na Hrvaškem, pri nas, v Italiji, v Avstriji, ljudje, ki morda celo že več let poskušajo vstopiti v sistem, v katerem bi se ocenilo, ali potrebujejo zaščito ali ne. Ampak vse države, vključno s Slovenijo, se jih zgolj poskušajo znebiti, kot da bo to rešilo problem. Vse deluje nekako tako, da se represivni ukrepi in nezakoniti postopki samo še stopnjujejo, število tujcev, ki k nam prihaja, pa se ne znižuje. </font><br/>
<font size="4">Praksa, ki jo spremljamo oziroma v izvajanju usmeritev, ki jih daje navodilo, kaže na to, da je ministrstvo kršilo določila evropske sprejemne direktive, ki določa, da nobeni osebi ne sme biti odvzeta prostost zgolj zato, ker je v državo nedovoljeno vstopila in zaprosila za azil. In iz statističnih in drugih poročil je jasno, da je Slovenija v juniju počela prav to. Sistematično izvajala odvzem svobode vsem, ki so prosili za azil. Razmere v centru so posledično kaotične, nehumane in kršijo pravice teh oseb do osnovnih nastanitvenih pogojev in drugih pravic, povezanih z njihovim dostopom do pravne pomoči in postopkov. </font><br/>
<font size="4">Vse to Slovenijo postavlja v položaj odgovorne ali vsaj soodgovorne države. Ko bodo vse te kršitve potrjene s strani nadzornih mehanizmov, in to se bo gotovo zgodilo, se bo presodila tudi odgovornost Slovenije. Slovenija namreč vrača ljudi na Hrvaško vedoč, kakšno nasilje in zlorabe se tam dogajajo. Na to opozarja komisarka za človekove pravice pri Svetu Evrope, hrvaška varuhinja človekovih pravic, številne mednarodne organizacije in o tem priča na stotine, na tisoče ljudi, ki so ta pekel prestali. Morda oblasti ne prepriča nekaj fotografij in zapisov, prav neverjetno pa je, da Slovenija ostaja stoična in nepremična v svoji nečloveški drži tudi po tisočih zapisih, opozorilih, mučnih posnetkih in grozljivih fotografijah. </font><br/>
<font size="4">Še več. Ne predprejšnja, ne prejšnja in ne sedanja vlada ne sprejmejo odgovornosti za varovanje dostojanstva ljudi, za zaščito njihovih temeljnih pravic. Prav vse tri vlade so ravnale v nasprotju s tistim, kar imamo zapisano v Ustavi in velja tako za prebivalce Slovenije kot tudi tujce. V Sloveniji so vsakomur zagotovljene enake človekove pravice in temeljne svoboščine. Pri tem se neposredno ob prihodu tujcev ne postavlja vprašanje, ali prihajajo iz varne ali nevarne države. Ko so tu, morda Slovenija, njeni organi, to ugotoviti v zakonitem postopku. In v primeru, da do zaščite niso upravičeni ali bi morala njihovo prošnjo obravnavati druga država, jih tja po zakoniti poti vrniti. </font><br/>
<font size="4">Sporazumi o vračanju so že dolgo trn v peti. Predvsem zaradi tega, ker po našem mnenju ne smejo, ne bi smeli biti nikoli del evropskega pravnega sistema. Ne zagotavljajo procesnih varstev, to je tistih najosnovnejših varstev, ki bi jih vsaka oseba v postopku morala imeti, in tako dovoljujejo, da se brez kakršne koli pisne odločbe možnosti pritožbe, pravne pomoči, ljudi vrača. In ti ljudje, ko so enkrat vrnjeni, nimajo seveda možnosti podaje pritožbe ali pobude na kateri koli organ, ker se seveda nahajajo zelo kmalu v Bosni. </font><br/>
<font size="4">Prepoved mučenja, nečloveškega ravnanja in kaznovanja, poniževalnega ravnanja je absolutna pravica. Pravice biti dostojno obravnavan in varstvo pred vrnitvijo v takšne razmere ni mogoče omejiti ali razveljaviti niti v vojni, kaj šele zgolj ob povečanem številu tujcev, ki vstopajo na primer v Republiko Slovenijo. Slovenija je za to dejansko odgovorna, za vsa vračanja tujcev na Hrvaško, kjer so podvrženi nasilju in zlorabam, ter vračanju v Bosno in Hercegovino, kjer jih puščajo v nehumanih razmerah zmrzovati na prostem, piti iz luž, stradati in umreti. </font><br/>
<font size="4">Ni dvoma, da je število tistih, ki prihajajo, visoko, in da to predstavlja izziv, ne pa krize ali kolapsa. Vendar pa kot država kljub temu ostajamo zavezani položaj reševati skladno z našo zakonodajo in ustavo. Zato je potrebno nemudoma prenehati z vsemi ukrepi in praksami, ki kršijo pravice tujcem, tistim, ki to želijo, omogočiti dostop do azilnega postopka, prav vse pa dostojno obravnavati. Represivni ukrepi namreč ne preprečujejo prihodov, ampak povečujejo stisko ljudi, jih pošiljajo na nevarnejše poti, nikakor pa jih ne bodo odvrnili. Šele ko bo življenje v njihovih državah varno in dostojno, bodo nehali prihajati. </font><br/>
<font size="4">Hvala. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Sedaj pa predajam besedo Franciju Zalarju iz Slovenske filantropije. </font><br/>
<br/>
<font size="4"> </font><b><font size="4">FRANCI ZALAR: </font></b><font size="4">Hvala za vabilo tudi z moje strani in lepo pozdravljeni. </font><br/>
<font size="4">Slovenska filantropija, bom rekel, da zadnja leta z zaskrbljenostjo spremlja dogajanje tako na balkanski poti, v letošnjem letu smo pa tudi z zaskrbljenostjo spremljali dogajanje v centru za tujce. Seveda se popolnoma strinjamo z vsem, kar so že moji predhodniki in predhodnice iz drugih civilno-družbenih organizacij tukaj izpostavili, zato teh zadev ne bi ponavljal, bi pa poskušal mogoče nekako vse skupaj umestiti v neki, neko širšo sliko sodobnih migracij oziroma nekih prizadevanj tudi nenazadnje naše organizacije na tem področju. </font><br/>
<font size="4">Mogoče še pred tem bi izpostavil, da smo tudi seveda mi na nek način zelo zadovoljni, da je varuh človekovih pravic izdal poročilo, v katerem pač opozarja na nepravilnosti in neprimernosti obravnave znotraj centra za tujce. Zdaj, seveda za slovensko filantropijo je zelo problematično kakršno koli poskušanje omejevanje pravice dostopa do mednarodne zaščite, še posebej ob dejstvu, da vemo, da Slovenija prizna na leto tam nekje približno sto statusov ali v preteklih letih celo manj. </font><br/>
<font size="4">Seveda nikakor ne bi se Slovenija smela posluževati različnih postopkov, da postane zaradi tega za azil nekako, da izgleda kot neprivlačna država za azil, ampak mislimo, da bi morala Slovenija predvsem učinkovito upravljati sodobne migracije, in to bi seveda lahko bilo sigurno v korist vsem. Potrebno bi bilo seveda izstopiti iz nekega tega ideološkega pogleda na migracije, zdaj tudi nekako to sklicevanje na to, da zdaj če se malo odmaknemo samo od mednarodne zaščite azila, ki je seveda absolutna pravica tistih, ki to pravico potrebujejo, sklicevanje na to, da gre za neke prosilce, ki dejansko to niso, da gre za ljudi, ki želijo postopke zlorabljati, seveda je to pač popolnoma neprimerno. Seveda bi Slovenija lahko tudi glede na neke gospodarske potrebe naredila neki nabor tudi nekih, recimo deficitarnih poklicev po regijah, po krajih mogoče, in tudi dejansko upravljala. Slovenska filantropija je že večkrat predlagala, da bi lahko Slovenija v znak solidarnosti nenazadnje tudi ponudila neke delovne vize za te migrante, ki so na balkanski poti, ki živijo v neki situaciji, kjer so podvrženi mučenju, nehumanim razmeram, in tudi tako nekako prispevala ta svoj delež solidarnosti za tiste, ki bi seveda to želeli, ki bi imeli neke kvalifikacije ali pa pač te tudi pridobili. </font><br/>
<font size="4">Skratka, naše stališče je, da je potrebno te migracije celovito upravljati, ne pa do njih pristopati na neki ideološki način. Zdaj, druga taka stvar je, seveda, potrebno bi bilo sprejeti, mislim, da je to tretja faza kontingentnega načrta, in zagotoviti več azilnih kapacitet. Se pravi, ne omejevanja gibanja oziroma pridržanja prosilcev za mednarodno zaščito, ampak bi bilo treba zagotoviti več možnosti za tiste, ki zaprošajo za mednarodno zaščito. Seveda se tudi strinjamo, da tudi sami azilni postopki bi morali biti bolj učinkoviti, vanje bi bilo treba več vlagati, zaposliti bi bilo treba več odločevalcev, vlagati bi bilo potrebno tudi nenazadnje v tolmače, v kvalitetno tolmačenje, da bi pač tudi zaradi tega ti postopki lažje potekali, nenazadnje bi bilo treba vlagati tudi še naprej v zagotavljanje pravne pomoči prosilcem za mednarodno zaščito. </font><br/>
<font size="4">To sem zdaj naštel samo nekaj takih stvari, ki mislim, da bi jih bilo potrebno narediti, zdaj kljub temu da nevladne organizacije nismo pretirano zadovoljne tudi s tem novim paktom o azilu in migracijah, ki jih, ki ga pač predlaga Evropska komisija, pa vendarle Slovenska filantropija v njem vidi neko možnost za neko boljšo upravljanje migracij in tudi neko možnost, da se stvari, da se razvijejo tudi neki pozitivni pristopi pri tem, ne samo da se krepijo raznorazni centri za tujce, centri za pridržanje, o katerih vemo, da ne prinašajo nič dobrega. </font><br/>
<font size="4">Jaz bi tukaj zaključil pa mogoče potem še naprej kaj. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Najlepša hvala za to. </font><br/>
<font size="4">Preden po 66. členu Poslovnika ponovno odprem mikrofon predstavnikom vladnih institucij, v kolikor bi kdo želel kaj povedati, in preden odprem razpravo poslank in poslancev, dovolite, da preberem še pismo dr. Maje Ladić iz mirovnega inštituta, ki se je opravičila danes, ker ne more prisostvovati seji, želi pa prenesti naslednje sporočilo.</font><br/>
<font size="4">Problemi v centru za tujce v Postojni se niso začeli letos, so pa nekje od junija letos eskalirali in tudi življenjski pogoji ljudi, ki so tam zaprti, so drastično padli pod kakršne koli standarde, vsaj za tiste zaprte tujce, ki so nameščeni v kontejnerje zunaj. Center za tujce je represivna totalitarna institucija, ki je namenjena odstranjevanju tujcev, ki nimajo urejenega dovoljenja za bivanje oziroma, če odstranitev tujcev ni možna, pa je namen vsaj zapiranje, izčrpavanje, ustrahovanje ljudi do točke, ko potem sami ob prvi priložnosti pobegnejo iz Slovenije. Ni novost, da se v center za tujce zapira tudi prosilce za azil, tudi družine in mladoletnike brez spremstva, kar je še posebej problematično, se pa je tudi ta praksa drastično spremenila junija letos. Po eni strani morajo begunci imeti blazno srečo, da v Sloveniji sploh uspejo podati prošnjo za azil, po drugi strani pa so nato vsi ti srečneži zaprti v center za tujce, kjer je režim strožji kot v drugih zaporih v Sloveniji in to vemo iz svojih lastnih opažanj, saj v okviru DPM z varuhom človekovih pravic sodelujemo pri obiskih zaporov in centra za tujce že kar nekaj let. Problemi bivanjskih in higienskih razmer, zdravstvene oskrbe, prehrane in tako dalje so seveda pomembni, a si upam trditi, da so za zaprte ljudi v centru za tujce še bistveno bolj pereči problemi neinformiranja in neustreznega informiranja, nedostopa do pravne pomoči in zastopanja, pravnega varstva in nezakonita vračanja na Hrvaško, ki zaprtim tujcem povzročajo dodatne hude stiske in jih ženejo v gladovne stavke, samopoškodovanja in celo poskuse samomora. Zelo nehvaležno je ocenjevati bivanjske razmere in prehrano v takšnem tipu institucije, ki je sama po sebi izjemno sporna in bi jo bilo treba ali zapreti ali fundamentalno spremeniti. Lep pozdrav. Dr. Maja Ladić</font><br/>
<font size="4">To je njeno sporočilo današnji seji, vsem nam tukaj. Sedaj pa skladno s 66. členom sprašujem predstavnike vladnih institucij, ali želi kdo podati kakšno mnenje? Izvolite. Kako? Predlagatelj najprej. </font><br/>
<br/>
<b><font size="4">DR. MATEJ TAŠNER VATOVEC (PS Levica): </font></b><font size="4">Ja, najlepša hvala, saj v bistvu bom kratek. </font><br/>
<font size="4">Mislim, da je pač nek instinkt se vklopil na začetku, ko so predstavniki ministrstva pa centra za tujce pa policije začeli govoriti, da bi se moral takoj odzvati, ampak v bistvu so nadaljnje, nadaljnja stališča varuha človekovih pravic in ostalih vabljenih v bistvu prikazala, o čemer se danes pravzaprav pogovarjamo. </font><br/>
<font size="4">Tako gospod Konec kot gospod Mare, pa tudi gospod Kangler, ko se je potem vključil, so začeli praktično z istim stavkom. Mi delamo po zakonodaji, ki ste jo vi sprejeli, in nič ni narobe. Potem pa vrsta zanikanj. Po drugi strani pa potem poslušamo pričevanja ljudi, ki so bili ali pa so nastanjeni v centru za tujce, ljudi, ki se vsakodnevno ukvarjajo z vprašanjem beguncev, migrantov, prosilcev za azil, prosilcev drugih oblik mednarodne zaščite in tako naprej in dobimo neko čisto drugačno sliko. </font><br/>
<font size="4">Zdaj jaz v takšnem primeru zelo težko verjamem predstavnikom institucij in tistih, ki so v bistvu, pač morajo po funkciji na nek način zagovarjati sistem, v katerem delujejo, medtem ko na drugi strani imamo celo vrsto zelo raznolikih pravzaprav in idej in pričevanj s strani nevladnih organizacij in drugih institucij, ki so tako ali drugače prišli v stik s tem vprašanjem in s tem problemom. Jaz se v bistvu s tem vprašanjem tudi tako ali drugače ukvarjam že kar nekaj časa in nekoliko strašljivo je, ko državni sekretar reče, da pač nikoli se ni zgodila nobena stvar. Kje imate dokaze? Saj pač na tem se sistematično dela, da teh dokazov ni. Zato govorimo, da so pač te stvari nezakonite in da nimajo pravne podlage. Seveda pač »pushbacki« se dogajajo in nimajo odločb in sklepov. Vemo tudi za rumene ovojnice, v katere so osebni predmeti shranjeni in potem predani najprej hrvaški policiji in potem pridejo ljudje za temi ovojnicami in tako naprej. dogaja se to na slovensko-italijanski meji, na slovensko-hrvaški meji in pač to je dejstvo. </font><br/>
<font size="4">Zdaj lahko vi zanikate ne vem kako naprej, ampak v bistvu že samo iz statistike številk lahko ugotovite, da pač nekaj ne štima. Ker pač toliko teh odločb nimate, kolikor se ljudi vrne. In najbolj strašljivo je pa to, da se zanika situacija na Hrvaškem. Pač po vseh številnih poročilih, po fotografijah, po videih, po intervencijah različnih organizacij, tudi mednarodnih, UNHCR-ja in tako naprej, da pač imamo problem na Hrvaškem, se naša država dela, kot da nič ni. Ja, nekoga bomo pač vrnili na Hrvaško, ker to ne more biti naš problem. In to je v bistvu ne samo kršitev mednarodnega prava, ampak je v bistvu že dobesedno na nek način zločinsko, ker pač veste, kam pošiljate ljudi. Tam, kjer jih pač tepejo, posiljujejo, se pač spolno izživljajo nad njimi, jih tako ali drugače poškodujejo in to je res grozljivo. </font><br/>
<font size="4">Tako da jaz še enkrat poudarjam. Pač, kar se je zgodilo poleti v centru za tujce v Postojni, je samo nekaj, kar je dokazalo, kakšen velik problem imamo mi z azilnim in tujčevskim sistemom v Sloveniji. Pokazalo je, da pač naša država na žalost sistematično dela na tem, da bi čim manj ljudi sprejeli. Ne govorim o sprejetju, da bi mi čim manj ljudi sploh sprocesirali. To je glavni problem, da v bistvu že a priori se zavrača možnost, da bi nekdo prosil za eno od oblik mednarodne zaščite. Pa to ni samo problem te vlade. To se je začelo že veliko prej. In to je trend, ki ga bo treba obrniti. Več ne moremo pristajati na takšno ukvarjanje s tem vprašanjem, kako in na kakšen način seveda je modelov in teorij in vsega ogromno. Ampak dejstvo je, da v tem trenutku se s tem pač država kot taka ne ukvarja, ampak skuša pač to stvar na nek način potopiti oziroma zakriti, še preden bi se lahko začela. In zato »pushbacki« so, zato množična, zato so tudi množična vračanja in neindividualna obravnava, in če pač to zapiše tudi varuh v svojem poročilu, da niso pač ustrezno individualno obravnavani prosilci za azil, ne morete tega kar tako zanikati. </font><br/>
<font size="4">In to je tisto, o čemer se moramo pogovarjati. Po eni strani, da se nam ne ponovi še enkrat dogajanje iz junija, julija, avgusta v centru za tujce v Postojni, po drugi strani pa, da se začne vsaj, vsaj začne spoštovani trenutno zakonodajo, ki je po mojem mnenju grozljiva in popolnoma neprimerna, pa jo vlada skuša zdaj še dodatno zaostriti, in potem graditi naprej neko drugo zgodbo. Kako in na kakšen način je seveda stvar debate, ampak to, da se ljudi enostavno odreže od nekih osnovnih pravic, ki jih imajo, da se jim niti ne dovoli, da se, da zaprosijo za mednarodno zaščito, je pa nesprejemljivo. In to je tudi v bistvu vse, kar je danes predlagano z našimi sklepi. Nobene kakšne zelo radikalne ideje ali pa kakšnih velikih premikov. Ampak glede na poročila medijev, nevladnikov, glede na obisk komisije za peticije v centru za tujce, smo morali odreagirati na to stvar in jo nasloviti tudi pač preko te parlamentarne poti. In to je tisto, kar je bistvo te razprave, tako da tudi ohranjamo ta okvir, če sploh bo kakšna razprava še dalje, tako da toliko, no, v tem odzivu. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Sedaj pa še enkrat, preden bom odprla razpravo poslank in poslancev, sprašujem predstavnike vladnih institucij skladno s 66. členom Poslovnika, ali imajo še kaj za dodati glede na povedano danes. Vi želite besedo, izvolite. </font><br/>
<br/>
<b><font size="4">GOSPOD _____: </font></b><font size="4">Hvala, gospa predsednica. </font><br/>
<font size="4">Jaz bi rad samo še enkrat izpostavil, da sem tukaj kot predstavnik policije, stroka, ki izvajamo zakonsko določene naloge, ne odločamo o zadevah. Nastanitev, ki je bila posledica v poletnih mesecih v tako imenovane kontejnerje, je pač pripeljala center za tujce do te točke, da smo morali odpreti naše začasne nastanitve znotraj teh bivalnih kontejnerjev, da smo zagotovili vse standarde, da smo zagotovili varnost, da smo lahko delali nemoteno in varno tako za nastanjene tujce kot zaposlene. Na drugi strani bi rad še enkrat poudaril, da policija, posebej center za tujce, ni skrbnik postopka mednarodne zaščite, da mi s postopkom mednarodne zaščite vsebinsko nimamo tako rekoč nič, ne odločamo o tem. V centru za tujce, mi si ne nastanjujemo oseb sami, nam pripeljejo ali na podlagi Zakona o tujcih ali na podlagi Zakona o mednarodni zaščiti z dokumentacijo, ki sem jo prej omenil. </font><br/>
<font size="4">Rad bi pa še dve stvari izpostavil. Na poročilu varuha človekovih pravic, seveda smo se odzvali, ne da smo se samo strinjali z ugotovitvami, kar je bilo moč pojasniti oziroma vse točke smo želeli in smo pojasnili, tudi nastanitve, ki so bile daljše od enega meseca v tistem obdobju, ki je pač bilo včasih tudi kaotično, v določenih dnevih se je zgodilo, da je kdo bil dalj časa tam, ampak smo se trudili, da je to čim krajši čas. Če lahko povem, po teh obiskih varuhov in po vaših obiskih v centru smo v kontejnerskem delu, zdaj ta trenutek ni noben tam nastanjen, poudaril bi pa, da v kontejnerski del nismo mi nastanjevali samo prosilcev za mednarodno zaščito, govorim vse osebe, kot sem predhodno omenil, ki so prihajale s te balkanske poti. Ali tiste, ki je imel sklep o omejitvi gibanja s strani mednarodne zaščite, Zakona o mednarodni zaščiti, ali tujce. </font><br/>
<font size="4">Ta trenutek, kot sem rekel, ni več nihče, od septembra meseca je v kontejnerskem delu bilo maksimalno med pet do 15, 20 oseb, zelo kratek čas, naš limit je zdajle deset dni, kot je po teh usmeritvah NIJZ-ja. Poleg tega vsakemu tujcu, ki pride v center, zagotavljamo informiranje, pisno, to, kar smo varuhu tudi napisali, v jeziku, ki ga razume, informacija, zakaj v tem delu, koliko časa bo v tem delu in kaj vse lahko dobi, do koga se mora obrniti, če slučajno kaj želi. </font><br/>
<font size="4">Tako da ta, mi v tem času ne beležimo niti ene niti pritožbe niti zagate, ki bi nastala med zaposlenim ali tujci v tem času, tako da, zdaj, saj pravim, število se je zmanjšalo, v poletnih mesecih je pa bilo tudi na dneve kaotično zaradi velikega števila, je pa včasih res prihajalo, da je bil kdo dalj časa tam nastanjen. Ampak za vsakega tujca je možna razlaga tudi to, kar sem prej zasledil od gospe, ki je govorila o tujcu, ki bi se naj istočasno pojavil v Bosni in pri nas, če sem jo prav razumel, zadeva se da čisto lepo preveriti po vseh dokumentih in sledljivosti, zakaj je bil izven centra, če je bil, na podlagi česa, kako je bil, tako da tukaj predlagam, da se tudi lahko, če želi varuh v to vključi in preveri situacijo, da razčistimo, da ne bo nejasnosti slučajno, da je kdo koga kam porinil brez česarkoli. </font><br/>
<font size="4">Toliko zaenkrat. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">No, najlepša hvala. </font><br/>
<font size="4">Želi še kdo? Predstavnik, še vi. Izvolite. </font><br/>
<br/>
<b><font size="4">GOSPOD _____: </font></b><font size="4">Hvala za besedo, gospa predsednica. </font><br/>
<font size="4">Zdaj, slišali smo, da so postopki na policijskih postajah nezakoniti. Taka trditev, moram reči, je pavšalna in ni preverljiva in kar tako povprek trditi, da policisti vsi na vseh policijskih postajah delajo nezakonito, je precej pretirana izjava. Veste, da pri nas v policiji obstaja sistem nadzora nad zakonitostjo in strokovnostjo postopkov, in seveda v vsakem primeru suma kakršnih koli zlorab v smislu zakonitosti postopka se te zadeve preverijo in seveda tudi potem izvedejo ustrezni ukrepi zoper policiste, ki so take postopke izvajali nezakonito. </font><br/>
<font size="4">Ponovno smo slišali ogromno besede »pushback«. Jaz bi še enkrat poudaril, kaj je evropsko prepoznana beseda »pushbacka«, to se pravi, da je oseba takoj po nezakonitem prehodu meje vrnjena brez individualne obravnave. V Sloveniji, še enkrat poudarjam, vsaka oseba, ki nezakonito prestopi mejo, je individualno obravnavana in za vsakega se lahko preveri, ali je bil v policijskem postopku. Torej, ne moremo govoriti o »pushbackih« v Sloveniji. </font><br/>
<font size="4">Kar se tiče številk glede namer za mednarodno zaščito, ki jih sprejema policija in potem te osebe preda v nadaljnji postopek. V letošnjem letu, v 10 mesecih, od 13 tisoč ilegalcev oziroma oseb, ki so nezakonito prestopile mejo, smo evidentirali 3 tisoč 535 namer. Torej, ta ocena, da v Sloveniji ni azila, ne drži. Imamo številke, ki to dokazujejo.</font><br/>
<font size="4">Pa še na koncu še ena zadeva. Za vsako osebo v postopku se da preveriti, ali je bila v Sloveniji, v kakšnem postopku je bila v Sloveniji, in seveda policija je vedno na upravičeno zahtevo vseh, ki so to zahtevali, to tudi storila, preverila in odgovorila. </font><br/>
<font size="4">Hvala lepa. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Hvala lepa. </font><br/>
<font size="4">Sedaj pa odpiram razpravo poslank in poslancev. Prosim za prijave. Želi kdo razpravljati? Potem pa … Lidija Ivanuša, izvolite. </font><br/>
<br/>
<b><font size="4">LIDIJA IVANUŠA (PS SDS): </font></b><font size="4">Gospa predsednica, hvala za besedo. </font><br/>
<font size="4">Zdaj, jaz bom kar naravnost povedala, da te vaše navedbe, da so v centrih slabe razmere, niti približno ne držijo. Pa mi lahko poveste, kateri slovenski državljan, ki prejema pokojnino 300 evrov, ima takšno oskrbo kot ilegalni migranti, nastanjeni v teh centrih, ki nasprotujejo deportaciji in se nasilno upirajo delu, policistom, ki opravljajo svoje delo in ravnajo v skladu z zakonodajo. Vsak izmed teh ljudi nas stane približno tisoč dvesto evrov mesečno, imajo tam zdravnika na razpolago, medicinske sestre, psihologa, tolmača, imajo dostop do telefona in pa jedilnik z biohrano, ki si ga lahko privošči le redek državljan. Večina poštenih delovnih ljudi nakupuje v trgovinah z nižjimi cenovnimi izdelki, saj je bio, eko hrana precej draga in si je ne morejo privoščiti. Marsikdo si ne more privoščiti dva tisoč kalorij na dan, kaj šele tri tisoč petsto ali več, kot so jih deležni ti tujci, ki so po naravi agresivni, in marsikdo izmed njih niti ne upošteva pravil hišnega reda in povzročajo škodo. Zato je logično, da se takšne tujce premesti in omeji, da ne pride do nadaljnjih nasilnih dejanj. </font><br/>
<font size="4">V našo državo vstopajo ilegalni migranti, to so predvsem mladi moški, ki so po balkanski poti nezakonito vstopili v Slovenijo pod pretvezo, da bežijo pred vojno, ampak ti ljudje, ki nelegalno prečkajo mejo, odvržejo svoje dokumente in se jih sploh ne da identificirati. Če bi kdorkoli od Evropejcev prečkal mejo, ilegalno, bi se ga nemudoma sankcioniralo in se ga poslalo, po domače, od koder je prišel, mi pa jih tukaj sprejmemo v skladu z vsemi protokoli in jim nudimo dobre bivalne pogoje za ta čas, ki ga oni preživijo tukaj. </font><br/>
<font size="4">Potrebno je poudariti, da naši policisti ravnajo v skladu z zakonodajo, se trudijo po svojih najboljših močeh in verjemite, da delo s tako nasilnimi migranti ni lahko. Ob tem pa se njihovo delo neprestano kritizira, se jih predstavlja kot nekoga brez sočutja in kot nekoga, ki ne spoštuje človekovih pravic, čeprav vsi vemo, da temu ni tako. Da je za nastalo situacijo kriva nepravilna migracijska oziroma azilna politika, ki, upam, da jo bomo kmalu poostrili. </font><br/>
<font size="4">Do takrat pa lahko samo upamo, da bo v Sloveniji čim manj izgredov, posilstev in napadov s strani migrantov. Poudariti je potrebno, da se naši državljani žal v Sloveniji več ne počutijo varne, vsak dan se na nas obračajo ljudje, ki si ne upajo več v miru na sprehod, to so naši državljani, ki živijo v okoljih, kot je na primer Bela krajina oziroma posamezni kraji ob avstrijski meji, in to je problem, zaradi katerega bi mi morali sklicevati seje, saj tukaj gre za naše državljane. </font><br/>
<font size="4">Pravilno bi bilo, da se mlade ilegalne migrante deportira nazaj v države izvora, čeprav nekateri tukaj trdite, da so ti migranti, ki prihajajo iz vojnih žarišč. Ampak vsi tukaj vemo, da temu čisto ni tako. Obtožbe glede nasilja, kot že rečeno, se mi zdi vse skupaj ena velika laž. Kažete slike otrok in obsojate slovensko policijo za ravnanje, pa me zanima, če vam ni nerodno. Migranti, ki bodo na vso silo dosegli tisto, po kar so prišli, in naredili vse možno, možna kriminalna dejanja za dosego svojega cilja. To so ljudje z malo empatije in sočutja, saj vsi vemo, kaj se dogaja njihovim ženskam in otrokom v državah, iz katerih prihajajo. Nelegalni prehodi, nelegalni prehod je kaznivo dejanje in pika. </font><br/>
<font size="4">Hvala. </font><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Ste zaključila, spoštovana? </font><br/>
<font size="4">Prav. Predajam besedo poslanki Violeti Tomić, za njo pa naj se pripravi poslanec Pojbič. </font><br/>
<br/>
<b><font size="4">VIOLETA TOMIĆ (PS Levica): </font></b><font size="4">No, zdaj smo slišali eno tako razpravo, kjer je popolnoma jasno, kako razmišlja naša skrajna desnica. Tisoč 963 evrov je SDS pisal na plakat, da nas stane vsak migrant, ubogo delovno ljudstvo naše pa ne dobi niti tristo. </font><br/>
<font size="4">Jaz se strinjam, da je treba pomagati našim ljudem, ampak to, veste, nima nobene povezave s tem, kako mi tretiramo človekove pravice ljudi, ki prehajajo preko Slovenije in želijo najti zase boljše življenje. Ves čas poslušamo, ti tujci so po naravi agresivni. Kateri človek pa se rodi agresiven, katero pleme, katero ljudstvo je manjvredno? Vsi vemo, kaj se dogaja. Mislim, ja, naši ljudje, jaz sem iz Bele krajine in vam povem, mnogi niso videli migrantov, nekateri pa so jih. Ponavadi na poti, eni jim dajo celo za piti, kaj za pojesti, mislim, ljudje se pa ne počutijo varne zaradi vas, zaradi vaše propagande. Zaradi vašega strašenja in hujskanja proti nekim ljudem, ki si ne želijo drugega, kot živeti nekje, kjer bi lažje živeli in bolj varno. </font><br/>
<font size="4">Zdaj, ilegalni migranti. To je neka formulacija, ki jo tukaj zdaj poslušamo. Kateri človek je ilegalen? Vas sprašujem. Nezakoniti prehodi. Kateri človek je nezakonit na tem svetu? Kdo od vas si pa jemlje to pravico, da bo govoril, kateri državljan tega sveta, kateri zemljan je legalen in kateri je nelegalen? Pa ne govorite, da izpolnjujete ukaze in da upoštevate zakone. Tudi tile, ki so na nürnberških procesih bili, so se zagovarjali, da so samo izpolnjevali ukaze. </font><br/>
<font size="4">Veste, slovenskim državljanom je v interesu, da Slovenija ne bo plačevala kazni na mednarodnih sodiščih. In slovenskim državljanom je treba povedati po pravici, da Slovenija dobiva denar za reševanje migrantskega problema in problematika. Kam gre ta denar? Bodo slovenski državljani nekoč izvedeli, v katerih žepih je pristal ta denar? Medtem ko se jim govori, kako naše davkoplačevalce stanejo ti migranti. Ne, migranti so del evropske migrantske politike in zato so tudi sredstva dodeljena. In to, da tukaj pridete in kričite na nas, samo zato, ker imamo dokaze o drugih zadevah, je nedostojno in si tega res ne bomo dovolili. </font><br/>
<font size="4">Glejte, recimo Hrvaška, kjer jih tako zelo pretepajo, pa ne recite, da jih ne pretepajo, kajti tudi Svet Evrope in Evropska komisija to vedo. Če vi ne veste, potem bom rekla tako kot gospod Kangler, ali ne vidite in ne slišite stvari? Veste, Evropska komisija in tudi Svet Evrope sta seznanjena s tem, kaj se dogaja na Hrvaškem. Zdaj, delno nenavadno je ali pa celo tragično, da je predsednica parlamentarne skupščine Sveta Evrope, katere članica sem tudi jaz, in to je največji organ za človekove pravice, tako da mi lahko verjamete, da vem, o čem govorim, gospa Marija Pejčinović Burić, pač ki prihaja s Hrvaške. Velikokrat smo naslovili nanjo vprašanje in tudi dokaze, kako je možno, da hrvaška policija se tako grozljivo izživlja nad ljudmi, ki so vrnjeni iz Slovenije. In jim rišejo križe po glavi, jih polivajo s kečapom, jim lomijo noge, roke, in potem ubogi, izstradani, v Bosni, ki je popolnoma porušena še od vojne, nekako pristanejo ti ljudje, da zacelijo rane in se spet, kaj drugega kot znova napotijo na pot v obljubljeno Evropo. </font><br/>
<font size="4">In vsakič, ko jih vrnete, dokler so živi, se bodo znova, ko zacelijo rane, odpravili na to pot. Moj praded je šel v Kolorado, pa mu ni nihče lomil nog. Pa verjamem, da je tudi mnogi od vaših prednikov, ko je na tem prostoru živelo prebivalstvo, ki je bilo zelo zelo revno, odhajalo v tujino. Iz različnih razlogov, političnih, ekonomskih, katerih koli. Slovenci imamo vsi v svojih družinah migracije, migrante. In ne vem, kdo kdaj jim je rekel, da so ilegalni in nezakoniti. Bili so pač deležni nekih postopkov, dobili so delo. </font><br/>
<font size="4">Zdaj, pismo, ki so ga napisali ti v azilnem domu, ti ljudje. Veste, pozabimo pa eno stvar. Nikoli ne rečemo, da gre za ljudi. Pogovarjamo se o ljudeh. In predvsem to me boli, da govorite o njih, kot o nekih ujmah, neki nesreči. Napisali so, da so med njimi električarji, vozniki, modni oblikovalci, delavci, prodajalci, maratonci, smo ljudje. So zapisali v pismu. In glejte, iz tega izhajajmo. So ljudje. </font><br/>
<font size="4">In tako kot je gospod iz Amnesty International rekel, lahko bi se jim dalo delovno vizo. V moji Beli krajini, kjer jih tako straši skrajna desnica z begunci, so uvozili samo lani tristo migrantskih delavcev iz Bosne in Hercegovine. Ti ljudje pa hodijo, željni, da bi pomagali, da bi delali, da bi lahko živeli. Ne, oni niso ljudje, oni so ilegalni migranti. Nezakoniti prebežniki. Glejte, Hrvaška je dobila skoraj sedem milijonov evrov evropskega denarja za varovanje meje. Koliko je dobila Slovenija? Prosim za podatke. Od tega bi jih moralo biti tristo tisoč vsaj namenjenih prav za zagotavljanje spoštovanja človekovih pravic, pa tega ni. In o tem so obveščene mednarodne inštitucije in verjemite, prej ali slej bo račun izstavljen in se bo vprašalo, kam grejo ti milijoni, ki so namenjeni reševanju migrantske problematike. </font><br/>
<font size="4">Seveda Turčija drži v šahu celo Evropo in grozi, da bo odprla meje, Madžarska se skriva za bodečo žico, Grčija ne zmore več, in po požigu Morie, veste, je bila počasi prepovedana zlata zora v Grčiji. Skrajno desna organizacija, ki je požigala in seveda iz migrantov delala neljudi. Zdaj, skupni evropski azilni sistem je sestavljen iz več zakonodajnih aktov, in kar mi želimo, je, da se zakoni spoštujejo, pa jih ne pišemo vsi mi tukaj. Pišejo jih tudi mednarodne organizacije. Recimo dublinska uredba določa, katera država članica je odgovorna za obravnavanje prošnje za azil. Direktivno o azilnih postopkih, v kateri so določeni skupni standardi za pravične in učinkovite azilne postopke. Direktivo o pogojih za sprejem, ki določa minimalne skupne standarde za življenjske razmere prosilcev za azil, in zagotavlja, da imajo prosilci dostop do nastanitve, hrane, zaposlitve in zdravstvenega varstva. In vsa ta manipulacija, kaj pa naši, nima veze s tem. Naši državljani so naši, seveda imajo premalo, mnogi, sploh zdaj v času covida, je ogromno brezposelnih, in seveda boste sovraštvo lažje spodpihovali na račun ljudi, ki niso krivi za to. Krivi so pa tisti, ki slabo rešujejo zdravstveno krizo, s katero se soočamo. </font><br/>
<font size="4">Direktiva, ki določa pogoje, ki jih morajo izpolnjevati begunci ali osebe s subsidiarno zaščito in ki upravičencem ponuja vrsto pravic, se pravi, dovoljenje za prebivanje, potovalne dokumente, dostop do zaposlitve in izobraževanja ter socialno in zdravstveno varstvo. To so vse evropske direktive. Nikjer ne piše, da morajo biti v konclagerjih(?). In Republika Slovenija je določbe direktiv prenesla v Zakon o mednarodni zaščiti, ki v 20. členu določa, citiram: »Mednarodna zaščita v Republiki Sloveniji pomeni status begunca in status subsidiarne zaščite. Status begunca se prizna državljanu tretje države, ki se zaradi utemeljenega strahu pred preganjanjem in razloga pripadnosti določeni rasi ali etični skupini, določeni veroizpovedi, narodni pripadnosti, pripadnosti posebni družbeni skupini ali političnemu prepričanju, nahaja zunaj države, katere državljan je in ne more ali zaradi takega strahu noče uživati varstva te države; ali osebi,« pazite, »brez državljanstva,« piše v zakonu, »ki se nahaja zunaj države, kjer je imela običajno prebivališče in se zaradi utemeljenega strahu ne more in noče vrniti v to državo, če ne obstajajo izključitveni razlogi.«</font><br/>
<font size="4">Skratka, dvakrat je omenjeno tudi v tretji alineji, da tudi osebi brez državljanstva, in ko govorite, odvržejo dokumente, da se potem pretvarjajo. Ves čas spodbujate sovraštvo in nestrpnost do nekih ljudi, ki so ljudje. In kar je najhuje, veste, gre za otroke. Za cel kup otrok. Za otroke gre, ne. Ki na tej poti so žrtve trgovine z ljudmi, seksualne trgovine in še kaj hujšega. Mi bomo mižali pred tem. Jaz kot mati ne morem. Vi, kakor hočete. Samo zato, ker je nekdo, kaj, drugačne barve kože, ker je druge veroizpovedi ali česarkoli? In potem požaru v taborišču na grškem otoku Moria so države, med njimi tudi Slovenija, se obvezale, da bodo iz tega kampa sprejele več kot 400 otrok brez spremstva. Otroci brez spremstva pomenijo v prevodu sirote brez staršev. Mislim, da vsi, kar nas je tukaj, vendarle ne moremo o otrocih govoriti kot to, saj vemo, kakšni so ti ljudje po naravi. Kaj se dogaja s to obljubo o prevzemu otrok brez spremstva staršev? Kako bomo to rešili? Sistematsko. </font><br/>
<font size="4">Glede psov. Jaz sem sicer velika ljubiteljica živali, ampak vam povem, kolikor poznam ljudi, ki prihajajo s tega konca, vam povem, da imajo prirojen strah do psov, ker niso navajeni imeti psov kot domače živali, tako kot mi. In je to ena hudih oblik mučenja, da jih gleda prav od blizu pes. Skratka, Amnesty International to opisuje kot strategijo zastraševanja, s katero želijo preprečiti vstope v državo. Skratka, vem, kaj je namen. Namen je, da se strah in groza tem ljudem toliko vlije v kosti, da tam v daljni Bosni, v Veliki Kladuši bajeslovno govorijo zgodbe, nikar ne pojdi na pot, kajti tam te čakajo slovenski policisti, ki te bodo vrnili hrvaškim, in tam boš dobil batine, zlomili ti bodo noge, psi bodo lajali in tako naprej. Dajmo, da ljudje pač govorijo. In žalostno je, da ne spoštujemo lastne ustave. Država, ki ne spoštuje lastnih zakonov in lastne ustave, veste, je obsojena na propad. In to bom vedno vas opozarjala. In veste, to je tisto, kar mene res skrbi. </font><br/>
<font size="4">Koliko je bilo sovražnega govora od leta 2018, ko je, smo dobili bodečo žico na Kolpi, koliko utopljenih. In potem smo poslušali in gledali tvite, krstni list naj bo vstop v Slovenijo ali pa kar streljati vse na meji, bog bo že poznal svoje in tako naprej. To smo dovolili in to se je razpaslo in je postalo tako rekoč državna politika. Demonizacija ljudi. In res, ne bom, ne bom si dovolila, res ne, da kdorkoli iz vlade govori, če bi tako skrbeli za slovenske državljane, ravno mi vedno se trudimo, da se dvignejo minimalne plače, pri vseh PKP-jih se trudimo, da bi našim ljudem, da bi dvignili pokojnine in tole, ta način, ta dikcija, je preprosto nevarna. In to, da kršimo mednarodno pravo in humanitarno pravo, ob tem, da Slovenija sploh ni ciljna država za te ljudi, je nedopustno. In »pushbacki« se dogajajo. Dokazano se dogajajo. Ne govorite, da se ne dogajajo, ker drugače tule ne bi sedeli. </font><br/>
<font size="4">In veste, večkrat sem slišala tamle v Strasbourgu s strani nekih bolj, bom rekla, starih evropskih držav, da nove, vzhodnoevropske države jemljemo Evropsko unijo kot bankomat. Ali pa kot samopostrežno trgovino. Mi bi vzeli tisto, kar nam je všeč, pobrali bi denar za azilno politiko, pa za, ne vem, razvoj, ne bi pa spoštovali prava, pravne države. </font><br/>
<br/>
<b><font size="4">37. TRAK: (AB) – 17.00</font></b><br/>
<br/>
<b><font size="4">	</font></b><font size="4">(nadaljevanje) Ni. Članstvo Evropske unije je komplet, se pravi z dolžnostmi in z bonitetami. In obstajajo obveze in zaveze, tako da to, da se z najvišjih organov te države očita Varuhu koga zaposluje, da se pritiska, da se stigmatizira nevladnike, ki opozarjajo. Ravno nevladni sektor je tisti, ki je supervizor vsaki vladi. In ravno tako je opozicija tukaj zato, da je ogledalo poziciji. Ampak tega očitno ne razumemo več. Zdaj moramo vsi misliti isto in gremo v enoumje. Ne, ne bomo. Ne bomo v enoumju, verjemite. Tudi, če boste 10 tisoč, 15 tisoč kazni dali, če bo nekdo rekel »zdaj bomo pa protestirali proti Vladi«. Ne bo šlo. </font><br/>
<font size="4">	In to, veste, je neverjetno, ker ko sem poslušala jaz gospoda direktorja, to je tako, da bi si vsi želeli biti pravzaprav v tem azilnem domu v Postojni. To je tako vrhunsko, trikrat na dan hrana, ekološka hrana, psihološka pomoč, zdravniki. To vse imajo, madona! Kateri Slovenec pa sploh ima tako dober tretma. Smo slišali tudi prej. Nima ga, to je sanjsko živeti v tem Azilnem centru v Postojni. Neverjetno res. Skratka moramo se pogovarjati o tem in opozarjali vas bomo, da morate spoštovati zakone. To ni napad na slovensko Policijo, kot bi radi nekateri rekli. To je napad, to je kritika napačne politike, ki jo izvaja ta Vlada. Še kakšna pred njo jo je, in predvsem kritika spodbujanja sovraštva, ki pa ni dober ne za prišleke, še najmanj pa za državljane Slovenije. Veste, ker to ne pelje nikamor in ni dobro. Družba, ki se deli na vaše, naše, črne, bele, zelene, verne, takšne, drugačne, ne more prosperirati, enostavno ne more prosperirati in v Levici se borimo za vključujočo družbo in za spoštovanje ustave in zakonov. In na to vas bomo opozarjali, če nam dovolite. Pa ne zameriti in ne se tako zelo jeziti, kajti to je naša naloga, ker smo izvoljeni poslanci in to je naše delo.</font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Hvala lepa.</font><br/>
<font size="4">	Besedo ima poslanec Pojbič, potem pa bom ponovno pobirala prijave k razpravi.</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> Hvala lepa za besedo, predsednica.</font><br/>
<font size="4">	Od 14. ure lahko rečem, da od tega trenutka sem 2 uri poslušal napisane pamflete nekaterih, ki so skrajno bom rekel tudi žaljivi za predvsem Policijo in vse tiste organe, ki skrbijo za to, da ilegalni migranti in tudi tisti, ki zaprosijo za azil tukaj v Sloveniji jaz mislim, da imajo vse tisto, kar je potrebno, za to, da lahko normalno živijo in čakajo pač na vse tiste stvari, ki pridejo potem oziroma postopki, ki tečejo.</font><br/>
<font size="4">	Če temu ne bi bilo tako in to ne bi dejal, če ne bi poslušal vse predstavnike Vlade in seveda tudi Varuha. Varuh je opozoril na nekatere pomanjkljivost jaz temu tako rečem in povedal tudi med drugim, da se pogovarja in dogovarja z Ministrstvom za notranje zadeve in da sprotno rešujejo stvari. Dejstvo je, da v okoliščinah v kakršnih smo, kjerkoli, karkoli bomo pogledali, se bodo pojavljale določene stvari, ki jih je treba sprotno reševati. Ničesar ne moreš čisto točno napovedati v naprej, ne glede na zakonodajo, ki je sprejeta, ki pa določa jasno kako morajo potekati postopki. In v poročilu Varuha sem poslušal, da je pač opozorilo nekatere stvari, ker so opravili tam nekaj nadzorov in ugotovili pač tudi določene pomanjkljivosti, ampak ne takšne, ki bi botrovale temu, kar danes tu poslušamo. </font><br/>
<br/>
<b><font size="4">38. TRAK: (AB) – 17.05</font></b><br/>
<br/>
<b><font size="4">	</font></b><font size="4">(nadaljevanje) To gre za čisto politizacijo Levice. In med drugim si Levičarka, ki je razpravljala pred mano, govori, da smo mi skrajna desnica. Zdaj pa ne morem drugega reči – skrajna levičarka, ki je pred mano govorila, govori o sovražnem govoru in govori o nekem, da moramo držati skupaj, drug drugega podpirati in reševati skupaj stvari tako, kot veleva zakonodaja. Kot je nekdo tako /nerazumljivo/ in po drugi strani govori o strpnosti, potem lepo prosim, a smo na isti seji, a smo? Smo še normalni, ali kako naj rečem temu. </font><br/>
<font size="4">In ena stvar, ki jo moram tukaj povedati, je tudi to, ko sem danes, spoštovani gospod Varuh poslušal vas, vi morate biti in vaš institut oziroma institucija mora biti nepristranska, absolutno nepristranska. Ena stvar pa me je zmotila, če organi med sabo sodelujete in ker sodelujete in dobro sodelujete, moram povedati in po tiste, kar sem danes poslušal dobro sodelujete, je prav tudi, da kakšna nesoglasja rešujete tam, kjer je za to mesto. Nikakor pa si nihče ne more dovoliti na tej komisiji, zlorabiti to komisijo zato, da dela kampanjo za sebe. To pa ni pošteno. Ni pravično in to je treba reševati tam, kjer je za to mesto. Ne pa na tej komisiji.</font><br/>
<font size="4">Če pride do kakršnih nesoglasij med organi, morate na tisti ravni to rešiti. Ta komisija ni za to, da bi nekdo govoril »jaz pa tega ne bom dovolil«. Ta komisija ni za to tukaj. Gre in govori o samopromociji, to je moje razumevanje in potem vzbuja vprašanje o nepristranskosti. Vse ostalo cenim, podpiram vas, podpiram predstavnike notranjega ministrstva, da odlično sodelujete. In vse, kar je bilo danes povedano, ni bilo nobene dileme, razen te malenkosti, ki je mene zmotila. Govorim samo mene. Mogoče ima kdo izmed nas tudi drugačno mnenje in ni nobenega problema, ima pravico do drugačnega mnenja in to cenim tudi. </font><br/>
<font size="4">Zdaj pa da se vrnem malo nazaj. Bilo je veliko rečeno, da govorimo o otrokih, da govorimo od teh ranljivih skupinah. Jaz sem bil, sem doma iz občine Šentilj, kjer sem bil prisoten, ko je teh pol milijona ljudi ilegalnih migrantov, večina ilegalnih migrantov prestopala mejo s strani torej iz Slovenije v Avstrijo, ker sem tam doma. In spoštovane kolegice in kolegi, če bi bili tam in takrat tudi kot član Odbora za obrambo, sem bil v tistem šotoru, kjer so pač čakali na to, da prestopijo slovensko mejo z Avstrijo, torej v Avstrijo, iz Slovenije v Avstrijo, in vse, kar sem tam videl in vse to, kar so ti ilegalni migranti dobivali, metali na drugo stran iz vagonov, iz avtobusom, uničili vse, zažgali avtobuse od znotraj, potrgali vse, kar je bilo mogoče. Če bi to videli, če bi to videli, vprašanje, kako bi danes diskutirali. Jaz sem bil zraven. Tako visoko je bilo od oblačil, odej, pregrinjal, bund, celi kompleti vode, hrana, vse nametano ob progi. </font><br/>
<font size="4">In glejte prosi, o tem je tudi treba spregovoriti. To je mogel nekdo plačati. In danes sem slišal, da nam v celoti pokriva vse stroške za ta problem, o katerem danes govorimo, Evropska unija iz svojega proračuna. Tako je rekla kolegica. Jaz pa sem prepričan, da temu ni tako. Temu ni tako. Dobiva denar določen, ampak velik del mora prispevati tudi država iz svojega proračuna. Ko se spomnim nazaj vsaj tri, dve, tri leta, ni bilo te Vlade, koliko denarja je bilo v proračunu namenjenega za te in te postopke, za od a do ž. Za zdravstveno osebje, za vse te postopke, ki tečejo na sodišču, kdo to plača. To mora nekdo plačati. Kaj mislite da to sodniki zasedajo zastonj? A mislite, da zastonj zasedajo? To mora vse nekdo plačati. In seveda tisti denar, ki prihaja iz evropskega proračuna v slovenski, je treba še bistveno veliko, še veliko dodati tudi iz našega proračuna. In denarja naših ljudi, Slovenke, Slovencev, državljank in državljanov Republike Slovenije, ki delajo pridno, delajo za mini plačo, delajo za vse pač tiste  - o tem smo danes že govorili, pa si tega ne morejo privoščiti to, kar je moja kolegica povedala. Jedilnik – ste videli kakšne jedilnike imajo? Kakšne pogoje imajo? Koliko naših ljudi v Halozah, v Slovenskih Goricah in da ne bom rekel kje greste pogledati, nimajo televizorja, nimajo dostopa do interneta. Jaz sem od 15. avgusta pa do 14 dni nazaj čakal, da sem imel internet, da sem se lahko na internet priklopil. A ilegalni migranti, ki vstopijo nelegalno, nezakonito</font><br/>
<br/>
<b><font size="4">39. TRAK: (AB) – 17.10</font></b><br/>
<br/>
<b><font size="4">	</font></b><font size="4">(nadaljevanje) v našo državo in ki jim to vse zagotovimo, kar je bilo danes povedano, pa protestirajo in ne vem kaj vse, pa glejte, to ni pravično. Mi, če govorimo o pravičnosti in govorimo o človeku in vse dimenzije tega problema pogledamo, nimam nobenih težav, če drug drugemu pomagamo. Absolutno nobenih in moramo. Da pa nekdo, kakršnokoli že stanje je, jaz pa vem, da je dobro, ker je bilo danes to povedano, vse kar je bilo povedano je dobro, kljub temu, da so neke določene pomanjkljivosti, na katere ste vi gospod Svetina, če se prav ne motim, oprostite, opozoril. Da je 90 odstotkov stvari na najvišji možni ravni zagotovljenih. </font><br/>
<font size="4">	In glejte, mi imamo zakonodajo, ki jasno določa po kakih pravilih je treba peljati postopke. In nobenega problema nisem, ne vidim v tem, ker je bilo danes točno jasno povedano, gospod, nisem si zapomnil kako se piše. Vi gospod, ja.</font><br/>
<font size="4">	/oglašanje iz klopi/</font><br/>
<font size="4">	Konec, aha. Ste danes zelo jasno, zelo precizno obrazložili vse podrobnosti. Zelo precizno. In to je bilo, če smo to poslušali, potem bi morali se drug drugega slišati, potem bi morali drug drugega slišati. In ne zlorabljati to komisijo, kljub temu, da je ta komisija absolutno za to ustanovljena, da obravnava to problematiko, ampak s takim načinom, s tako politizacijo ene stranke, ene stranke in to je Levica. To kar počenja, to pa ni primerno in je najmanj nedostojno. </font><br/>
<font size="4">	In ko govorimo o otrocih in te slike, ki jih predvajate tukaj, povejte mi koliko je na tej sliki otrok. Povejte mi. Prosim vas tisti, ki trdite, pa so to otroci, povejte koliko je na tej sliki otrok, ki so mladoletni. In tisti, ki ste videli tako kot jaz, več kot pol milijona ljudi, ko je šlo skozi Šentilj, potem bi mogli videti koliko je bilo mladoletnih in koliko je bilo otrok in koliko je bilo žena. Slike si pojdite zdaj pogledati, pa boste videli. In vsi so bili rojeni, mislim da 1. november ali 1. oktober 2012 ali – ne, pravzaprav ne 2012, 2000. Tako približno, ne vem. Vsi dokumenti, ki so bili tam pokazani, praktično je bila – vsi so imeli isti datum rojstva, vse in tako dalje in tako dalje. Se pravi nekaj ni v redu.</font><br/>
<font size="4">	In ta socialistična logika razmišljanja, reševanja migrantske krize je že v osnovi zgrešena in ni prinesla rezultatov. Do tega trenutka ni prinesla rezultatov. To pa je, da mi moramo reševati probleme te problematike na izvoru. Na izvoru. Samo takrat bomo lahko stvari pripeljali do tiste točke, kot jaz mislim, da je prav. Ljudje moramo tam pomagati in potem teh migracij ne bo. Tega problema ne bo. Bo tak individualni, kot je vedno, ni nobenega problema, ne pa masovni. Ne pa masovni, tako kot je bilo pol milijona v dveh mesecih ali pa še več. To ni sprejemljivo enostavno. In tega tudi ne moreš, tega ne moreš kontrolirati na tak način. Jasno pa je, če imamo mi zakonodajo in mi moramo spoštovati zakonodajo. In tako, kot je danes gospod povedal zelo jasno, da se obravnava individualno vsakega posameznika. Zdaj pa vi meni povejte, če ti lahko pol milijona ljudi individualno obravnavaš, kar določa zakon. A lahko? A mi je kdo tukaj v tej sobi sedi, da to potrdi? Bodo ti ljudje prej pokopani, prej ko lahko ti vsakega od pol milijona obravnavaš individualno. Katastrofa, katastrofa, da nekdo razpravlja pa tako na pamet. Ne moremo tako počez in na pamet razpravljati.</font><br/>
<font size="4">	Treba je vedeti jasno kaj hočemo. Sem za to, da stvari, da so stvari urejene tako, kot mora biti. Zakonodaja se mora spoštovati, ki jo spoštujem in vsaka čas Policiji, vsaka čast in vsem tistim organom tudi vam, ki sodelujete tukaj, da pomagate stvari tudi tiste, kot sem rekel že, določene nepravilnosti na pravi način opozoriti in saj vem potem, da notranje ministrstvo, ki je pač odgovorno za to področje, tudi potem ustrezno reagira. In kot sem danes ugotovil, to poteka po tej poti in hvala bogu. Želim si, da tako tudi ostane.</font><br/>
<font size="4">	Glejte, vsak, ki pa je ilegalni migrant, veste kaj to pomeni? A smo že kdaj razčistili ta terminologijo? To je nezakoniti prestop meje in mi imamo v zakonodaji jasno določeno.</font><br/>
<br/>
<b><font size="4">40. TRAK: (AB) – 17.15</font></b><br/>
<br/>
<b><font size="4">	</font></b><font size="4">(nadaljevanje) ne samo mi, saj jih ima tudi Evropska unija. In mi govorimo o tem statusu. In jaz sem prepričan in tudi v Slovenski demokratski stranki vseskozi zagovarjamo, da mora biti Schengenska meja zaprta, popolnoma zaprta v takih okoliščinah. V takih okoliščinah. In to bom zagovarjal tudi dokler bom tukaj v parlamentu, ker kot vidimo logiko socialistično, socialističnega razmišljana, reševati post festum, se pravi, ko migracije že so, reševati migracije, ne pa reševati problem na izvoru. To bi pa moglo biti temelj celotne svetovne politike, da na tem temelju rešuje to problematiko migracij, masovnih migracij. In definitivno je, da marsikateri migrant prestopi mejo, ki je pred tem plačal ne vem, te tihotapce, ki tudi zlorabljajo vse, kar je mogoče. To sami veste kako poskušajo spraviti iz ene države v drugo državo nelegalno, nezakonito migrante in na koncu še celo so nekateri oproščeni, celo se jim še čisto nič ne zgodi, ko najdejo poln kombi. To je pa res, to pa res ni v redu in tako dalje.</font><br/>
<font size="4">	Osebno mislim, da moramo ta problem migracij reševati na izvoru, da je treba v tem trenutku vse narediti to, da preprečimo ilegalne prehode, ponovno govorim o ilegalnih prehodih meje, da to preprečimo in danes je bilo rečeno, da migranti, ki ilegalno prestopajo mejo, niso nič slabega naredili, nikomur nič ne naredijo. Pa jaz ne vem, če »toti« živite v drugem svetu, tisti, ki tako razpravljate. Ste videli koliko lovskih hiš pa če gledamo kakšna razdejanja so bila. A ste to videli? A gledate sploh kaj se dogaja v naši družbi? A to vidite koliko odlagališč oblačil in vsega tega, kupi, ki zadaj prinesejo tudi bolezni in tako dalje in tako dalje in tako dalje. To mora nekdo plačati, to je treba vse plačati. A vidite to? In potem govorite, da nič noben nič slabega naredi. </font><br/>
<font size="4">Ste šli kdaj vprašati ljudi, ki tam živijo? Tudi Belo Krajino, to kar je kolegica govorila, ste šli? Pa vprašajte ljudi kaj si oni mislijo o teh nelegalnih, ilegalnih migrantih, ki prestopajo mejo, kaj si oni mislijo. Oni se čutijo, da enostavno nič ne funkcionira več. Oni nimajo zagotovljene varnosti. Naši državljani znotraj naše meje nimajo zagotovljene varnosti in se počutijo, da jim ni zagotovljena varnost, to kar je ena od ključnih ustavnih nalog države. In če bi bilo to zagotovljeno in če bi lahko na meji pomagala tudi Slovenska vojska, sem prepričan, da bi marsikaj bilo drugače. </font><br/>
<font size="4">	In toliko je bilo danes rečenih, tudi po moji oceni precej neresnic, napadov na Hrvaško. Pa saj to je noro kaj sem danes vse tu slišal. In na nekem nivoju Državnega zbora poslanci Državnega zbora, se pravi na tej komisiji govorimo s takimi napadi na našo sosedo. Mislim to se ne, to je neprimerno. To je neprimerno. Kaj mislite, da te seje ne bo nobeden videl iz hrvaške politike. Mi se na tak način vmešavamo direktno v njihovo notranjo, torej notranjo politično situacijo. Pa kdo ima pravico to delati? Mi skrbimo za to kako bomo reševali stvari v Sloveniji, ni naša naloga. Ne glede na to, da smo skupaj v Evropski uniji. Mi tukaj ta komisija si ne more tega dovoliti taki fiasko, da na tak način napada, ker to bo, te informacije bodo prišle ven. </font><br/>
<font size="4">	In te nevladne organizacije, ki sem danes poslušal tukaj; mislim pa še nekatere od katerih bi pričakoval bistveno več, da bi tudi malo neko širino imeli, ko tukaj berejo pamflete, ki so jih imeli napisane. Vmes celo nekateri niti brati niso znali ravno najboljše. Moram reči, ker sem poslušal. To potem pomeni, da neke stvari ne štimajo in mi si tega ne moremo dovoliti. Definitivno je, da je ta odbor danes sklican politično motiviran s strani Levice, ker išče svojo pozornost na slovenskem političnem prostoru in vidite, da praktično vsaki dan je sklicana neka nova seja. Ampak samo zato, da bi se ta stranka politično promovirala na račun takih odborov, kot je danes tukaj.</font><br/>
<font size="4">	In danes je bilo rečeno koliko je tistih ljudi, ki so obravnavani. </font><br/>
<br/>
<b><font size="4">41. TRAK: (AB) – 17.20</font></b><br/>
<br/>
<b><font size="4">	</font></b><font size="4">(nadaljevanje) in koliko jih je v tem … v Postojni v tem azilnem domu. Število, danes smo slišali tudi število. In glejte, jaz mislim, da je to ne morem drugače reči kot pa zloraba vseh nas, ki tukaj sedimo v politične namene ene politične grupacije, ki je pa dokazano napačna politika. Govorimo o azilni politiki na evropski ravni, napačna. </font><br/>
<font size="4">	Še enkrat bom poudaril in s tem tudi zaključujem; azilno politiko je treba reševati na izvoru. In če bomo to delali, vsega tega kar se zdaj dogaja, se ne bi zgodilo. Ljudem je treba pomagati tam, kjer imajo probleme in jih tam najlažje rešuješ. In vemo, da je marsikdo tudi od tistih, o katerih sem govoril, teh, ko te ljudi vozijo in z ladjami in tako dalje, so tisti barabini, ki služijo na ta račun in okrog prinesejo ubogi narod, potem pa mu dajo napačne informacije in ne vem kaj še vse, pa je potem čisto ta drugi, tretji, ne vem kdo je vse kriv za to. V resnici pa vemo kje je problem. Vemo kje je problem. Mi v Sloveniji sem prepričan, da to delo vsaj tisto organi, ki ste odgovorni za to, to svoje delo opravljate odlično. Ne morem vas pohvaliti in še enkrat pohvaliti Policijo absolutno in tudi gospod Varuh vas, in vaše delo, ki ga opravljate, ker ne more biti nepristransko, tako kot smo rekli. In verjamem in upam, da bomo tako tudi v prihodnje to problematiko reševali, sam pa se zavzemam za to, da se meja zapre, Schengenska meja in potem se ve točno, da prestopov ilegalnih migrantov več ne more biti, ilegalnih. Kdo bo pa legalno prišel v mejo, v našo državo z ustreznimi dokumenti, je pa legalni migrant, zaprosil za azil in tako dalje, potem pa seveda imamo zakonodajo, po kateri pa morajo vsi postopki teči, tako kot so do tega trenutka tekli, to kar je bilo povedano s strani predstavnikov Ministrstva za notranje zadeve. In jaz mislim, da je to edino pravilno.</font><br/>
<font size="4">	Zelo ne na mestu, pa še enkrat povem, mi se pa zdi to, da ne kdo politično zlorablja tudi če je treba stiske ljudi, je to nedopustno, nesprejemljivo, da to politično kdo zlorablja in to dela Levica vseskozi. Odkar je prišla v parlament, v parlamentu ni več tistega, kar je bilo. Enostavno ne moreš normalno delati več. Ne moreš normalno delati. To je pa neverjetno posebna situacija, ki upam, da ne bo nikoli več, ker definitivno je treba držati skupaj pa reševati stvari, ki se niso zgodile danes, so nakopičene leta in leta. Danes sem poslušal enega, ko je bral pač ta svoj papir, eden od mladeničev, ki je tukaj sedel, ko je praktično vse, kar nekaj vlad omenil v tej zgodbi in nekaj imen in priimkov povedal. Jih je – saj to bom jaz potegnil drugič ven, pa bomo to malo še pogledali v ta, kako je že ustavni log, ker to so tudi predstavniki in sestavni del tega ustavnega loka tudi te stranke, pa naj malo razčistijo med sabo …</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Spoštovani poslanec, držite se teme …</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> … lahko govorim.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Nismo pri ustavnem loku, ampak …</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> Poslušal sem dosti danes, glejte diskusij takih, ki nimajo nobene veze s to zgodbo. Sem jih poslušal. Nobene, zloraba na zlorabo resnično. In potem podtikanja, laži. Danes je bilo 70 procentov danes povedanih s strani vas laži, laži. In mislim, da je državni sekretar na Ministrstvu za notranje zadeve zelo jasno, Franc Kangler zelo jasno povedal. Laž na laž. In v preteklosti vemo v socialističnih sistemih kako stvari funkcionirajo, kako funkcionirajo – laž na laž in laž postane resnica. In to se noben ne more dovoliti in tudi vi ne boste uspeli na tak način prepričati ljudi, da je vaša laž resnica in ne bo resnica in ni resnica. Zato, ker sem danes poslušal kompetentne ljudi, ki vedo tisto, kar je prav in so danes zelo jasno povedali in poudarili kaj je prav in kaj ni prav in kaj je laž in kaj je resnica. S tem pa tudi zaključujem.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Predlagatelj je zaprosil za besedo. Torej predajam besedo predlagatelju.</font><br/>
<br/>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Ja, saj bom kratek. Ne bom polemiziral s tem. Očitno gospod Pojbič ni od 15. avgusta čakal samo na internet, ampak tudi na lekarno in pomirjevala. </font><br/>
<font size="4">	Zdaj kar se tiče poročila Varuha, jaz ne bi rekel, da gre za neke manjše malenkosti ali pa podrobnosti, ki jih je ugotovil in tako naprej, ampak gre za precej resne </font><br/>
<br/>
<b><font size="4">42. TRAK: (AB) – 17.25</font></b><br/>
<br/>
<b><font size="4">	</font></b><font size="4">(nadaljevanje) stvari in tudi pač resen odziv ministrstva, ki jih pač prepoznava s tem, ko pravi, da v bistvu ne more oporekati in priznati, da je potrebno stvari izboljšati. Med drugim in to je verjetno ključno, predvsem, ko se izgovarjate na to, da so velike številke ljudi, ki se pač, ki so zasačeni na meji ali pa so pripeljani v Center za tujce. To je en od predlogov Varuha, pač četrti, da se nemudoma sprejme ustrezne kadrovske, organizacijske in druge potrebne ukrepe, da se zagotovi, da ne preteče več kot 6 delovnih dni od posameznikove podaje namere, da zaprosi za mednarodno zaščito pri organu, ki ni pristojen za sprejem prošnje do osebnega razgovora, na katerem poda prošnjo za priznanje mednarodne zaščite. To je zakonski rok 6 dni. </font><br/>
<font size="4">	Mi poslušamo že leta in leta, da se azilni postopki vlečejo tudi po več mesecev, tudi kakšno leto in to je tudi nedopustno in to je tudi metodičen način kako ljudi odvračati od tega, da bi sploh prosili za mednarodno zaščito.</font><br/>
<font size="4">	Še enkrat, to je problem. Ko govorimo o stanju v Centru za tujce v Postojni, je to v bistvu eskalacija tega, kar se pač sistematično počne že vrsto let. Pa vam pomagam, gospod Pojbič, ja, omenjalo se je tudi ministra Poklukarja pa ministrico Györkös Žnidar in tako naprej. Ker je to bil edini odziv, ki ga je ta država bila sposobna pač ustaviti kakršnokoli to, s čimer ste tudi zaključili. Pač zapreti mejo, pa imamo rešen problem. Ampak to ni reševanje problema, to je samo odlašanje ali pa pač pogled stran od problema. Jaz se strinjam, da je treba stvari reševati v izvoru, ampak to pomeni tudi ne podpirati organizacij, ki na tem izvoru delajo takšne razmere, recimo Nato, ki ga vi tako vehementno podpirate in podobne stvari. Zdaj sem bral včeraj, da se bo preiskovalo dejansko končno tudi zločine v Afganistanu s strani vojakov ZDA in ostalih pripadnikov zavezništva Nato in tako naprej. To je en velik del izvora in na tak način bo potrebno tudi začeti reševati težave v izvoru, ampak dokler se ne reši stvari na izvoru in mislim, da pač na žalost ne bo to tako kmalu. Je pa potrebno predvsem humanitarne krize reševati z nekim humanitarnim pristopit. Ne reči »bomo zaprli meje, pa naj se znajdejo«. Jaz ne vem, vi bi legalizirali migracije in ne vem, a si to predstavljate, da gre nekdo pred kaj jaz vem, par leti sredi porušene Sirije na letališče, kupi letalsko vozovnico pa prileti v Slovenijo ali kaj, in potem prosi za azil. Mislim, pa saj to je noro. To lahko samo pač v neki blaznosti nekdo izgovarja.</font><br/>
<font size="4">	Tako da ja, pač lahko imamo nezakonite prehode meje, ampak moramo tudi po drugi strani tehtati kaj so vzroki in zato je potrebna individualna obravnava, ker samo na tak način lahko nekdo ugotovi ali je pač potem prošnja utemeljena ali ni. Kar se tiče Hrvaške pa pač ne vem, slike so, videi so, poročila mednarodnih organizacij so, tako da ne vem zakaj bi si zatiskali oči, da je na Hrvaškem vse okej. Pač Policija tam pretepa tujce. Pač to je dejstvo. In v 21. stoletju kot neka ne vem, država, če se imamo za napredno državo, si ne more privoščiti ljudi pošiljati tja, kjer ve kaj se bo zgodilo z njimi. </font><br/>
<font size="4">	In kar se tiče še enkrat sredstev; pač dejansko od Evropske unije dobivamo sredstva za reševanje oziroma za upravljanje migracij. Kam gredo? Dajmo razmisliti ali je bolj smiselno, če se ta sredstva porablja za paralizatorje, karikiram, a ne bi bilo bolj smiselno začeti razmišljati o integracijski politiki v tej državi, ki je ni? O prevajalcih, o pomočem, o /nerazumljivo/ poskusih kako integrirati ljudi, ki želijo mednarodno zaščito ali pa ki bi kakorkoli na kakršenkoli način želeli ostati v naši državi, da se jih skuša čimprej vključiti, čimprej vključiti, socializirati in jim omogočiti neko normalno življenje. In to je problem, optika. </font><br/>
<br/>
<b><font size="4">43. TRAK: (AB) – 17.30</font></b><br/>
<br/>
<b><font size="4">	</font></b><font size="4">(nadaljevanje) Večinoma se v Sloveniji razmišlja o tem kako odvračati, kako zadrževati, kako vračati, ne pa kako sprejeti na human način, sprocesirati, če želite po zakonodaji in čimprej vključiti v družbo. Pol pa to povzroča eskalacije, če so ljudje več mesecev zaprti v zabojnikih in tako naprej. Saj to je popolnoma normalno. Mislim, da bi tudi vsak od nas pač na neki točki – pregori in ne more več naprej.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Ja, hvala lepa.</font><br/>
<font size="4">	Zdaj pa ima repliko poslanec Pojbič.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> /izključen mikrofon/ Ne, jaz jo imam pred tem na Pojbiča.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Aha, se pravi najprej …</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> /izključen mikrofon, nerazumljivo/</font><br/>
<font size="4">	</font><br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> /izključen mikrofon/ Ja, jaz sem.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Najprej je replika Violeta Tomić na poslanca Pojbiča na prejšnjo razpravo. Tako je po vrstnem redu, potem pa poslanec Pojbič na predlagatelja.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Ja, hvala predsedujoča. </font><br/>
<font size="4">	Ja, jaz se strinjam s poslancem Pojbičem. Ja, reševati na izvoru, ja, to ni socialistično razmišljanje. Če pogledamo od kje ljudje bežijo – Iran, Irak, Afganistan, Sirija – kaj je tam skupno – imajo nafto. In podpirati vojne imperialistične, vemo, da v koaliciji voljnih leta 2003 smo bili tudi mi in so se začela bombardiranja. Dajmo pogledati stvari tako, kot so. Vi bi pa zdravili posledico. Zaprli bi zid, naredili bi zid in zdaj ni migrantov, jih ne vidim, jih ne slišim. Jezili bi se pa na »švercerje«. V pomanjkanju sistematične rešitve Evrope, Evropske komisije, Slovenije tudi na tej poti, imajo svoje proste roke ravno »švercerji« in tega nočemo in želimo to preprečiti. In zato si želimo sistematične rešitve.</font><br/>
<font size="4">	Manipulirate s pol milijona. V Centru za tujce je bilo aprila sprejetih 55 oseb, junija 307, v prvi polovici julija 124 in trenutno je tam okoli 30 tujcev po naših podatkov. Skratka, pol milijona je mogoče od začetka migrantske krize 2018 pa do zdaj prišlo. Trenutno v Bosni in Hercegovini je ujetih cirka 9 tisoč ljudi. O teh številkah se pogovarjamo. Pač to so uradni podatki, gospod Pojbič. Treba je kdaj kaj brati in kaj videti, ne samo Novo24. </font><br/>
<font size="4">	Zdaj pa tako, ko že govorimo o zgodovinskem spominu, je zelo zanimivo, da bi gospod Pojbič demokratično prepovedal Levico. To smo doživeli v 30-ih letih prejšnjega stoletja. Vemo kdo je prepovedoval in kdo je demoniziral eno skupino ljudi, ki so se jim rekli Židje, ki so bili razčlovečeni, ničvredni, ista propaganda kot zdaj proti beguncem je bila, in potem je bilo popolnoma logično, da se jih zapira v »konzlagerje«, da se jih tudi skuri in eliminira. Dokončna rešitev begunskega vprašanja, spoštovani, ni v tem da si zatiskamo oči, niti v tem, da postavimo zid, ampak da stvar sistematično, človeško in humano rešimo. </font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Hvala lepa.</font><br/>
<font size="4">	Replika poslanec Pojbič na …</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> /izključen mikrofon/ na oba.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Ne, na oba pa ne morate zdajle. </font><br/>
<font size="4">	</font><br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> /izključen mikrofon, nerazumljivo/</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Replika na repliko, spoštovani poslanec, replika na repliko ni možna, lahko pa replicirate predlagatelju.</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> /izklopljen mikrofon/ v redu.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> No …</font><br/>
<br/>
<font size="4">	</font><b><font size="4">MARIJAN POJBIČ (PS SDS):</font></b><font size="4"> Hvala. Hvala za besedo, predsednica.</font><br/>
<font size="4">	Torej, saj ne vem ali je še sploh smiselno, da repliciram, ampak bom vsekakor še en stavek na to temo dodal. Dejstvo je – glejte, ne moreš ti legalizirati nezakonitih prehodov, če nam zakon določa kako se te stvari, tem stvarem streže. In kako meni lahko nekdo reče, da se nekaj, kar je z zakonom prepovedano, zaradi neke humanosti pa je dovoljeno. Zakaj, naj mi nekdo to razloži. Zdaj pa ne vem ali velja ustava v tej družbi, veljajo zakoni v tej družbi ali velja ne vem kaj. Glejte, to je noro kar sem zdaj poslušal.</font><br/>
<font size="4">	/oglašanje iz klopi/</font><br/>
<font size="4">	Prosim lepo, zdaj jaz govorim, ker prej sem bil tiho. In kako jaz razumem stvari; jaz vem in se s tem ne rabite vi ukvarjati v Levici. Jaz razumem tako, kot razumem in tako tudi povem in jaz sem zelo jasno povedal. Še enkrat ponavljam, če se spoštuje zakon, zakonodaja, ustava in vse tisto, kar velja v tej družbi, potem mi ne moremo in niti ne smemo. </font><br/>
<br/>
<b><font size="4">44. TRAK: (AB) – 17.35</font></b><br/>
<br/>
<b><font size="4">	</font></b><font size="4">(nadaljevanje) si dovoliti, da ne samo vzpodbujamo nezakonite migracije. To pa je res, glejte. Mislim, to pa je noro. Enostavno noro in to ne morem razumeti ali pa tudi resnično, če razume ali ne razume, jaz vem pa, da razumem zelo dobro. Povedal sem čisto po kmečko, ki razumejo tudi vsi ostali ljudje. Vedo točno, drugače mi več zakonodaje ne potrebujemo, ne rabimo ustave, ne rabimo nič. In tudi države nimamo več, če bi veljalo to, kar vi govorite. Jaz pa želim, da imamo državo, da imamo ustavo in da se zakonodaja in ustava spoštuje v tej družbi in v tej državi. </font><br/>
<font size="4">	S tem zaključujem.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Hvala lepa.</font><br/>
<font size="4">	Mislim, da je državni sekretar želel besedo, pa mislim da poslanec potem. Ampak dovolite najprej besedo predstavniku Vlade.</font><br/>
<br/>
<font size="4">	</font><b><font size="4">FRANC KANGLER:</font></b><font size="4"> Hvala lepa, spoštovana predsednica. </font><br/>
<font size="4">	Želel bi odgovoriti gospe Violeti. Ja, vi ste vprašali kam gre denar, ki je prišel iz EU-ja, da je Hrvaška dobila 7 milijonov. Tukaj vam lahko povem, da je samo Center za tujce v Postojni pridobil cirka 4,5 milijone evropskih sredstev, ki so bili izključno namenjeni za investicijo za pogoje bivanja – 4,5 milijone, tako. </font><br/>
<font size="4">	Kar se tiče Hrvaške, sedmih milijonov, ste malo povedali. Samo za helikopter za nadzor njihove državne meje z Bosno, vseh državnih mej, stane več kot 7 milijonov, ki ga je plačala Evropska unija in tudi drugo dodatno opremo, ki je na tej meji. </font><br/>
<font size="4">	Zdaj mi smo v preteklosti dobili veliko denarja za vzpostavitev Schengenske meje. Mi imamo recimo veliko avtomobilov policijskih, ki so namenjeni za nadzor Schengenskega mejnega prostora. Veste, ampak malokdo ve, da teh avtomobilov slovenska Policija ne sme in ne morejo uporabljati v notranjosti, ampak izključno samo za nadzor Schengenske meje. In slovenska Policija ima reden nadzor s strani Evropske komisije glede uporabe in glede razporeditve policistov, ki so namenjeni in plačani za nadzor schengenske policije. Hrvaška ima v tem danem trenutku več kot 8 tisoč 500 mejnih policistov za vzpostavitev bodoče schengenske meje, ki bi naj bila vzpostavljena na meji s Srbijo, Bosno in Črno goro. Tako da ta denar ni šel za orožje ali paralizatorje, kot ste vi rekel, spoštovani poslanec. Črpati evropski denar ne pomeni ga trošiti nevede, ampak nadzor s strani Evropske komisije je tako vzpostavljen, da niti centa ne moreš odtujiti, kar dobiš iz Evrope oziroma namenski denar. In to vsi vemo, tako da je vsaka beseda odveč. </font><br/>
<font size="4">	Bi pa želel tukaj poudariti, da je poročilo Varuha bilo odposlano in napisano 10. 11. Danes smo 12. 11. Mi tega poročila na ministrstvu še nismo preučili, zato tudi ne nasprotujemo petemu sklepu, ki je primeren. In naša naloga je, da to, kar je Varuh zapisal, da preučimo in navedbe preverimo. V kolikor navedbe držijo in so možne, odprava posledic, katere je navedel Varuh, jih bomo takoj v najmanjšem možnem času odpravili. Bil je navede službeni pes. Lepo je vas poslušati tukaj pa govoriti, nihče pa ne se postavi v vlogo policista in poskrbi, da gre na prvem mestu za varnost slovenskega policista. In pes ni tam zato, da bi strašil ljudi. Je pač eno izmed prisilnih sredstev, ki jih smeš, kadar z milejšim ne moreš neki red vzpostaviti, uporabiti. </font><br/>
<br/>
<b><font size="4">45. TRAK: (AB) – 17.40</font></b><br/>
<br/>
<b><font size="4">	</font></b><font size="4">(nadaljevanje) Tako kot strelno orožje ali pa vodni top ali pa konjenico. Ampak pes ni tam zato, da bi strašil ljudi, lepo vas prosim. Neumnost, največja neumnost. Tako je. Službeni pes je zato, kot še enkrat potrdim, prvo, da zagotovimo varnost slovenskih policistov. Gospa Violeta je izpostavila vprašanje otrok in Slovenije. Po mojih podatkih in po dogovoru notranjih ministrov članic Evropske unije, smo načeloma Slovenija pristali, da prevzamemo štiri otroke glede na število prebivalcev in se meni se zdi prav. Otrok ni nič kriv. Da prevzamemo štiri otroke in da smo solidarni z vsemi ostalimi evropskimi članicami. </font><br/>
<font size="4">	Je pa res to, kar je gospod Pojbič govoril. Posebej pozornost in posebej navodilo ima slovenska policija kako ravnati z migranti v tistem trenutku, ko se pojavi kateri otrok ali pa mladoletnik v skupini ali pa posameznik. Ne tukaj slovensko policijo podcenjevati. Tu so vključeni tudi druge službe, kadar gre za otroka. In najbolj človeka boli, ko mu storiš krivico ali pa nekdo izreče laž proti nekomu drugemu. Čisto pa zanemarjate tisti, ki ste danes tukaj razpravljali, nacionalno varnost države. Eno je to, kar vi govorite danes tukaj. So pa še tudi druge stvari. Lahko se z vami strinjam, ali pa tudi ne. Jaz pa govorim o nacionalni varnosti države in o tistih podatkih, ki jih imajo slovenska policija, obveščevalne službe slovenske in tudi obvestil drugih obveščevalnih služb, ki prehajajo v Slovenijo. Naša stran pa mora tudi to upoštevati, da zagotovimo nacionalno varnost slovenske države, pa velikokrat ne govorimo na glas. </font><br/>
<font size="4">Vsi ti dogodki v Evropi, ki so se zgodili teroristični, kar veliko teh teroristov je šlo čez slovenska tla. In mene ne bo nihče od vas tukaj prepričal, da slovenski policist ne sme ilegalnega migranta ustaviti, popisati, fotografirati in opraviti postopek v skladu z Zakonom o javnem redu, Zakonom o Policiji in Zakonom o kazenskem postopku ZKP-jem. Nihče od teh ni prišel na mejni prehod pa rekel »jaz bi prosil za mednarodno zaščito«. Vsi so prišli ilegalno. Med njimi so reveži, ki rabijo tako pomoč, nekateri pa to izkoriščajo in po domače povedano služijo. Samo v Sloveniji je bilo v letu dni v koprske zaporu priprtih več kot 90 oseb, ki so izkoriščali ilegalne migracije, da so se okoristili. Gre za kriminalne združbe. Na Hrvaškem so jih pa v enem letu zaprli tisoč 100 tistih, ki so organizirali ilegalne prehode in na ta način služili. Tisoč 100 in mi tesno sodelujemo s hrvaškimi varnostnimi organi. </font><br/>
<font size="4">Danes tukaj vse povprek govoriti je brezpredmetno, kot sem tudi povedal. Bi pa še se tukaj dotaknil ene stvari. Nihče od sogovornikov ni omenil sodbe Evropskega sodišča za človekove pravice z dne 20. 2. letošnjega leta 8675/15. Dve dotični osebi proti Španiji. In jaz tukaj napovedujem, mi bomo zaostrili zakonodajo z Zakonom o tujcih, to ni nobena skrivnost. Pripravljen je Zakon o nadzoru nad državno mejo, ki bo prišel v parlament, ker nacionalno varnost države resno jemljemo in imamo odgovornost do države. In gre za ljudi. </font><br/>
<br/>
<b><font size="4">46. TRAK: (AB) – 17.45</font></b><br/>
<br/>
<b><font size="4">	</font></b><font size="4">(nadaljevanje)  Se opravičujem, pač malo bolj glasno govorim, ker mi je to v navadi. Ne pa kričim, tako da ne boste razumeli narobe, spoštovana predsednica.</font><br/>
<font size="4">	Ampak, ko nastane v družbi en problem, je potrebno ta problem reševati iz različnih zornih kotov. Lahko vas razumem vašo skrb za migrante. Res je, morate pa tudi razumeti našo skrb za nacionalno varnost države. Ali pa naj vam poslanec iz Ilirske Bistrice pove kakšna je skrb v tistem okolju, kjer imamo največ ilegalnih prehodov in prejetih oseb, kako se počutijo državljani. Ali pa vprašajte njihovega župana, pa čisto druge politične opcije, ko sploh nima veze. Ampak je to skrb župana, ki skrbi in ga boli, da ga nekdo tako obravnava, kot ga obravnava. Mi ga pa resno jemljemo. Mi vsi, gospod Rojc, če se ne motim. </font><br/>
<font size="4">	In še enkrat potrdim, tudi gospod Pojbič je poudaril, da hvala bogu, da imamo Varuha, da bdi, če vi nam ne zaupate, Varuhu morate zaupati. In ni problem odpraviti pomanjkljivosti, ki so se znašle. Ne zaradi te Vlade ali prejšnje, ampak zaradi sistema, ki traja že ne vem, 10 let ali pa 5 let. In to sproti odpravljamo. To sodelovanje je dobro, boljše, kot bi si lahko kdo mislil. Vsak dan ali pa vsaki drugi dan imam po en dopis Varuha. Je tako? Vsak dan ali pa vsaki drugi dan. In do zdaj niti enkrat ni bilo urgence s strani Varuha, da mi nismo v roku 30-ih dnevih odreagirali ali pa poskušali odpraviti neko zgodbo ali pa neki dogodek, ki je bil problematičen s strani Varuha. Vedno, ker smo samo ljudje. In tudi policisti, slovenski policisti so samo ljudje, in tudi migranti. </font><br/>
<font size="4">Je pa res, tukaj pa moram povedati, nekateri so začeli problematizirati v mesecu avgustu Center za tujce v Postojni. 28. avgusta sem nenapovedano obiskal ta center. Nihče ni vedel, ker sem se kot državni sekretar želel prepričati o tem kar sem slišal ali prebral v medijih. Ugotovil sem, da sem, da sem v medijih prebral en kup laži, da je dejansko stanje popolnoma drugačno, kot so ga nekateri predstavili. Da je center vzorno voden, da gre za zdravstveno oskrbo, medicinsko osebje, kot ste že tudi vi navedli vse. Bil je pa en problem; od tistega trenutka, ko je Ministrstvo za notranje zadeve objavilo jedilni list, ki ga imajo tam tujci in o kalorijah, je pa imel Center za tujce velike probleme s strani nevladnih organizacij pa še koga drugega, zakaj smo to objavili. Slovenski narod in državljani imajo pravico vedeti, ravno zato, da nam ne bo kdo v Evropi očital, da za njih nismo poskrbeli v skladu z vsemi mednarodnimi konvencijami, ki veljajo. Pa smo, tukaj lahko trdim, da smo. Ampak morate tudi nas razumeti, tudi zaposlene. In kot je Varuh iz razprave, kar sem razbral, lahko tudi povem, da tudi sistematizacijo že spreminjamo, da bi lahko prilagodili potrebam centra, da zagotovimo to, kar center potrebuje, kar se tiče človeških virov. Jaz upam, da bomo to dosegli. </font><br/>
<font size="4">Še enkrat pa lahko izrečem vsem čestitke za vodenje. Pa veste zakaj – to so takšni psihični problemi zaposlenih tam, ki morajo imeti trdo dušo, da te pritiske zdržijo. Ni jim vseeno tem policistom in zaposlenim ali medicinskemu osebju, ki dela v tem centru. To niso enaki pogoji kot v kateri drugi ambulanti ali v drugi policijski postaji. In zaenkrat kapo dol. Vsaka kršitev, če bi se in ko se bo pojavila, pa bomo striktno jo obravnavali z vsemi notranjimi akti </font><br/>
<br/>
<b><font size="4">47. TRAK: (AB) – 17.50</font></b><br/>
<br/>
<b><font size="4">	</font></b><font size="4">(nadaljevanje) in še enkrat povem, Varuh lahko potrdi, da odreagiramo na sleherno pritožno, zahtevo, karkoli pač s strani varuha ali drugih občanov v zvezi z migranti dobim in tudi poročamo. </font><br/>
<font size="4">	S tem pa tudi zaključujem.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Hvala lepa.</font><br/>
<font size="4">	Mislim, da je na vrsti poslanec Černigoj. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovana predsedujoča, hvala za besedo. Spoštovani državni sekretar, spoštovani kolegice in kolegi, spoštovani vsi ostali prisotni!</font><br/>
<font size="4">	Jaz moram reči, da najprej sem bil tudi omenjen – ja, prihajam iz Ilirske Bistrice in pozdravljam današnjo razpravo. Ta razprava me zelo veseli, da se predstavijo obe plati medalje in da tudi državljani in državljanke Republike Slovenije potem lahko ocenijo katera je prava. Veseli me današnja razprava, da je tako mirna in da ni eskalirala v nasilje, silo, v vandalizem, tako da tukaj to razpravo in to zelo pozdravljam. </font><br/>
<font size="4">	Glejte, jaz sem zdaj tukaj že četrto uro in sem poslušal vse predhodnike, vse tudi predstavnike nevladnih organizacij. Me pa malo moti to, da zdaj kar jaz razpravljam, nimajo te možnosti. Samo eden predstavnik je tukaj, da bi mi prisluhnil, ostala velika večina jih pa ni. Se mi zdi malček nespoštljivo, da jaz sem prisluhnil njih, oni pa meni ne. Verjamem, da imajo tudi kakšne bolj pomembne obveznosti, saj verjetno jih imam tudi jaz. Preden začnem s to problematiko, bi začel na začetku. Predsednica, če mi dovolite.</font><br/>
<font size="4">	Vsa ta zgodba se je začela, ko smo poslanci dobili vabilo za ogled Centra v Postojni. Jaz, ko prihajam iz tega konca, namreč Postojna je zelo, zelo blizu, sem si ta Center želel tudi ogledati. Ker smo nekako korakali proti drugemu valu, sem imel nekatere pomisleke zaradi varnosti, svojega zdravja. Moram reči, da imam tudi doma osebe z rizičnim zdravjem. Sem predlagal, da se bi mogoče sestanek prestavilo ali pa da bi mogoče uskladili en drugi termin. To sem tudi predsedujočo obvestil. Jaz moram reči jaz sem mlad poslanec. Jaz sem šele z marcem postal poslanec Državnega zbora in sem nekako človek dialoga. Poskušam najti neke skupne točke in sem res tudi v tem primeru poskušal najti na drugi strani neko razumevanje. Na žalost tega razumevanja na drugi strani ni bilo. </font><br/>
<font size="4">Jaz moram reči, da mi ta odnos predsednice ni bil najbolj všeč in zaradi tega tudi nisem prišel do nekaterih relevantnih podatkov, da bi danes še bolj razpravljal. Moram reči, da sem bil tudi razočaran, ker sem ugotovil, da se je samo ona, da noben drugi poslanec ni obiskal. Moram reči, da sem bil zelo razočaran, ker usklajevanje z mano je bilo neuspešno, usklajevanje z nevladnimi organizacijami je pa izgleda bilo zelo uspešno, ker so tudi tisti dan pred vhodom sem slišal, sem bil seznanjen, bile tam nevladne organizacije. Moram reči, da sem po takem obisku pričakoval tudi neko pisno poročilo, da bom lahko seznanjen z dejstvi, ki so se tam zgodili, da bi lahko tudi potem videl tudi drugo sliko s strani predstavnika azilnega doma. Tega poročila žal, žal ni bilo in tukaj me res zelo žalosti. Predvsem me pa žalosti te besede, ki sem jih dobil od gospe predsedujoče, ogled izza ograde, mi je povedal dovolj. </font><br/>
<br/>
<b><font size="4">48. TRAK: (AB) – 17.55</font></b><br/>
<br/>
<b><font size="4">	</font></b><font size="4">(nadaljevanje) Tega jaz si ne morem dopustiti kot nek človek, ki želi podrobno izvedeti o neki stvari, bi si podrobno pogledal azilni center, vse prostor si bi ogledal. Še najmanjši tak kotiček bi si ogledal. Tako da za argumentom ogled izza ograde, a veste, to je pa ne vem, ne vem. Bom rekel nezadovoljivo, nezadovoljivo.</font><br/>
<font size="4">	Tako. Tako da tukaj res moram priznati – no, zdaj gremo pa naprej, ko sem rekel – če še to, da povem; danes smo na Komisiji za peticije, človekove pravice in enake možnosti. Enake možnosti za ogled tega azilnega doma jaz kot poslanec Državnega zbora nisem.</font><br/>
<font size="4">	/oglašanje iz klopi/ centra za tujce.</font><br/>
<font size="4">	Centra za tujce, hvala – nisem dobil. Tako da glejte, zdaj na prvem mestu bi jaz tukaj – sem poslušal razpravo gospoda Jožeta Konca in bi tukaj izrekel vse iskrene čestitke za vodenje Centra za tujce v Postojni. Jaz moram reči, da vam lahko državljani Republike Slovenije in na drugi strani tudi osebe, ki so noter, lahko izrazijo samo en velik poklon. In jaz upam, da se zavedate kakšno, kakšno dobro, kakšno dobro delo delate. </font><br/>
<font size="4">	Na eni strani, glejte, smo dobili poročilo gospoda Varuha za človekove pravice, ki če sem bil seznanjen, je bil /nerazumljivo/ šele nekaj dni nazaj. In jaz moram reči, da v Novi Sloveniji – Krščanski demokrati zmeraj zelo pazljivo poslušamo in prisluhnimo in preberemo vsa poročila, ki jih izdate in se bomo v skladu tudi z njihovimi poročili poskušali tudi odzvati in predlagati, da se, če se ugotovijo kakšne anomalije tudi odpravijo. Ampak a veste, nekdo nas prepričuje, da Državni zbor ne deluje, da Vlada ne deluje. Vročilo, ki je bilo poslano nekaj dni nazaj, je že predmet razgovora, debate v Državnem zboru. Nekaj dni nazaj, danes se že o tem tudi pogovarjamo. Tako da glejte … tako da jaz bom tukaj šel še malo naprej.</font><br/>
<font size="4">	Sam prihajam iz Ilirske Bistrice, občina je druga največja občina po površini v Sloveniji. Imamo zelo veliko mejo, ki je na žalost tudi Schengenska meja in jaz kot državljan Republike Slovenije in tudi kot Evropejec, saj sem dolgo časa deloval tudi v Evropski uniji, se zavedam kako pomembna je Schengenska meja, predvsem pa se zavedam tudi kot Slovenija kako moramo in smo se obvezali, da bomo varovali Schengensko mejo. A veste, jaz se še nekako spominjam nekaj mesecev pa tudi let nazaj kako ta prost pretok znotraj Evropske unije ni bil več samoumeven. Ko si šel z avtomobilom ali pa z avtobusom iz Ljubljane v Bruselj in so te na meji med Avstrijo in Nemčijo, na meji med Slovenijo in Avstrijo in tako naprej ustavili in pregledali. Jaz sam prihajam iz Ilirske Bistrice in moram reči, da sem se, sem videl na lastne oči migrante. Moram reči, da tile migranti so ilegalno prestopili mejo, kar si državljan Republike Slovenije tega ne more privoščiti. In jaz moram reči, v moji okolici zraven mene se je ogromno, ogromno tragedij zgodilo. Jaz nisem videl mladih družin, nisem videl otrok, jaz sem videl samo mlade moške. Naj povem tudi, da v moji vasi 300 metrov stran je prišlo tudi do utopitve in tako naprej. Tako da sem kar, kar seznanjen. Moram vam pa tudi tako povedati, da v Ilirski Bistrici je samo komunala v lanskem letu pobrala več kot 17</font><br/>
<br/>
<b><font size="4">49. TRAK: (AB) – 18.00</font></b><br/>
<br/>
<b><font size="4">	</font></b><font size="4">(nadaljevanje) ton lahkih odpadkov, lahkih odpadkov. V letošnjem letu se pa mislim, da ta številka – ne me točno jemati za besedo – že približuje 10-im tonam. Tako da pri nas v Ilirski Bistrici problemi so in obstajajo in mi jih želimo reševati.</font><br/>
<font size="4">	Zdaj v pogovoru smo slišali tudi, da so eskalirali, pa to zgodbo s psom čuvajem. Jaz moram reči, da ta pes si mora biti zelo, da se mu mora danes zelo kolcati, ker je en tak dogodek, ko je sprožil tako veliko razpravo. Glejte, vsi ki imamo pse ali pa smo z njimi seznanjeni, vemo da in jaz vem, da so policisti dobri čuvaji psov, da niso s tem mislili nič slabega. Jaz moram vam povedati še to, da prebivalci in prebivalke na tem območju v Ilirski Bistrici in tam, kjer živimo na podeželju, mi jih nič ne strahovladamo, mi jim nič ne polagamo besed v usta. Ljudje so prestrašeni, ljudje si težko grejo ven iz hiš. Mi jim nič tu ne polagamo v usta in ti ljudje živijo na podeželju blizu gozdov. Ti ljudje ne živijo v velikih mestih, ne živijo v poslanskih stanovanjih in ne živijo 200 metrov proč od azilnega doma v Ljubljani, ampak od mej, od mej. In tam so težave. </font><br/>
<font size="4">	Mene tudi skrbijo podatki, ki so jih prej navedli, da zelo veliko ljudi, ko se postopki končujejo za azil tudi potem zbeži. Mi te ljudi poskušamo dostojno nahraniti, jih obvarovati in tako naprej. Ko se pa nek postopek konča in ko bo kmalu prišla sodba, ta človek niti ne počaka na to sodbo. In to se mi zdi, to se mi pa zdi, da je omadeževanje slovenskih inštitucij. Jaz imam tukaj ogromno še, sem si zapisal ogromno za povedati. Jaz bi na koncu res še enkrat se zahvalil Uradu za človekove pravice. Jaz se opravičujem, prej sem naredil eno napako. Jaz se veselim, da Policija in tudi vojska bolje skrbi za Schengensko mejo, da se v Ilirski Bistrici tudi so preleti helikopterjev, ljudje se počutijo bolj varne. Si pa želim nekaterih od tukaj v tej dvorani, ki vehementno in stalno opozarjajo na probleme. Jaz se strinjam, v državi imamo veliko problemov. Ampak veste kaj mi dostikrat rečemo Primorci – ja, daj jih rešit. In zaradi tega zelo težko, zelo težko to dojemam, da smo imeli tudi stranko, ki je bila nadvladna stranka in je imela to možnost, da bi mogoče tudi prevzela notranje Ministrstvo za notranje zadeve, da bi to te probleme, vse te probleme rešila čez noč.</font><br/>
<font size="4">	In zdaj se vrnem spet, spet k začetku in k mojemu želenemu obisku v Postojno. Glejte, jaz sem si tudi prebral malček ta etični kodeks in ta 6. člen Pravičnost in poštenost »poslanec informacij, ki je pridobil pri opravljanju funkcije ne uporablja za pridobivanje osebnih koristi«, piše tukaj v etičnemu kodeksu, tako da bi predlagal, da se ga držimo. Zdaj čisto za konec pa bom še to rekel; nekateri si želim, da bi nevladne organizacije prisluhnile mojemu pogovoru, na žalost temu ni tako in želim si, da nekateri v dvorani – zdaj vidim niso več zagovorniki delavskega razreda, ampak postajajo podporniki ilegalnih migrantov. Še več, vidim tukaj, da postajajo zagovorniki in ščitijo tiste ilegalne migrante, ki so v Centru za tujce v Postojni nasilni in uničujejo.</font><br/>
<br/>
<b><font size="4">50. TRAK: (AB) – 18.05</font></b><br/>
<br/>
<b><font size="4">	</font></b><font size="4">(nadaljevanje) lastnino Republike Slovenije.</font><br/>
<font size="4">	Hvala za besedo.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> No, pa ste mi dali lepo iztočnico zato, da bom še jaz razpravljala, ker sem itak mislila na koncu razpravljati. </font><br/>
<font size="4">Spoštovani poslanec, veste kaj najprej, ta zgodba se ni začela z vabilom članicam in članom komisije za ogled Centra za tujce v Postojni, ampak se je začela mnogo prej. Lahko smo v medijih zasledili, da se tam dogajajo določeni problemi, določene kršitve in jaz kot predsednica komisije imam ne samo pravico, ampak dolžnost obiskati takšne institucije, kot je Center za tujce ali zapori ali katera druga institucija, kjer se pač pojavijo recimo poročila o tem, da so tam po vsej verjetnosti kršene človekove pravice. In moja dolžnost sploh ni povabiti ostalih članic in članov komisije, to je bila moja dobra volja in jaz sem vas z veseljem vse skupaj povabila in vi ste bil edini, ki se je na to vabilo odzval, ampak kako odzval – tako, da ste mi hoteli na vsak način preprečiti ta ogled. Najprej ste si začeli izmišljevati, da moram dobiti dovoljenje od predsednika Državnega zbora, kar je absolutno absurdno in popolnoma noro, ker jaz tega dovoljenja od predsednika Državnega zbora pač ne rabim kot predsednica komisije. Potem ste začeli se sklicevati na covid situacijo in jaz sem vam takrat lepo rekla, da sami presodite ali se bosti pridružili temu obisku ali ne, da jaz bom pač šla, da vi pa imate svobodno voljo in lahko pridete, če želite, lahko pa tudi ne pridete. In to je vse in ne vem kaj se spotikate ob mene zdajle.</font><br/>
<font size="4">Kar se tiče, ko ste se spotaknili ob to, da sem rekla, da sem si kontejnersko enoto ogledala od zunaj. Povedala vam bom, jaz sem šla tja zato, ker sem hotela osebno seznanitev, se pravi razgovore tako z vodstvom Centra za tujce, kar sem opravila temeljit razgovor z vami, saj veste. Potem pa sem opravila tri poglobljene intervjuje z begunci, ki so bili v tistem trenutku zaprti v Centru za tujce, kajne. In ker sem bila časovno omejena, nisem imela potem več časa hoditi  gledati notranjosti kontejnerja, kar je popolnoma brezpredmetno. Videla sem to enoto skozi žičnato ograjo kako je videti in pač tako je videti, kot so jo opisovali tako mediji, kot jo opisuje poročilo Varuha, kot so jo opisali ti trije, s katerimi sem se pogovarjala, tako da ni popolnoma nič drugače ne bi bil moj pogled na to enoto, če bi videla od znotraj kontejnerje, tako sem pa videla to formacijo od zunaj. Tako da jaz res ne vem, spoštovani poslanec. </font><br/>
<font size="4">	Ko sem vas poslušala, očitno se mi spreminjamo v komisijo za varovanje institucij države in ne za varovanje človekovih pravic tukaj. Mislim mi se moramo ukvarjati v prvi vrsti z vsemi vprašanji, ki se dotikajo potencialnih ali pa dejanskih kršitev človekovih pravic ljudi. In tukaj danes je tema seje vse drugo kot to, kako se socialisti lotevamo tega in onega – tukaj so danes tema ljudje, begunci, ki so v določenem obdobju v Centru za tujce v Postojni bili izpostavljeni določenim kršitvam človekovim pravic, o čemer navsezadnje je danes tudi jasno, navsezadnje se ujemajo opažanja Varuha človekovih pravic z mojimi opažanji in na številnih točkah. Ko sem govorila s temi tremi se je izkazalo, da so bili bodisi zaprti dalj časa, kot bi morali biti v tisti kontejnerski enoti, da niso imeli takrat izhodov ven. Zdaj jih imajo po novem, ker se je to popravilo, kar pozdravljam, da se popravljajo stvari. Ampak takrat so te stvari bile takšne in so bile kršene človekove pravice. Bili so zaprti po pričevanju enega, je bil zaprt v tako imenovani samici, se pravi odvojen od drugih, ne vem 7 ali več dni, zdaj se ne spomnim več natančno. In take stvari, in to so resne kršitve. Od tega, da niso vedeli zakaj so sploh tam, da so bili prosilci za azil tam, ki so bili že v postopku, ki so že zaprosili za azil, pa so bili še kar tam, kot da so zaporniki, kot da so ne vem, neki zločinci, ki so nekaj naredili in so zdaj zaprti za rešetkami. To so resne, to so torej stvari, ki so na robu ali pa že onkraj njega, kar se tiče kršitve človekovih pravic.</font><br/>
<br/>
<b><font size="4">51. TRAK: (AB) – 18.10</font></b><br/>
<br/>
<b><font size="4">	</font></b><font size="4">(nadaljevanje) Kar se tiče psa, oprostite, ko ste danes tako poetično prejle poslanec povedal kako lepo skrbijo policaji za pse. Verjamem, da lepo poskrbijo policaji za pse, ampak policaji s psom, ki se pojavi medtem, ko ti večerjaš, ni drugega kot da je namen ta strašljiva podoba policaj s psom. Kaj to pomeni, to pomeni dehumanizacijo nekih ljudi, ki so tam samo zato se znašli, ker so iz tega ali onega razloga se odpravili na begunsko pot. </font><br/>
<font size="4">	Zdaj pa se bom vrnila na nekatere mite, ki ste jih danes tu izrekali. Prvič, mit o denarju. Mit o denarju, mit, ki ga širi predvsem stranka SDS že s svojimi propagandističnimi akcijami preko jumbo plakatov, koliko denarja mi porabimo na enega begunca. Oprostite, danes zjutraj imate smolo, da je bila glih danes seja Odbora za Evropsko unijo in notranje zadeve že zjutraj, ker se je govorilo o poskusu oblikovanja novega pakta o evropskih migracijah in azilni skupni evropski politiki novi. Nakar slišim od našega notranjega ministra sledečo trditev: Slovenija bo seveda zavirala to sprejetje pakta, kot smo danes slišali, Slovenija si predstavlja, da se mora o takem paktu se moramo pogovarjati nekaj let. Ne, stvari so pa zdaj tukaj pereče, urgentno bi jih bilo treba reševati, ampak ne, Slovenija očitno ocenjuje, da novi predlogi novega pakta niso zadosti dobri za nas in tako naprej. O neki solidarnosti so razpravljali in tako dalje in med drugim je izrekel minister Hojs točno to in to je zelo pomembno. To, da nam zdaj v tem novem paktu ponujajo 10 tisoč evrov na begunca, prej pa je bilo 6 tisoč evrov, v to vabo mi ne bomo ugriznili. Torej jaz sem danes dobila podatek, da dobimo 6 tisoč evrov na begunca. To je, to so cifre, to je danes povedal Hojs. Lahko greste gledati magnetogram. To sem jaz danes slišala na seji Odbora za notranje zadeve danes zjutraj ob 10. uri.</font><br/>
<font size="4">	Dalje, reševanje zadev pri izvoru. Mislim pa iz koga se vi norca delate. Prvič, slišali smo danes človeka begunca iz Eritreje, slišali smo kaj se dogaja v Eritreji. Vsi vemo kaj se dogaja v Eritreji. Tam se dogaja dobesedno zasužnjevanje ljudi, maltretiranje ljudi za vojsko. Mislim tam se dogajajo grozljive kršitve človekovih pravic in slišali smo, da 90 odstotkov beguncev iz Eritreje v drugih državah dobijo azil in slišali smo, da po novem od letos naprej v Sloveniji skoraj noben iz Eritreje več ne dobi azila. Pa mi pojasnite kaj drugega kot to, da se je očitno z novo Vlado še dodatno zaostrila že tako in tako neustrezna migracijska in azilna politika prejšnjih vlad, ker ne kritiziramo samo te Vlade, smo povedali. Začelo se je že z žico, ki se je, ko se je Slovenija ogradila. Začelo se je že v Cerarjevi Vladi, tudi Šarčeva Vlada ni bila kaj prida boljša, kar se tega tiče, vaša Vlada pa še zaostruje stvari in sami ste napovedali, da boste še zaostrili že tako in tako neustrezno migracijsko in azilno politiko. In tudi s tem, da nočete pristopiti k novemu evropskemu paktu, ampak boste zavlačevali in boste med tistimi državami, ki bodo »bremzale« to sprejetje, kot smo danes slišali. Samo potrjujete to, kar govorim. Reševanje stvari pri izvoru – ja, pa kako boste rešili pri izvoru zadevo, situacijo v Afganistanu, v Siriji in tako naprej, na vojnih žariščih, ki so jih zakuhali kdo? Kdo je zakuhal pravzaprav to stanje na Bližnjem vzhodu, no kdo? Tisti, s katerimi se družimo v okviru Nato pakta na primer zaradi raznih ekonomskih interesov. 	</font><br/>
<font size="4">	Potem kar se tiče Varuhovih ugotovitev; mislim meni se zdi izjemno dobro poročilo. Jaz sama, ki sem bila tam in sem govorila s tremi begunci, poglobljen intervju sem opravila, zelo dosti časa sem si vzela za to, lahko samo potrdim in se strinjam z večino ugotovitev tisto, do česar sem jaz prišla preko teh intervjujev. Da pa nisem zdaj šla znotraj kontejnerja pogledati, ampak sem samo od zunaj to </font><br/>
<br/>
<b><font size="4">52. TRAK: (AB) – 18.15</font></b><br/>
<br/>
<b><font size="4">	</font></b><font size="4">(nadaljevanje) formacijo kontejnerjev videla, ja poglejte – če pa je zdaj to razlog, da oporekate moji observaciji, potem pač oporekajte. </font><br/>
<font size="4">	Zakaj mislite, da je bilo sproženih 185 tožb zoper pridržanje, če je s tem pridržanjem vse v redu. Že sam ta podatek pove mnogo. Je poveden sam za sebe. Od kod številka 23 tisoč vrnjenih v letih 2018 do 2020 in samo 8 tisoč letos, če ne gre za »push backe«, od kod? Od kod take visoke srhljive številke? In to sprenevedanje, da ne vemo kaj se dogaja na Hrvaškem; Hrvaška je pod resnim monitoringom ta trenutek Evropske komisije, mednarodnih organizacij. Na Hrvaškem se dogajajo zločinske stvari, kar se tiče migrantov. In vi to zelo dobro veste in torej s tem sodelujete pri tem zločinu, ko vračate ljudi na tak način, kot jih vračate tja, kjer veste, da se jim bo to zgodilo. Zato prosim, prenehajmo se sprenevedati in govorit vse drugo, samo ne o ljudeh in o njihovem trpljenju, o tem kar doživljajo ti ljudje, kako se kako, ko pridejo po tej begunski poti in kaj se jim zgodi, ko se jih vrača in kaj se jim dogaja potem na Hrvaškem in kaj se jim dogaja v Bosni in tako naprej. Samo ne mi reči, da ne vemo kaj se tam dogaja in da so vse te fotografije, ki smo jih danes videli izmišljene, da so se ti ljudje samopoškodovali. Pa lepo vas prosim, mislim lepšo vas prosim, nehajmo s takimi zavajanji. Mi smo Komisija za človekove pravice tukaj, ljudje. Mi nismo tukaj ne vem, komisija za kot rečeno varstvo naših institucij državnih in pa spet se bomo šli strankarsko bockanje. Mislim jaz sem si predstavljala, da ste vendarle najprej v prvi vrsti poslanke in poslanci, ljudje, da ste človeški, empatični in da razumete, da danes govorimo o trpljenju teh beguncev, ne pa o tem, da zdaj tukaj slavimo, ne vem kaj. Jaz ne govorim, da se, da ni vodstvo tudi kaj dobrega naredilo. Jaz jih ne na ta način, ampak kontejnerji, to, da so bili tam noter, policaj s psom. Mislim to so stvari, ki, oprostite, ne bi se smele dogajati. In to, da so tam noter zaprti tisti, ki so že v postopku prošnje za azil. To je nekaj v sistemu narobe. Ne govorim, da v Centru za tujce kaj je vse narobe, govorim, da je v sistemu narobe, da je cel sistem in da so politike Ministrstva za notranje zadeve, od tu prihajajo, z vrha prihajajo direktive kako in kaj, tako da vi boste morali, spoštovani pogledati kaj in kako in te stvari odpraviti in popraviti. </font><br/>
<font size="4">	Potem kaj sem še hotela reči, mislim tega je bilo danes še in še. Dobro, o teh teorijah o socialistih pa to, kar je govoril poslanec Pojbič, se sploh rajši ne bom ukvarjala, ker je brezpredmetno. Skratka, še enkrat vam polagam na srce, ljudem tam noter so se v poletnih mesecih dogajale stvari, ki se ne bi smele dogajati, kajti če ne ne bi bilo toliko gladovnih stavk in to v takšnem obsegu, mislim da v tistem trenutku, ko sem bila jaz v Centru, da jih je 11 ali 13, ne me zdaj držati za besedo, torej najmanj 11 jih je kolektivno gladovno stavkalo tisti trenutek, ko sem jaz prišla v ta Center. In to ti ljudje niso stavkali brez razloga. Niso stavkali brez razloga. In izgovarjanje na covid situacijo glejte, s tistimi kontejnerji gotovo niste prispevali k njihovemu varovanju, ker če so tam noter bili in to dalj časa kot bi morali biti v tistem, kot je tista doba noter, pa so dnevno prihajali novi ljudje, ste jih s tem kvečjemu izpostavili in dodatno ogrožali. Mislim tako da ne mi reči, da je to bilo neko varovano območje proti covidu pa tako naprej. </font><br/>
<font size="4">	Tako da mislim, da so sklepi, ki smo jih pripravili ustrezni in če bi mi tukaj delovali res kot Komisija za človekove pravice in se ukvarjali resnično s trpljenjem ljudi in z njihovimi pravicami, potem jaz mislim, da sploh ne bi smel biti problem teh petih sklepov potrditi. Tako pa kot slišim seveda, prvi je itak seznanitveni, zadnjega boste seveda potrdili, ker se delate</font><br/>
<br/>
<b><font size="4">53. TRAK: (AB) – 18.20</font></b><br/>
<br/>
<b><font size="4">	</font></b><font size="4">(nadaljevanje) fine, da kar pa reče Varuh je pa v redu, ker če pa jaz isto stvar rečem kot Varuh, pa več ni v redu, me bo pa kolega tule žalil na vse načine in mi bo hotel pokazati ne vem kaj. In tudi jaz vam nisem dolžna pisati veste, pisnega poročila. Tukaj sem zato, sem ga zdajle podala v živo na seji. Jaz vam nisem dolžna prav nobenega poročila pisat, tako da ne vem kje vi živite na katerem planetu, da mislite, da predsednica komisije nima pravice si iti ogledati institucij od Centra za tujce pa do zaporov pa še kakšnih, če bo treba. Še kako imam to pravico in jo bom še dalje udejanjala.</font><br/>
<font size="4">	Tako da jaz vas pozivam, da vendarle prenehate s temi raznimi ideološkimi boji in se posvetite osnovni nalogi, ki jo ima ta komisija, to je ljudem in človekovim pravicam in da podprete vse te sklepe, ki so popolnoma na mestu.</font><br/>
<font size="4">	Hvala lepa.</font><br/>
<font size="4">	/ oglašanje iz klopi/ replika.</font><br/>
<font size="4">	Kar se tiče, mislim, da ima še …</font><br/>
<font size="4">	/ oglašanje iz klopi/ replika.</font><br/>
<font size="4">	Seveda boste dobili repliko, izvolite.</font><br/>
<font size="4">	/ oglašanje iz klopi/</font><br/>
<font size="4">	Ojoj, spoštovani, niti ne bom več tega komentirala vaših vrednostnih ocen, ki so pač vaše vrednostne ocene. Mislim, da imamo še prijavljeno k razpravi poslanko Mojco Žnidarič.</font><br/>
<font size="4">	Izvolite. </font><br/>
<br/>
<font size="4">	</font><b><font size="4">MOJCA ŽNIDARIČ (PS SMC):</font></b><font size="4"> Hvala za besedo. </font><br/>
<font size="4">	Zdaj po tako različnih in kontradiktornih informacijah je res sploh težko začeti razpravljati. Jaz menim, da ni vse tako črno in vse tako belo, kot je bilo prikazano. Za začetek pa bi najprej rekla, da v Sloveniji koncentracijskih taborišč oziroma begunskih taborišč kot je bilo omenjeno v sklicu seje in tudi v teh različnih člankih ni. Take težke besede, ko govorimo o našem odnosu do migrantov in beguncev so povsem nepotrebne in pretirane. Skrb za spoštovanje in veljavne zakonodaje in varovanje človekovih pravic pa seveda je vedno potrebna. </font><br/>
<font size="4">	Zdaj pričujoče razmere, ki jih zaznamujejo tako torej prizadevanja za preprečevanje širjenja virusa covid-19 kot tudi porast nezakonitih prehodov čez posebej v poletnih mesecih, so seveda izjemne in terjajo prilagajanja, tako na strani državnih organov, kot tudi vseh pridržanih migrantov in beguncev. Kljub vsemu pa seveda državni organi morajo spoštovati pravne standarde, tako evropske kot tudi slovenske azilne zakonodaje in ne glede na razmere z migranti in begunci ravnati humano, tudi v teh težavnih razmerah.</font><br/>
<font size="4">	Še enkrat bi poudarila, torej Center za tujce ni hotel, ni pa tudi koncentracijsko taborišče. Zdaj poskušala bom malo skrajšati, ker sama bi rada prišla pred deveto, če ne bodo spet imeli naši policisti z mano delo, ko imam dobri dve uri vožnje domov. Torej iz sklepnih ugotovitev varuha človekovih pravic lahko ugotovimo, da Ministrstvo za notranje zadeve v bistvenem delu torej ni oporekalo njegovim ugotovitvam in da je zagotovilo, da se bo položaj pridržanih ljudi v zabojnikih teh, torej v tem </font><br/>
<br/>
<b><font size="4">54. TRAK: (AB) – 18.25</font></b><br/>
<br/>
<b><font size="4">	</font></b><font size="4">(nadaljevanje) Centru za tujce izboljšal, tako glede dejanskih pogojev bivanja, kotu tudi glede pravne varnosti. Varuh pričakuje tudi določene spremembe pravilnika glede vključevanja in torej učinkovitega nadzora tam nameščenih v tem centru, potem tudi meni, da pač bivanje v teh zabojnikih je nekje na meji sprejemljivega. Jaz bi rada poudarila, da tukaj vseeno gre za bivalne zabojnike, sicer si jih nisem imela možnost osebno ogledati, kajti tisti dan, ko nam je bil ponujen za ogled, to moram reči, da smo dobili vsi člani te komisije vabilo, vsaj jaz sem ga dobila. Ampak bil je res ponujen pač en termin in meni se je pokrival z obveznostmi v lokalnem okolju, tako da žal nisem mogla iti, sicer bi si res šla z veseljem to tudi pogledati. </font><br/>
<font size="4">	Torej Varuh pravi, da so na meji sprejemljivega. Je pa zato seveda kot lahko razberemo tudi iz odziva ministrstva več različnih vzrokov. Torej eno so bila obnovitvena dela, potem kot sem rekla več teh nezakonitih prehodov, posebej čez poletje smo jih lahko zaznali, pa še vedno v bistvu se ne nehajo. Potem tudi v Centru za tujce so spoštovali kolikor so le lahko določene covid ukrepe, se pravi saj so vsi državljani, ki so prihajali iz južnih držav, iz Balkana so vsi morali iti v karanteno in tudi oni so se, kot lahko vidimo v odzivu ministrstva nekako prilagodili temu in potem tiste, ki so na novo prihajali namestili v druge kontejnerje, da so bili tam nekje 10 do 14 dni ločeni, torej tudi sami v karanteni. Ob tem seveda kot sem rekla v teh bivalnih zabojnikih, pa se mi je pojavila tudi ena dilema, eno vprašanje, tako osebno, ker vem, da tudi kar nekaj naših državljanov, tako tisti ne vem, kaj jim pogori, ali tisti, ki imajo zelo – sploh starejši, ko se ne morejo ločiti iz svojih starih razpadajočih hiš, pa jim tudi občine priskrbijo bivalne zabojnike, pa niso tam le 14 dni, pa mogoče tudi mesec dni, ampak kar dalj časa. Potem imamo v moji bližini je ena šola. Osnovna šola je sicer Cezanjevci, ki ima že kar nekaj let v bivalnikih urejene učilnice. Tako da jaz mislim, da je treba gledati tudi širše, da tudi naši državljani živijo v teh bivalnikih in da to niso zdaj ravno kar neki zabojniki, ampak da so to bivalni zabojniki.</font><br/>
<font size="4">	Zdaj kolikor sem si prebrala odziv torej ministrstva, sami so rekli torej niso oporekali, zagotovili so, da bodo kolikor se le da izboljšali, nekaj so že, kot piše, da so od 18. septembra da so torej vsem osebam, da je že zagotovljeno gibanje na prostem, torej da imajo izhode na prost zrak. Potem so pojasnili, da so dodatne, torej zakaj so to uporabljali, to 14-dnevno karanteno, kot sem jo že omenjala. Vse to je bil cilj tudi se pravi zraven vsega tega tudi zajezitev zdravja tako zaposlenih, kot tudi tujcev. Zame moram reči, da so ti odzivi, ki jih je ministrstvo podalo, dokaj sprejemljivi oziroma jih lahko vzamem za prave. Verjamem pa, da seveda v tem zelo kratkem času ne morejo vsega urediti. Sami ste rekli in tudi nevladne organizacije ste rekle, da to kar nekaj že časa traja. Za te razmere so kot ste rekli krive vse tri zadnje Vlade, se pravi smo sokrivi očitno vsi, razen Levica ni, ki nikoli ne želi ali pa ne upa sodelovati v nobeni Vladi, tako da res očitno edino vi niste krivi za te razmere tam. Kot sem videla, je ta evropski oziroma je ta center obiskala tudi evropska poslanka, gospa Fajonova. Zdaj vsi vemo približno kakšna stališča ima ona do migrantov, ampak njena izjava me pa pozitivno preseneča. Pravi, da za prebivalce Centra lepo skrbijo in da so jim tam na voljo socialni delavci, tudi prevajalci in rano ona je dodala seveda, da pa Center za tujce ni nikakršen hotel. Ampak jaz mislim, da tega od nas nihče od nas tudi ni pričakoval, da bi bil to hotel, ker tudi kot sem rekla, tudi marsikateri naši državljani ne živijo v hotelih. </font><br/>
<font size="4">	Jaz bi pač, kot sem na začetku rekla – ni vse tako črno in ni vse tako belo. Treba je zadeve reševati postopno sigurno da. Vse skupaj čakajo določeni izzivi. Danes sem slišala tudi ne vem, da vračamo ljudi na Hrvaško, kjer je ogrožena njihova varnost. Jaz se sprašujem potem </font><br/>
<br/>
<b><font size="4">55. TRAK: (AB) – 18.30</font></b><br/>
<br/>
<b><font size="4">	</font></b><font size="4">(nadaljevanje) ali naj potem vse te, ki pridejo ilegalno obdržimo potem v tej naši mali Sloveniji. Sama prihajam tudi iz Ormoža, se pravi Ormož, Središče ob Dravi, Haloze, včeraj sem videla ravno župan, pač poziv župana občine Razkrižje, naj v Ljubljani malo razmišljamo in zagotovimo, da bodo ljudje ob meji živeli še naprej varno in mirno. Tako da tukaj je treba tehtati oboje pravice človekove, tako tisti, ki prihajajo, kot tudi naših državljanov. </font><br/>
<font size="4">	Tako da kot rečeno, vem, da ni vse idealno, ne pri tej problematiki, tudi ostali ne, ampak jaz zaupam delu naše Policije, vem, da svoje delo opravljajo zakonito in humano. Seveda so pa povsod možne izboljšave, tudi na tem področju. Zdaj kot rečeno, je pa treba spoštovati tudi zakonodajo, ki jo imamo, kot nam je bilo rečeno – kar je sprejeto v Državnem zboru, to tudi izvršujejo. </font><br/>
<font size="4">	Zdaj glede sklepov bi rekla tako; prvi sklep je tako seznanitvene narave. Ostale kot rečeno, da bi potrdila, da gre za kratenje človekovih pravic, jaz danes tega ne morem potrditi, ker na podlagi teh kontradiktornih informacij tega ne morem, tudi ne pričakujem, da bi moralo v bistvu Center ali pa Policija nam v roku enega meseca neko poročilo pisati, kajti odzive bo tako ali tako pripravilo na poročilo Varuha in bomo lahko potem vse skupaj tam prebrali. Koliko pa poznam delo Varuha, pa vem, da se vedno res zelo dobro potrudi, tako da tale 5. člen oziroma tale 5. sklep pa bom podprla torej in želim, da se pač res v čim večji meri upoštevajo ta priporočila, ki jih Varuh predlaga.</font><br/>
<font size="4">	Hvala</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Hvala lepa.</font><br/>
<font size="4">	Želi še … kdo še želi? Predlagatelj?</font><br/>
<br/>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Ja, hvala. </font><br/>
<font size="4">	Saj bom čisto kratek. Zdaj po teh urah in urah te razprave oziroma izmenjave mnenj lahko potegnemo en zaključek in to je to, da obstajata dva zelo različna vidika na to vprašanje in se bojim, da je zelo težko priti na nek skupni imenovalec pri tej razpravi zaenkrat še. Tudi ne vem, kolegi, ki prihajate iz obmejnih območij ali pa ki živite blizu meje, ne vem pa Violeta je tudi povedala, da pozna marsikoga v Beli Krajini, ki nima nobenih težav, slabih izkušenj in se ne boji beguncev. Jaz imam tudi prijatelje v Ilirski Bistrici, ki niso v centru Ilirske Bistrice, ampak tudi drugje, ki nimajo težav, se ne bojijo iti na sprehod in tako naprej. Marsikdaj sem šel ali pa grem na kak sprehod v naravo in ko vidim pralne stroje, radiatorje in podobne stvari v naravi, sem prepričan, da jih niso pustili begunci za sabo, ampak pač ne vem, kot bi kdo rekel naši ljudje in tako naprej. Pač vsaka stvar ima različne vidike in mislim, da je pa potrebno prisluhniti zdaj na oboje in skušati najti neko sintezo iz tega. Tle pač smo bolj ali manj soočeni z nekim popolnim zavračanjem kakršnegakoli vprašanja, tudi do te meje, da se začnemo pogovarjati o beguncih kot o varnostnem vprašanju. Jaz ne vem, če greste pogledati, ne vem, če se že pogovarjamo o tem, marsikateri teroristični incident ali pa drugi varnostni incident, ki je bil v Evropi v zadnjih nekaj desetletjih sproduciran, je bil predvsem s strani že državljanov ljudi, ki so bili državljani določenih držav, kjer so se stvari zgodile. In po drugi strani ljudi, ki so bili radikalizirani ravno zaradi zatiranja, teptanja človekovih pravic in tako naprej. Tako da tudi to je varnostni vidik, kako se mi ukvarjamo z ljudmi, kako jih tretiramo, kako gledamo na njih. Tako da tudi ta plat ima dva različna vidika.</font><br/>
<font size="4">	Zdaj kar se tiče sklepov, ki smo jih predlagali; veseli me, da bo koalicija podprla vsaj ta 5. sklep, ki v svojem bistvu pravzaprav je sežetek 2., 3. in 4. sklepa. Pač te ugotovitve, ki smo jih zapisali kot predlagatelji niso tako daleč stran od ugotovitev v poročilu Varuha človekovih pravic. Tisto, kar komisija po teh sklepih priporoča Vladi in organom je dosledno. </font><br/>
<br/>
<b><font size="4">56. TRAK: (AB) – 18.35</font></b><br/>
<br/>
<b><font size="4">	</font></b><font size="4">(nadaljevanje) spoštovanje zakonov in prenehanje pač praksami, ki niso skladne s temi zakoni, kar je bilo ugotovljeno in to je to.</font><br/>
<font size="4">	Tako da tudi ne vem zakaj bi ne bila komisija deležna poročila s strani Ministrstva za notranje zadeve o stanju, če ni skrbi, če ni kaj skrivati in če pač monitorirate in se tudi odzivate na druge državne institucije z določenimi odgovori in poročili. Mislim, da bi lahko tudi ta komisija bila deležna takšnega poročila, ampak okej, to so sklepi, ki jih predlagamo. Mislim pa, da je pač to debata, ki bo verjetno potrebna še dodatne, še nekih dodatnih naporov za to, da pridemo na neko točko, ko se bomo lahko začeli pogovarjati o kot je bilo že rečeno danes, o beguncih, o prosilcih za azil, o prosilcih za mednarodno zaščito, o migrantih, če želite, o tujcih na nek drugačen način, z neko drugo optiko, ne samo z neko optiko strahu, predvsem strahu. Jaz mislim, da je vir vseh teh odporov do tega vprašanja strah in strah je nekaj, kar je potrebno premagati. Tako da jaz bom to tle zaključil. Mislim, da je razprava kljub vsemu bila dobrodošla po eni strani, po drugi strani tudi pomembna in koristna, tako da bomo videli kako naprej.</font><br/>
<font size="4">	</font><br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Hvala lepa. </font><br/>
<font size="4">	Želi še kdo besedo? Replika.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Gospa predsedujoča, hvala za besedo.</font><br/>
<font size="4">	Jaz bi samo hotel replicirati temu svojemu primorskemu kolegu. Glejte, poznati posameznika, ki prihaja iz območnega, iz obmejnega okolja, ali tam živeti, je popolnoma velika razlika. Poznati nekoga oziroma tam živeti je velika razlika in to bi ga rad opozoril. Bom ga pa tudi enkrat povabil, ko bodo bile možnosti prehajanja mej, da si pride tudi pogledati v Ilirsko Bistrico pa pobolje od blizu s prvim stikom spozna realno sliko.</font><br/>
<font size="4">	Tako da hvala za besedo.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ: </font></b><font size="4">Hvala.</font><br/>
<font size="4">	Mislim, da bo predlagatelj se tudi še odzval.</font><br/>
<br/>
<font size="4">	</font><b><font size="4">DR. MATEJ TAŠNER VATOVEC (PS Levica):</font></b><font size="4"> Ja, mislim jaz sem bil v Ilirski Bistrici že velikokrat in mi je moram reči zelo všeč, sploh okoliški hribi. Ampak če se z mano pogovarja nekdo, ki ga poznam in živi v Ilirski Bistrici, pa vi, ki živite v Ilirski Bistrici, kakšna je razlika? Zdaj samo vprašanje komu verjeti. To je pa vprašanje.</font><br/>
<br/>
<font size="4">	</font><b><font size="4">PREDSEDNICA NATAŠA SUKIČ:</font></b><font size="4"> Ja, hvala lepa.</font><br/>
<font size="4">	Še kdo želi besedo mogoče od predstavnikov institucij? Nihče. No, jaz mislim, da smo ne glede na to, da pač očitno je še dolga pot do tega, da bi se okrog kakšnih stvari strinjali danes, opravili izjemno pomembno razpravo o zelo perečih vprašanjih, ki se ne bodo, ki niso od včeraj in se tudi ne bodo nehala danes. Tako da mislim, da bomo na tej komisiji verjetno še kdaj ob priliki ponovno odprli vprašanja, tudi begunske problematike, prosilcev za azil, migracij, odnosa obravnave tujcev in tako naprej.</font><br/>
<font size="4">	Jaz se zelo zahvaljujem vsem, ki ste sodelovali v tej razpravi. Predvsem sem zelo hvaležna za poročilo Varuha človekovih pravic, ki se mi zdi zelo dobro in utemeljeno napisano. In zdaj, če ni več torej interesa za nadaljnjo razpravo, imamo torej kot rečeno pripravljene predloge sklepov in predlagam, da seveda jih bomo sprejemali vsakega posebej, ne bomo dali paketne obravnave. </font><br/>
<font size="4">	Tako da v razpravo in dajem najprej prvi, ki je seznanitveni. Komisija za peticije, človekove pravice in enake možnosti se je seznanila s stanjem Centra za tujce v Postojni ter ravnanjem Policije s prosilci za azil. Kot rečeno, to je seznanitveni sklep, pa me zanima a ima kdo karkoli pri tem za povedati? Ne. </font><br/>
<font size="4">	</font><br/>
<b><font size="4">57. TRAK: (AB) – 18.40</font></b><br/>
<br/>
<b><font size="4">	</font></b><font size="4">(nadaljevanje) Nihče ne želi besede. Torej razpravo zaključujem glede tega prvega sklepa.</font><br/>
<font size="4">	In sedaj bom dala v razpravo drugi sklep. Komisija za peticije …</font><br/>
<font size="4">	/oglašanje iz klopi/</font><br/>
<font size="4">	Na glasovanje dajem torej drugi sklep.</font><br/>
<font size="4">	/oglašanje iz klopi/ prvi sklep.</font><br/>
<font size="4">	Ne, prvi je seznanitveni. Drugi sklep. Komisija za peticije, človekove pravice in enake možnosti ugotavlja, da so v Centru za tujce v Postojni pridržani ter zaprti tujci in prosilci za azil, ki so jim kratene temeljne človekove pravice ter pravice iz slovenskega in mednarodnega azilnega prava.</font><br/>
<font size="4">	Želi kdo razpravljati glede tega predloga sklepa? Ne. torej ugotavljam, da ni prijavljenih k razpravi, zato razpravo zaključujem in prehajamo na glasovanje o tem sklepu.</font><br/>
<font size="4">	Glasujemo. </font><br/>
<font size="4">	Kdo je za? (2 člana.) Kdo je proti? (5 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	Sedaj prehajamo na glasovanje o tretjem predlogu sklepa in sicer Komisija za peticije, človekove pravice in enake možnosti poziva Policijo, Ministrstvo za notranje zadeve in Vlado Republike Slovenije, da nemudoma preneha z zadrževanjem in zapiranjem tujcev in prosilcev za azil v Centru za tujce v Postojni ter preneha z njihovim prisilnim vračanjem v primeru jasno izražene namere prošnje za azil ter se pri tem ravna striktno s skladu Zakonom o tujcih in Zakonom o mednarodni zaščiti.</font><br/>
<font size="4">	Želi kdo obrazložiti svoj glas, kaj razpravljati še? Ne.</font><br/>
<font size="4">	Torej prehajamo na glasovanje o predlogu tretjega sklepa.</font><br/>
<font size="4">	Glasujemo.</font><br/>
<font size="4">	Kdo je za? (2 člana.) Kdo je proti? (5 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	Sedaj prehajamo na predlog četrtega sklepa in sicer Komisija za peticije, človekove pravice in enake možnosti poziva Policijo ter Ministrstvo za notranje zadeve, da pripravi poročilo o razmerah v Centru za tujce v Postojni in delu Policije v zvezi z azilnimi postopki, ki naj ga predloži komisiji v roku meseca dni. </font><br/>
<font size="4">	Želi kdo obrazložiti svoj glas, razpravljati? </font><br/>
<font size="4">	Glasujemo.</font><br/>
<font size="4">	Kdo je za? (2 člana.) Kdo je proti? (5 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	Prehajamo še na predlog petega sklepa. Komisija za peticije, človekove pravice in enake možnosti poziva Ministrstvo za notranje zadeve, da dosledno in v čim krajšem času implementira ugotovitve, stališča in priporočila Varuha človekovih pravic z dne 10. 11. 2020. </font><br/>
<font size="4">	Želi kdo obrazložiti svoj glas, razpravljati? Ne.</font><br/>
<font size="4">	Torej prehajamo na glasovanje.</font><br/>
<font size="4">	Glasujemo. </font><br/>
<font size="4">	Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zaključujem to točko dnevnega reda in 6. nujno sejo komisije. Vabljenim se lepo zahvaljujem za udeležbo na seji in vas lepo pozdravljam. Nasvidenje, lahko noč. </font><br/>
<br/>
<b><font size="4">Seja je bila končana 12. novembra 2020 ob 18.44.</font></b>
</root>