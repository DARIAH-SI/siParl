<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA GOSPODARSTVO </font></b><br/>
<b><font size="4">26. nujna seja </font></b><br/>
<br/>
<b><font size="4">(9. december 2020)</font></b><br/>
<br/>
</p></div><br/>
<b><font size="4">Sejo je vodil mag. Branislav Rajić, predsednik odbora.</font></b><br/>
<b><font size="4">Seja se je začela ob 16.03.</font></b><br/>
<br/>
<b><font size="4">1. TRAK: (VP) </font></b><br/>
<br/>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Lep dober dan. Vse članice in člane odbora, vabljene ter ostale prisotne lepo pozdravljam in pričenjam 26. nujno sejo Odbora za gospodarstva.</font><br/>
<font size="4">	Obveščam vas, da so zadržani in se seje ne morejo udeležiti in seveda z opravičilom: kolega Franc Kramar in kolega Jani Ivanuša.</font><br/>
<font size="4">	Gospod kolega Luka Mesec nadomešča kolega Boštjana Koražijo, kolega Leon Merjasec nadomešča kolega Franca Rosca in kolegica Nada Brinovšek nadomešča gospo Suzano Lep Šimenko.</font><br/>
<font size="4">	S sklicem seje ste prejeli dnevni red seje odbora. Ker v poslovniško določenem roku nisem prejel predlogov za spremembo, je določen takšen dnevni red seje kot ste ga prejeli s sklicem.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - POBUDA DRUŽBE MAGISTRAT INTERNATIONAL D.O.O. LJUBLJANA ZA ZAČETEK POSTOPKA ZA OCENO USTAVNOSTI TRETJEGA DO SEDMEGA ODSTAVKA 8. ČLENA IN ŠESTE ALIEJE PRVEGA ODSTAVKA 12. ČLENA ZAKONA O TRGOVINI TER 3. ČLENA ZAKONA O DOPOLNITVAH ZAKONA O TRGOVINI S PREDLOGOM ZA ZAČASNO ZADRŽANJE IZVRŠEVANJA PREDPISA – PREDLOG ZA ZAČASNO ZADRŽEVANJE IZVRŠEVANJA. </font></b><font size="4">Navedeno pobudo za oceno ustavnosti je Državnemu zboru posredovalo Ustavno sodišče. </font><br/>
<font size="4">	V skladu z 265. členom poslovnika Državnega zbora bo odbor kot matično delovno telo podal svoje mnenje o predlogu za začasno zadržanje. </font><br/>
<br/>
<b><font size="4">2. TRAK: (VP) 16.05</font></b><br/>
<br/>
<font size="4">	(nadaljevanje) K obravnavi te točke so vabljeni: Vlada, Ministrstvo za gospodarski razvoj in tehnologijo ter Zakonodajno-pravna služba.</font><br/>
<font size="4">	Kot dodatno gradivo k tej točki ste prejeli: mnenje Zakonodajno-pravne službe z dne 24. november 2020 in mnenje Vlade z dne 1. december 2020.</font><br/>
<font size="4">	Ali želi besedo predstavnica Zakonodajno-pravne službe, gospa Helena Rus? (Da.)</font><br/>
<font size="4">	Izvolite.</font><br/>
<br/>
<b><font size="4">	HELENA RUS: </font></b><font size="4">Hvala za besedo.</font><br/>
<font size="4">	V Zakonodajno-pravni službi smo pripravili mnenje o predlogu družbe Magistrat international d. o. o. za začasno zadržanje tretjega, četrtega, petega, šestega in sedmega odstavka 8. člena ter šeste alineje 12. člena Zakona o trgovini in 3. člena Zakona o dopolnitvah Zakona o trgovini. Gre predvsem za člen, ki prepoveduje obratovanje trgovin ob nedeljah oziroma določa nekatere izjeme od te prepovedi.</font><br/>
<font size="4">	Predlagatelj zatrjuje, da bi izpodbijana ureditev povzročila težko popravljive posledice zanj, za trgovce in ostale gospodarske dejavnosti. V skladu z Zakonom o ustavnem sodišču in ustaljeno ustavno sodno presojo Ustavno sodišče pri odločanju o začasnem zadržanju tehta na eni strani med škodljivimi posledicami, ki bi jih povzročilo izvrševanje morebiti protiustavnega zakona, in na drugi strani med škodljivimi posledicami, ki bi nastale, če se izpodbijane zakonske določbe nebi izvrševale, pa bi se kasneje izkazalo, da zakon ni bil protiustaven.  V mnenju ugotavljamo, da bi bile škodljive posledice, ki bi morebiti nastale predlagatelju, zgolj finančne in kot take ne odtehtajo nefinančnih škodljivih posledic, ki bi jih na drugi strani zaradi zadržanja izvrševanja izpodbijanih določb utrpeli zaposleni v trgovini in se kažejo predvsem v negativnem vplivu na njihovo zdravje in družinsko življenje. Zato zaključujemo, da zakonski pogoji za začasno zadržanje niso izpolnjeni, zato je predlog neutemeljen.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Hvala lepa. </font><br/>
<font size="4">	Besedo pa ima predstavnik Vlade, gospod državni sekretar Simon Zajc.</font><br/>
<font size="4">	Izvolite.</font><br/>
<br/>
<b><font size="4">	SIMON ZAJC: </font></b><font size="4">Hvala, gospod predsednik, za besedo.</font><br/>
<font size="4">Spoštovane poslanke, spoštovani poslanci, na kratko še mnenje vlade.</font><br/>
<font size="4">	Predlagatelj navaja, da izpodbijana zakonska ureditev neposredno posega v predlagateljeve pravice, pravne interese oziroma njegov pravni položaj na način, da mu za 5 prodajaln, ki so večje od 200-tih kvadratnih metrov, v celoti onemogoča določanje obratovalnega časa ob nedeljah in z zakonom določenih dela prostih dnevih. Za preostale štiri prodajalne, ki so manjše od 200 kvadratnih metrov, pa izpodbijana zakonska ureditev predlagatelju postavlja stroge omejitve glede oseb, ki v teh prodajalnah ob nedeljah in z zakonom določenih prostih dnevih lahko opravljajo delo. S tem izpodbijana zakonska ureditev predlagatelju omejuje možnost do določanja obratovalnega časa prodajaln v skladu z lastno poslovno odločitvijo in ga postavlja v neenakopraven položaj na trgu, kar pomeni zlasti poseg v predlagateljeve pravice do podjetniške svobode, zasebne lastnine in enakosti pred zakonom. Predlagatelj predlaga Ustavnemu sodišču, da v skladu z določbo 39. člena Zakona o ustavnem sodišču do končne odločitve v celoti zadrži izvršitev izpodbijane zakonske ureditve, ker bodo zaradi njegove izvršitve lahko nastale nepopravljive oziroma težko popravljive posledice. </font><br/>
<font size="4">	Vlad Republike Slovenije se z navedbami predlagatelja strinja in predlaga, da Ustavno sodišče Republike Slovenije sprejme predlog o začasnem zadržanju tretjega do sedmega odstavka 8. člena in šeste alineje prvega odstavka 12. člena Zakona o trgovini ter 3. člena Zakona o dopolnitvah Zakona o trgovini. Vlada je že v času sprejemanja novele Zakona o trgovini podala mnenje, da bi sprejetje novele lahko povzročilo težko popravljive posledice v gospodarski dejavnosti vključno s trgovinsko dejavnostjo, ki slovenskemu gospodarstvu prinaša 34 % vseh prihodkov. </font><br/>
<font size="4">	Iz jesenske napovedi gospodarskih gibanj 2020 je razvidno, da je pandemija COVID-19 v kombinaciji s strogimi zdravstvenimi in zaščitnimi ukrepi pomenila velik negativni šok za gospodarsko dejavnost, ki je bila v Sloveniji v prvem polletju 2020 za skoraj 8 % nižja kot v enakem obdobju lani. Izrazito se je zmanjšala v drugem četrtletju, ko je bil / nerazumljivo/ BDP-ja 13-odstoten. Velik upad prihodkov v trgovinski dejavnosti je bil viden že zaradi pandemije COVID-19, zaprtje prodajaln ob nedeljah in z zakonom določenih prostih dnevnih pa je povzročilo dodatni upad prometa. Po podatkih SURS-a se je realni prihodek v trgovini na drobno septembra 2020 v primerjavi </font><br/>
<br/>
<b><font size="4">3. TRAK: (VP) 16.10</font></b><br/>
<br/>
<font size="4">	(nadaljevanje) s septembrom 2019 zmanjšal kar za 6,9 %, v prvih devetih mesecih 2020 pa je bil realni upad prihodkov v trgovini na drobno v primerjavi z lanskim obdobjem manjši za 8,4 %. Nadaljnje zaprtje prodajaln ob nedeljah bi po ocenah trgovcev lahko povzročilo dodatni upad prometa, pri čemer se pričakuje, da se ta odstotek nebi prenesel na druge dni v tednu, ampak delno k trgovcem v treh sosednjih državah – Italiji, Madžarski in Hrvaški -, kjer nimajo nobenih omejitev za odprtje trgovin ob nedeljah. </font><br/>
<font size="4">	Poleg navedenega se zaradi epidemije spreminjajo tudi nakupovalne odločitve potrošnikov, ki gredo v smer zelo omejenega nakupa, kar pomeni upad potrošnje vsega blaga, po nekaterih napovedih tehničnega blaga celo do 40 %. Močno se umirja  tudi potrošnja živil. V času, ko je potrebno vse napore usmeriti v doseganje gospodarske rasti, pa je potrošnja za gospodarsko rast zelo pomembna oziroma ključna. </font><br/>
<font size="4">	Novela zakona negativno vpliva tudi na zaposlene v trgovinski dejavnosti, saj naj bi se po oceni trgovcev v primeru nadaljevanja zaprtja trgovin ob nedeljah in z zakonom določenih prostih dnevih število zaposlenih dodatno zmanjšalo. Negativen vpliv je viden tudi na druge gospodarske dejavnosti, kot so proizvajalci, kmetje in drugi. </font><br/>
<font size="4">	Vlada tudi meni, da je varstvo pravic delavcev v trgovinski dejavnosti urejeno v delovnopravni zakonodaji in kolektivni pogodbi dejavnosti trgovine Slovenije, ki v zvezi z nedeljskim delom določa varovane kategorije, ki jim dela ob nedeljah ni mogoče naložiti, omejujejo število nedelj, na katere je delo mogoče odrediti nevarovanim kategorijam delavcev, prepoveduje delo na praznike in z zakonom določene proste dni, razen za izjeme, določa denarno kazen za kršitve navedenih določb in določa dodatek za delo ob nedeljah in z zakonom določenih prostih dni, ki je bistveno večji od ostalih dejavnosti v slovenskem gospodarstvu. </font><br/>
<font size="4">	Glede na to, da so delodajalci in sindikati že v preteklosti sami dosegli dogovor glede dela ob nedeljah in praznikih, vlada meni, da je socialni dialog najustreznejši način reševanja tovrstnih vprašanj. </font><br/>
<font size="4">	Za Slovenijo je strateškega pomena, da se v trenutnih razmerah spodbuja potrošnja in sprejemajo odločitve, ki vodijo h krepitvi gospodarstva in ohranjanju delovnih mest. Zato se vlada strinja s predlagateljem in predlaga, da Ustavno sodišče Republike Slovenije sprejme predlog o začasnem zadržanju tretjega do sedmega odstavka 8. člena in šeste alineje prvega odstavka 12. člena Zakona o trgovini ter 3. člena Zakona o dopolnitvah Zakona o trgovini.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK MAG. BRANISLAV RAJIĆ: </font></b><font size="4">Hvala lepa, gospod državni sekretar. </font><br/>
<font size="4">	Drugih vabljenih nimamo. </font><br/>
<font size="4">	Odboru predlagam, da razpravlja in odloča o naslednjem predlogu mnenja: »Odbor za gospodarstvo se strinja z mnenjem Zakonodajno-pravne službe o predlogu za začasno zadržanje izvrševanja tretjega do sedmega odstavka 8. člena in šeste alineje prvega odstavka 12. člena Zakona o trgovini ter 3. člena Zakona o dopolnitvah Zakona o trgovini ter Zakonodajno-pravni službi predlaga, da v skladu z 266. členom poslovnika Državnega zbora pripravi odgovor Ustavnemu sodišču«. </font><br/>
<font size="4">	Odpiram razpravo o predlogu mnenja. Prvi prijavljeni je kolega Gregor Perič.</font><br/>
<font size="4">	Izvoli.</font><br/>
<br/>
<font size="4">	</font><b><font size="4">GREGOR PERIČ (PS SMC): </font></b><font size="4">Najlepša hvala, predsednik.</font><br/>
<font size="4">Kolegice in kolegi, državni sekretar, ostali gostje, lep dober dan.</font><br/>
<font size="4">	Okoli tega vprašanja smo mislim, da preteklosti porabili že veliko energije in sprejeli smo nedavno en zakon, kjer smo v SMC-ju opozarjali, da se bodo izkazale številne negativne posledice zlasti zaradi tega, ker prihaja v izredno neugodnem trenutku. Ko smo ta zakon sprejemali, so bile razmere ugodnejše, v tem trenutku vemo, kakšne so, in to še dodatno predstavlja še ekstra pritisk tudi na delovanje trgovin. Glede na to, da vsi moramo po nakupih, se zaradi tega še naredi toliko večji pritisk in toliko večja gneča zaradi tega, ker smo trgovine zaprli vse nedelje in praznike v letu kljub temu, da smo na referendumu oziroma so nam ljudje rekli, da se strinjajo s tem, da bi vsaj 10 nedelj oziroma praznikov, kakor bi se odločili, bile trgovine odprte. Tako, da jaz mislim, da smo s tem zakonom naredili precej nekih prestopkov in bom to upam, da v čim krajši obliki tudi zdaj utemeljil. </font><br/>
<br/>
<b><font size="4">4. TRAK: (VP) 16.15</font></b><br/>
<br/>
<b><font size="4">	</font></b><font size="4">(nadaljevanje) Pa, da ne bomo govorili preveč na pamet, ker, kot rečeno, smo se o tem že zelo veliko ukvarjali, kakšne učinke in posledice ta ureditev ima, se bom predvsem oprl na eno analizo, ki sta jo naredila dva pravna strokovnjaka v reviji Pravna praksa, torej mag. Blaž Kolenc in mag. Patricij Maček, ki je bila objavljena nedavno nazaj in predvsem tehtajo ta vidik, ki ga danes tudi obravnavamo, tudi torej ustavna skladnost tega zakona in številni vidiki, ki smo jih s temi spremembami pravzaprav odprli.</font><br/>
<font size="4">	Prej ona dva izhajata iz tega in ocenjujeta, da je bilo v zdajšnji ureditvi, kakršna je, kršeno načelo sorazmernosti. In praksa nam to dejansko tudi dokazuje in izkazuje. Ker zaprli smo določene trgovine, številne smo omejili po nekem kriteriju kvadrature, po drugi strani pa imamo odprte bencinske servise, ki delujejo tudi ob nedeljah in prodajajo vse tisto, kar smo za ostale trgovce, naj bodo take ali drugačne, omejili. Tako, da že tukaj je bila narejena ena velika napaka in moja ocena je, da bo o tem bilo potrebno odločiti. In jaz si bi upal tudi trditi, da smo tukaj prešli tisto mejo, ki nam jo okvir Ustave daje. Torej dejansko smo oblikovali pogoje za neko nelojalno konkurenco in se meni potem tudi postavi tudi vprašanje, če ni ta zakon, ne vem, če je bil tako mišljen, ampak izpadel je pa čisto lobistično, torej deluje v interesu posameznih podjetij oziroma bencinskih prodajaln.</font><br/>
<font size="4">	Drugi vidik, ki je ravno tako pomemben, je, da smo zavarovali, da smo zavarovali določene kategorije zaposlenih oziroma določeno branžo, po drugi strani pa smo spet prekršili načelo enakosti, ker imamo zelo primerljive poklice, ki pa v vsaj enako zahtevnih, če ne še celo zahtevnejših pogojih ravno tako lahko oziroma morajo delati. To je konkretno gostinstvo in tudi gradbeništvo, tam nismo postavili nobenih omejitev, pa če je kdo kdaj poskusil delati v trgovini in naredil neko primerjavo potem z delom v gostinstvu, morda v kakšni kuhinji poleti, ko je že zunaj 40 stopinj, pa je v kuhinji še toliko več stopinj, ali pa na gradbišču na soncu brez sence ob ekstremnih fizičnih naporih. Tako, da moja ocena je, in tudi ocena teh dveh gospodov, ki sta naredila to zelo kakovostno pravno analizo, da se ta vprašanja ne rešujejo na tak način. Kvečjemu se jih rešuje, in to smo tudi večkrat izpostavljali, v Zakonu o delovnih razmerjih, v kolektivnih pogodbah in ob pomoči socialnega dialoga, če nam socialni dialog kaj pomeni. Če ga pa obravnavamo zgolj enkrat ja, drugič ne, ker nam tako ne paše ali pa ker oblikujemo neko politično soglasje, ki ga lahko povozi, potem naletimo na številne težave. In številne težave so se že zgodile, ker v praksi to zgleda tako, da smo mi z zakonom sicer nekaj prepovedali, ampak v praksi, kot rečeno, lahko delodajalci, torej trgovci, svojim zaposlenim delavcem še vedno razporejajo delovni čas na nedeljo, na primer za spletno prodajo, za polnjenje polic, za urejanje prodajaln in podobno. In ker določitev dnevnega časa ob nedeljah torej ni prepovedana, so nekateri trgovci tudi že začeli z organiziranjem spletne prodaje ob nedeljah, pri kateri sodelujejo tudi zaposleni v trgovinah. In tudi po mnenju teh dveh pravnih strokovnjakov to jasno kaže, da je bilo izbrano sredstvo, torej prepoved določitve obratovalnega časa prodajaln ob nedeljah, neprimerno, torej izvedeno na neprimeren način, ker smo se te problematike lotili tako malo na horuk, na hitro in zdaj so pač posledice take, da smo mi sicer nek zakon sprejeli. Mi smo se ukvarjali s prepovedjo obratovalnega časa, ampak to pa ne pomeni prepoved določitve delovnega časa. Tako, da ta rešitev po našem mnenju ni bila premišljena in je povzročila še več nekih težav, predvsem je pa povzročila neenako obravnavo  </font><br/>
<br/>
<b><font size="4">5. TRAK: (VP) 16.20 </font></b><br/>
<br/>
<font size="4">	(nadaljevanje) posameznih zaposlenih v različnih segmentih, ki pa so, vsaj glede na naravo dela in na zahtevnost, saj govorimo o segmentih, precej primerljivi. Tako, da tukaj bo po vsej verjetnosti moralo tudi Ustavno sodišče v nekem trenutku odločiti, kadar bo do tega tudi prišlo in se bo takrat tudi izkazalo, so pa že dejstva taka, da ni potrebno biti prav noben pravni strokovnjak, da vidimo, da so tukaj določeni državljani obravnavani različno, navsezadnje tudi zaposleni v trgovinski dejavnosti. Nekdo, ki dela v trgovini, ki prodaja, ne vem, tehnično robo, v nedeljo ne more delati, nekdo, ki dela na bencinskem servisu, pa mora delati, čeprav morda bi bilo obratno - nekdo, ki dela na bencinskem servisu, v nedeljo nebi želel delati, nekdo, ki prodaja tehnično blago, bi pa v nedeljo rad delal, pa ne more. Tako, da s tem zakonom smo postavili več vprašanj, dilem in naredili tudi težav in neenake obravnave med našimi državljani kot je bila sicer dobronamerna želja, da se zaposlenim omogoči v nedeljo preživljati svoj prosti čas z družino ali kako drugače. Tako, da jaz predlagam, da kadar gremo v take projekte, da nekoliko bolj razmislimo, pa tudi da upoštevamo socialni dialog kot tak.</font><br/>
<font size="4">	Tako, da jaz tega predloga, ki je na mizi, ki ga je oblikovala Zakonodajno-pravna služba, ne bom podprl.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala, kolega Perič.</font><br/>
<font size="4">	Naslednji je kolega gospod Luka Mesec. </font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Ja, hvala za besedo in lep pozdrav.</font><br/>
<font size="4">	Jaz se bom v bistvu oprl kar na mnenje Zakonodajno-pravne službe, ki ga seveda nameravam podpreti, in mislim, da so v tem mnenju napisali vse, kar je o pobudi predlagatelja treba vedeti.</font><br/>
<font size="4">	Zdaj najprej treba je vedeti, da je Ustavno sodišče že odločilo leta 2005, da prepoved omejevanja obratovanja trgovin ob nedeljah ni v neskladju z Ustavo, torej ne delamo nič neustavnega. Ustavno sodišče je to že odločilo in to je tudi zelo jasno zapisano v mnenju Zakonodajno-pravne službe. </font><br/>
<font size="4">	Potem pa drugič, ko se pogovarjamo o razlogih oziroma o vzrokih, zakaj ta predlagatelj... / nemir v dvorani/ </font><br/>
<font size="4">	Ki jih predlagatelj navaja kot razlog, zakaj bi začasno zadržal sklep in podal oceno ustavnosti, pa pravi, da bi izvajanje zakona, ki zapira trgovine ob nedeljah, vplivalo na vse trgovce na splošno in reče, da bi jim promet upadel za 10 %, pri čemer naj bi pri 15 % trgovcev promet upadel kar za 15 do 40 %. Te navedbe so popolnoma neutemeljene. Kot se je izkazalo spomladi, je kljub zaprtju trgovin v prvem valu koronavirusa v prodaji na drobno prodaja upadla samo za 1,8 %. Res je pa bolj padla prodaja avtomobilov in prodaja goriv, ampak prodaja avtomobilov je padla enostavno pač zaradi tega, ker smo imeli epidemijo in ljudje niso kupovali avtomobilov, ki so investicija, zaradi nejasne prihodnosti. Goriva so pa pač upadla zato, ker smo bili zaprti v občine in ker je pač padel promet v celoti. Tako, da tukaj tudi, ko je sekretar z ministrstva govoril, je treba vedeti, da vse te številke, ki jih navaja pač o padcu BDP-ja, o padcu prodaje in tako naprej, so posledica epidemije, ne pa posledica zaprtja trgovin, in tega dvojega ne gre mešati. </font><br/>
<font size="4">	Drugič, predlagatelj pravi, da naj bi za zaposlene, ki so do zdaj delali ob nedeljah, zaradi tega upada 20- do 40-odstotnega, ki je, kot rečeno, neutemeljen, morali odpustiti 14 % zaposlenih. Tukaj spet Sindikat trgovine Slovenije navaja, da v trgovini 7 tisoč zaposlenih manjka. To dokazujejo tudi s tem, da trgovine najemajo številne prekarne delavce. In pa zaposleni sami, ki so konec koncev tudi na odboru takrat, ko smo zakon obravnavali, pisali, so zelo jasno povedali, da se prepogosto dogaja, da je zaposlenih premalo, da delajo po 12 dni neprekinjeno, da je ogromno kroničnih bolezni, psihičnih bolezni in tako naprej in da je nasploh se dostikrat zgodi, da en zaposleni </font><br/>
<br/>
<b><font size="4">6. TRAK: (VP) 16.25</font></b><br/>
<br/>
<font size="4">	(nadaljevanje) opravlja delo dveh. </font><br/>
<font size="4">	In pa tretjič, predlagatelj  pravi, da naj bi zaradi zaprtja trgovin ob nedeljah bilo 81,4 milijona evrov manj dajatev. To je pa spet pač vezano nazaj na promet, kjer je precej črno na belem, da v prvem valu koronavirusa ni upadel kljub temu, da so bile, ni bistveno upadel kljub temu, da so bile trgovine zaprte - za 1,8 %. Vse ostalo, kar poslušamo, so pa več ali manj posledice koronavirusa in lockdowna, ki mu je sledil. </font><br/>
<font size="4">	Tako, da kar se nas tiče, Levice, bomo seveda to mnenje Zakonodajno-pravne službe podprli. Ocenjujemo, da so razlogi, ki jih predlagatelj navaja za zadržanje zakona in za ustavno presojo, so pavšalni in neresnični, težko jih je dokazati, da so številke take kot oni pravijo, močno so pretirane. In pa tretjič, kjer res nastajajo težko popravljive posledice, ni na poslovne subjekte v trgovini, ampak težko popravljive posledice nastajajo za zaposlene. Ker uničeno zdravje, premalo preživetega časa z otroki, psihična in fizična izčrpanost – to pa ima pač dolgoročne posledice na ljudi, in v trgovini dela približno 30 tisoč ljudi, ki morajo delati tudi ob nedeljah. Tako, da izbira je konec koncev med tem ali se bomo postavili na stran teh 30 tisoč zaposlenih ali pa bomo na drugi strani pristali na neke izmišljene argumente predlagatelja, ki noče nič drugega kot doseči to, da bi imel lahko trgovine zdaj decembra odprte, iz nekih svojih pač poslovnih interesov. </font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br/>
<font size="4">	Miha, si ti želel postopkovno ali se prijavljaš? </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Ne, za razpravo.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Okej, hvala. </font><br/>
<font size="4">Besedo ima gospod Robert Polnar. Izvolite.</font><br/>
<br/>
<font size="4">	</font><b><font size="4">ROBERT POLNAR (PS DeSUS): </font></b><font size="4">Hvala za besedo, gospod predsednik. Gospe poslanke, gospodje poslanci.</font><br/>
<font size="4">	Nič nepričakovanega ni v pobudi gospodarske družbe za zadržanje določenih sprememb Zakona o trgovini. Osebno mislim, da gre v tem primeru predvsem za to, na kakšen način gledamo na delo, ne samo na nedeljsko delo. Problem je namreč v tem, da je tudi nedeljsko delo za različne ljudi radikalno raznolika izkušnja. Za mnoge, in to je splošno stanje, je podrejeno najosnovnejši življenjski zahtevi. Ljudje moramo delati, nekateri tudi trpeti za to, da si omogočimo dostojno preživetje in različne dobrine. Delo nam zagotavlja življenjsko zadovoljstvo v nasprotju s temačnim neugodjem ali pa morda še čim slabšim. Čeprav pogosto ponavljajoče, utrujajoče, brez miselnih izzivov, je vendarle neizogibno za pridobitev nujnih stvari in posameznih življenjskih užitkov. Delo pomeni tudi določen ugled v družbi. Življenjski užitki pa nastopijo po koncu delovnika in predvsem po koncu delovnega tedna. Takrat in le takrat je možen izhod iz stanj utrujenosti, dolgočasja, discipline na delovnem mestu ali pa avtoritete managerjev. In tu je protislovje. Beseda delo enakovredno vključuje tiste, za katere je delo utrujajoče, dolgočasno in neprijetno, in seveda tudi tiste, za katere je delo čisto zadovoljstvo. Superiornost in ukazovanje drugim lahko v posamezniku vzbudita zadovoljiv občutek samopomembnosti. Toda to ni vse. Tisti, ki najbolj uživajo v delu, in to je treba poudariti, so praviloma tudi najbolje plačani. To je sprejeto. Slabe plače so za tiste s ponavljajočo, dolgočasno, bolečo tlako. Tisti, ki nadomestilo za svoj trud najmanj potrebujejo, ki lahko najbolje preživijo brez njega, tisti pa imajo najvišje plače. Plače, ali podrobneje rečeno, plače, bonusi in delnice so najradodarnejši na vrhu. </font><br/>
<br/>
<b><font size="4">7. TRAK: (VP) 16.30</font></b><br/>
<br/>
<b><font size="4">	</font></b><font size="4">(nadaljevanje) To dejansko ne vzbuja neželenih pripomb, tako mnenje je povsem sprejeto. </font><br/>
<font size="4">	V sami pobudi smo soočeni s tem, da tisti, ki imajo daleč najboljše plače, zahtevajo, da bi oni, ki s svojim delom komajda preživijo, delali tudi ob nedeljah. Pri tem se zanašajo oziroma opirajo na ocene pričakovanih negativnih posledic, ki bi jih naj zakonske spremembe prinesle. Poudarjam ocene – tu ni nikakršnih empiričnih podatkov. In te ocene so izdelale od teh slovenskih preslavnih inštitucij predstavnic gospodarstva, katerih namen ni čisto nič drugega kot izživljanje nad šibkejšimi od sebe. Govorim seveda o različnih zbornicah. Socialna patologija omenjenega sporadičnega izživljanja neposredno in metaforično demonstrira, v kakšni družbi pravzaprav živimo. Drastično razkriva iznakaženost in izkrivljenost posameznih mentalitet, katerim je v Sloveniji omogočen širok prostor za osvajanje nedotakljivih socialnih pozicij. Slovenija je po tem dejstvu postala anticivilizacijski svarilni zgled. Temu se pridružuje v konkretnem primeru tudi vlada in njeno Ministrstvo za gospodarski  razvoj in tehnologijo predvsem s sklicevanjem na ureditev razmerij med delavci in delodajalci v okviru delovnopravne zakonodaje in kolektivnega dogovarjanja znotraj dejavnosti trgovine. Kot da nebi imeli zakonodajnega postopka, v katerem so nam zaposleni, konkretni zaposleni iz zelo različnih, raznolikih trgovinskih gospodarski družb, jasno razložili, da je kolektivna pogodba dejavnosti trgovine mrtva črka na papirju, ki je nihče ne upošteva - in na nekaj takega se vlada sklicuje. Zato ocenjujem, da v tem primeru ne gre samo za birokratsko samozadostnost vlade, ampak gre predvsem za civilizacijsko neprepričljivost gospodarskega ministrstva.</font><br/>
<font size="4">	Sam bom seveda mnenje, kot ga je pripravila Zakonodajno-pravna služba Državnega zbora, podprl. Bom torej za. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala tudi vam.</font><br/>
<font size="4">	Naslednja je mag. Meira Hot. Izvolite.</font><br/>
<br/>
<font size="4">	</font><b><font size="4">MAG. MEIRA HOT (PS SD): </font></b><font size="4">Hvala za besedo, spoštovani gospod predsednik. </font><br/>
<font size="4">Spoštovani kolegice in kolegi, spoštovani državni sekretar, lep pozdrav tudi v mojem imenu.</font><br/>
<font size="4">	Zdaj glede tega zakona se seveda nebi strinjala s predhodnikom, da je bilo to narejeno rokohitrsko, ker gre za zakon, o katerem se je odločalo na referendumu že leta 2003. Več predlogov je bilo v zakonodajnem postopku, tudi sam konkreten zakon je kar nekaj časa bil v razpravi, bil je dodelan. Dodali so se določeni amandmaji kljub  temu, da predlagatelji niti nismo najbolj podpirali. Kljub temu smo videli, da je potrebno najti nek kompromis, in ta zakon je kompromisni. Ampak ta zakon vsebinsko zasleduje en cilj, in ta cilj je varstvo zdravja. In zdravje v tej državi je tudi ustavnopravno zavarovana kategorija. Če ne, kako si razlagamo tudi vse te omejitvene ukrepe na račun tega, da varujemo zdravje.</font><br/>
<font size="4">	In zdaj pobuda, kateri smo danes pač priča, izhaja iz nekako maksimizacije dobička. Sprašujem. Predlagatelj pač utemeljuje, kakšen manko bo dobil iz naslova dobička, ne zanima pa vse, kar je bilo v samem zakonodajnem postopku navedeno in kar je Zakonodajno-pravna služba Državnega zbora izjemno lepo utemeljila in lahko danes samo pohvalim našo Zakonodajno-pravno službo, ker res mnenje zelo celovito in odlično prikaže, kaj je bil temeljni in ključni namen tega zakona. Na seji so tako povedali zakaj. Zato, ker to, ko delamo v nedeljo, smo prosti en dan v tednu. Takrat so naši najbližji v šoli in službi. Zato, ker smo med tednom doma, je to po navadi ponedeljek, in nato kar 12 dni, 12 dni delamo neprekinjeno skupaj. To nas psihično in fizično in fizično izčrpava. Smo bolj razdražljivi in izgoreli. Skratka izgorelost je bila beseda, ki smo jo v samem zakonodajnem postopku slišali res neštetokrat. In kdorkoli ima neko spoštovanje do delovnopravne zakonodaje, lahko samo pritrdi, da je bila ta sprememba nujno potrebna. </font><br/>
<font size="4">	Slišali smo, da določeni naj bi bili celo lobisti za bencinske črpalke. Zdaj, če vas tako zelo moti, da so bencinske črpalke odprte, pa morajo biti, ker morajo zagotavljati nujno potrebno oskrbo,</font><br/>
<br/>
<b><font size="4">8. TRAK: (VP) 16.35</font></b><br/>
<br/>
<font size="4">	(nadaljevanje) ker se pač tam da dobiti vse, ste nam v času te epidemije dokazali, da se tudi to lahko omeji, pa danes ne moreš v trgovini otroku niti nogavic več zaradi tega, ker so posamezni lobisti v resnici dosegli, da se v živilskih trgovinah ne more več priti do vseh osnovnih zadev. Torej lahko vi, ki imate na koncu koncev tudi pristojno ministrstvo, dosežete, da se pač v bencinskih črpalkah omeji asortiment ponudbe, če vas to tako zelo moti. Ne more pa to biti razlog, da ste zoper zaprtje trgovin ob nedeljah. </font><br/>
<font size="4">	Navajali se diskriminacijo do drugih zaposlenih – gostincev, do gradbenikov. Gostinci so, če se ne motim, v kontekstu zakonodajnega postopka sami, gostinski delavci sami podprli, ker razumejo če že mi imamo naravo dela tako, da se ne da ne-delati ob nedeljah, dajmo vsaj trgovinam, ki pa ni nujno življenjsko potrebno, da dela ob nedeljah, dajmo vsaj tem delavcem zagotoviti, da lahko, da imajo pravico do nedeljskega počitka. </font><br/>
<font size="4">	Tako, da argumenti, ki jih navajate, enostavno ne vzdržijo. In jaz mislim, da tudi Ustavno sodišče v kontekstu tehtanja pravice do zasebne gospodarske pobude in ustavnopravnega varovanja zdravja ljudi, tu nebi smelo biti prevelikega dvoma.</font><br/>
<font size="4">	Tako, da Socialni demokrati absolutno bomo podprli zakonodajnopravno mnenje in jaz upam, da tudi Ustavno sodišče bo temu sledilo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br/>
<font size="4">	Naslednji je kolega Jože Lenart.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa, predsednik.</font><br/>
<font size="4">	»Neminovno« je, da je tudi Lista Marjana Šarca v sprejemanju zakonodaje tega zakona po polnosti podprla delavce v trgovinah, da so ob nedeljah dela prosti, to se pravi, da so trgovine ob nedeljah zaprte. </font><br/>
<font size="4">	Sedaj, glejte, mi smo se zgledovali tudi po nekaterih sosednjih državah, predvsem Avstrija, ki ima to že leta to zakonodajo sprejeto. In v tej ekonomiji, recimo Avstriji, noben veletrgovec zaradi tega ni propadel tako na strani veletrgovcev kot tudi na strani zaposlenih, da bi to zaradi tega izgubo zaposlitve, tudi ta država ima pomanjkanje delovne sile. Glejte, na koncu koncev gre, kot smo mi v LMŠ trdili, samo za prerazporeditev tega dneva nedelje, kajti če primerjamo tudi število zaposlenih v trgovinah na kvadratni meter, je v Avstriji zaposlenih dosti več kot pa v Sloveniji. In na koncu koncev bomo tudi s tem razbremenili zaposlene. Če pa še gledam drugače, saj lastniki teh veletrgovin so v večini iz tujine in tu ne vidim nobenega problema, da smo komu napravili ne vem kakšno krivico, najmanj pa to, da bodo zaradi tega veletrgovci propadali in ne vem kakšne izpad prihodkov in dobičkov, da bi zaradi tega imeli. Pač po nekoliko več potrošnje v drugih dnevih, kjer se bodo razporedili zaposleni, in pa seveda ne bo potrebno toliko zaposlovati prekarnih delavcev in pa delavcev iz tujine, kar vemo, da tudi prinaša svoje probleme. </font><br/>
<font size="4">	In vsekakor bomo Zakonodajno-pravni službi v predlogu sklepa sledili. In to kot poslanci, če smo, bom rekel predstavljamo zakonodajno telo, moramo to tudi spoštovati in tu ne vidim v LMŠ nobenih problemov.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala, kolega Lenart.</font><br/>
<font size="4">	Naslednji je kolega Kordiš.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči.</font><br/>
<font size="4">	Na današnji seji odbora se odloča o tem ali bo šla dalje na Ustavno sodišče zahteva, da naj se zapiranje trgovin v nedeljo zadrži, češ da naj bi zaradi zaprtja trgovin v nedeljo prišlo do težkih in nepopravljivih posledic. Ampak predlagatelj te zahteve, da se zadrži zapiranje trgovin v nedeljo, posega po argumentih, ki v osnovi ne pijejo vode.</font><br/>
<font size="4">	Prvo kot prvo, že izkušnja iz prvega lockdowna je pokazala, da čeravno se trgovine v nedeljo zaprejo, do upada prometa v nobenem primeru ne bo šlo. Predlagatelj te zahteve pa pravi, da bo promet upadel tudi 14 %, več odstotkov, in da bo zaradi tega prišlo tako do izpada prihodkov v državni proračun ko tudi do izgube delovnih mest. Ampak že na sami obravnavi tega zakona o zapiranju trgovin v nedeljo je bilo zelo jasno povedano s strani samih zaposlenih, s strani delavk in delavcev v trgovini, da </font><br/>
<br/>
<b><font size="4">9. TRAK: (VP) 16.40</font></b><br/>
<br/>
<font size="4">	(nadaljevanje) že sedaj v panogi manjka 7 tisoč ljudi. In statistične številke, kot že rečeno, iz prvega vala epidemije zelo jasno tudi potrjujejo, da se kakršnega upada prihodka in zmanjševanja prodaje ni zares nadejati, preprosto ljudje razporedijo svoje »shopping« navade čez druge dni v tednu.</font><br/>
<font size="4">	Skratka ta zahteva po tem, da Ustano sodišče zadrži zapiranje trgovin v nedeljo, je popolnoma deplasirana, kar navsezadnje ugotavlja tudi državnozborska Zakonodajno-pravna služba, ki pravi, da na nobeni točki, praktično na nobeni točki, kjer se zahteva po zadržanju zapiranja trgovin v nedeljo ne izkazuje s kakšnimi argumenti, da gre za pavšalne navedbe in tako naprej. </font><br/>
<font size="4">	Pač pa je res nekaj drugega. V kolikor se zadrži zapiranje trgovin v nedeljo, pa bo prišlo do težko popravljivih posledic, ampak ne za velike trgovce, ki že sedaj žanjejo stomilijonske dobičke, pač pa za delavce. In te posledice so zdravstvene, so psihofizične, te posledice niso zgolj finančne kot naj bi jih utrpeli trgovci, če prav, kot rečeno, že te trditve o tem, kakšne naj bi bile finančne posledice silne z izpadom prometa in ne vem kaj še vse, v osnovi ne pijejo vode in zelo preprosto ne držijo. Na drugi strani pa damo v tehtnico to, kar je dejansko težko in nepopravljivo – stanje zaposlenih, 30 tisoč trgovk in trgovcev, ki delajo v tej panogi, ki vsak dan odhajajo na svoje delo in so nas in nas še vedno tudi sredi epidemije oskrbujejo z nujnimi dobrinami. Takole smo lahko slišali, tudi to je nekaj, kar je zapisala v svoje mnenje Zakonodajno-pravna služba in smo lahko slišali v preteklih obravnavah: »zato, ker ko delamo v nedeljo, smo prosti en dan v tednu, takrat pa so naši najbližji v šoli in v službi. Zato, ker smo med tednom doma, je to po navadi ponedeljek, in nato kar 12 dni delamo neprekinjeno skupaj. To nas psihično in fizično izčrpava. Smo bolj razdražljivi in izgoreli. Danes lahko omogočite, da bomo manj zbolevali za kroničnimi fizičnimi in psihičnimi boleznimi, ki žal niso priznane kot poklicne, in da bomo tako tudi v prihodnosti sposobni svojo borno pokojnino zapravljati in vračati na slovensko tržišče«. »Že zdaj en zaposleni opravlja naloge vsaj dveh, če ne treh ljudi. Posledica je izgorevanje ljudi« - toliko o tem, koliko delovnih mest bo izgubljeno. »Ko z otrokom ne preživiš niti sobote in ne nedelje, med tednom pa si preutrujen in te čakajo še vsa gospodinjska dela, se resno vprašaš, če je vedno in ali si suženj ali si človek«. »Prosti dan med tednom se ne da primerjati s prosto nedeljo, ker so takrat vsi družinski člani v službi, šoli ali vrtcu. Dodatek, ki se dobi za nedeljsko delo, ne more odtehtati trenutkov, ki jih skupaj preživiš z družino. Zaradi zgoraj navedenih vzrokov utrujenosti, izgorelosti, stresa in na splošno slabih razmer v trgovini smo odločno za zaprtje trgovin ob nedeljah«. Vse to trgovke in trgovci. In za zaključek: »Nikomur ni všeč, da bo imel nižjo plačo, res nikomur. Vsak bi imel višjo. Ampak je očitno ta preobremenjenost vseh nas tako visoka, da smo ta denar pripravljeni zamenjati za prosti čas«. In to prihaja od ljudi, ki delajo za minimalno plačo. To so dejanske težke in nepopravljive posledice, ki jih trgovke in trgovci, 30 tisoč zaposlenih v trgovinski panogi, trpi že desetletje in več. In zato bomo v Levici podprli mnenje Zakonodajno-pravne službe in vztrajali pač na stališču, da se morajo trgovine ob nedeljah zapreti, da se mora delo razbremeniti čim prej. </font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br/>
<font size="4">	Tudi jaz bom nekaj razpravljal. </font><br/>
<font size="4">	Nekaj dejstev, ki so pač prišla po tem zapiranju oziroma po tej odločitvi. V obdobju od januarja do novembra v tem letu število novo prijavljenih oseb v evidenco brezposelnih je 9 tisoč 968. In če v primerjavi s predhodnim letom, je to zvišano za 36, skoraj 37 %. In od tega gre za trgovce, za prodajalce in poslovodje celo 4 tisoč 765, torej 31 % več kot v enakem obdobju lani. </font><br/>
<br/>
<b><font size="4">10. TRAK: (VP) 16.45</font></b><br/>
<br/>
<font size="4">	(nadaljevanje) Le v manjšem delu je te številke možno pripisati covidu, saj so zaposleni zaradi covida zaradi vladnega odloka o zaprtju prodajaln na čakanju na delo, torej niso odpuščeni. Zaposlenim so se zaradi zaprtja prodajaln ob nedeljah zmanjšale plače, saj ima trgovina najvišje dodatke za delo ob nedeljah – 100 % recimo ali najmanj 6,05 evrov na uro. In veliko je zaposlenih v trgovini, ki se obračajo na pristojno zbornico, ki poročajo, da bi radi delali. Torej to je ena stran, ki se do sedaj ni mogla slišati.</font><br/>
<font size="4">	Padec prometa zaradi zaprtja prodajaln ob nedeljah vpliva tudi na nižje plače zaposlenih in naslova poslovne uspešnosti. Sami veste, da se del plače definira na podlagi tega. In nekaj oziroma veliko je podjetij, ki bi rada odprla svoje prodajalne ob nedeljah, ker beležijo padec prometa tudi do 40 %. </font><br/>
<font size="4">	Tukaj je treba omeniti tudi nezadovoljstvo potrošnikov zaradi zaprtja prodajaln ob nedeljah. Če se kdo pelje ob sobotah popoldan mimo kakega Lidla ali Hofera, ko vidi vrste vozičkov, ki čakajo, da pridejo na vrsto sploh, da stopijo v trgovino, verjetno vam bo jasno, da je to zaradi tega, ker so ob nedeljah zaprte. </font><br/>
<font size="4">	Za zaprtje prodajaln še pred vladnim odlokom, ko bile te meje naše države odprte štirje tedni, so se potrdile tudi te napovedi, ki smo jih v SMC na prejšnji razpravi imeli, o odlivu kupne moči v tujino. V Sloveniji so bile trgovine zaprte, na obmejnem področju sosednjih držav pa se je trlo Slovencev, ki so se ob nedeljah odpravili po nakupih. Torej imamo odliv in DDV-ja in trošarin v tujino, pa tudi čistega denarja. In o tem poročajo ne samo tisti, ki to opazujemo, tudi naši ljudje, ki delajo v tamkajšnjih trgovinah od meje naprej pa vse do Gradca, recimo na območju Maribora, od koder sem jaz. </font><br/>
<font size="4">	Treba je še povedati, da socialnega dialoga med delodajalci in sindikati še vedno ni in ni. Sindikat je ta dialog zavrnil in ta zavrnitev še vedno traja. Ocena je, da ne bo do izteka veljavnosti kolektivne pogodbe za trgovino, torej vse do konca leta 2022.</font><br/>
<font size="4">	To zadrževanje izvrševanja zakona bi omogočilo, da se zmanjša brezposelnost, da se uravnovesi obisk trgovin tudi s širitvijo na nedeljo, da se denar in davek ne odlivata v tujino, ampak da ostaneta tukaj in da se ne monopolizira prodaja blaga po dražjih cenah na bencinskih servisih. Vsekakor če je podana pobuda, da Ustavno sodišče presoja o neki zadevi, nič se ne zdi bolj logičnega kot zadrževanje izvrševanja tega, o čem naj bi vrhovna inštanca odločala. Nerazumno je, ko v samopostrežnih trgovinah imamo zakrite police z blagom, denimo kot je kolegica Meira omenila otroške nogavice, ki ga ni mogoče kupiti med lockdownom, zakaj pa se v bencinskih servisih recimo tudi ne prodajajo goriva samo s plačilom na linici ali s plačilom z bančno kartico na samem točilnem mestu. To bi bilo bolj pošteno in nebi favoriziralo nekatere. Prvo to skubljenje ljudi, ki so prisiljeni potem po 30-procentnim višjih cenah plačevati tisto, kar bi sicer v bližnji trgovini, če bi bila odprta, kupili za tretjino bolj poceni. Ali te floskule o nedeljskem počitku in varstvu zdravja potrošnikov ne veljajo tudi za trgovce na bencinskih črpalkah, oni bi tudi morali počivati recimo. Pa če gremo na pekarje, na natakarje, na kuharje, seznam pa lahko raztegnemo tudi do zdravnikov, medicinskih sester, policistov in glušilcev, nenazadnje tudi do reševalcev. Oni pa se ne smejo vprašati ali si suženj ali si človek, če prav razumem, kolega? In obratno kaj je s svobodo trgovk in trgovcev, ki bi radi delali ob nedeljah in za to bili dodatno plačani. Argument, da noben veletrgovec ni propadel v tem času, ni vreden upoštevanja, ker je 4 tisoč 800 trgovk in trgovcev izgubilo službo v tem času, in to pa je dejstvo, ki bi moralo skrbeti </font><br/>
<br/>
<b><font size="4">11. TRAK: (VP) 16.50</font></b><br/>
<br/>
<font size="4">	(nadaljevanje) vse dušebrižnike, ki so jih polna usta te skrbi za ljudi. </font><br/>
<font size="4">	V kratkem bomo o tem sicer razpravljali ponovno vsebinsko, zdaj pa samo razpravljamo o zadržanju izvrševanja te na podlagi vprašanja Ustavnega sodišča, ki jih je naslovilo na nas. Mi bomo glasovali proti. </font><br/>
<font size="4">	Kolega Gregor Perič pa ima še dodatno razpravo. </font><br/>
<br/>
<font size="4">	</font><b><font size="4">GREGOR PERIČ (PS SMC): </font></b><font size="4">Saj bom hitro, ker vidim, da že nekaj nergate, ampak vseeno se moram... / govor v dvorani/ </font><br/>
<font size="4">	Ne vem, nekaj pač slišim neke komentarje. No, lepo, da komentirate, jaz bom tudi komentiral. </font><br/>
<font size="4">	In sicer slišali smo najprej neke podatke, da se v začetnem delu, torej v prvi četrtini letošnjega leta kaj bistveno ni poznalo pri prodaji živi, torej promet pri trgovcih. Ampak se moramo spomniti, da takrat smo to pandemijo dojemali nekoliko drugače in smo bili sicer nekoliko manj v trgovinah, smo pa delali za to toliko večje zaloge. Tako, da verjamem, da je to tudi učinkovalo na to, da statistika ni bila ravno taka, da bi lahko vlekli neke enostavne povezave oziroma primerjave.</font><br/>
<font size="4">	Jaz bi rad izpostavil predvsem to, da če delamo neko mednarodno primerjavo, bomo našli Nemčijo in Avstrijo, ki so trgovine v nedeljo zaprle. Potem najdemo nekaj takih držav, ki so omejile njihov obratovalni čas, recimo Belgija, Luksemburg, Poljska. Pa potem Francija, Španija in Grčija imajo recimo v turističnih območjih spet nek poseben režim. In potem imamo celo vrsto držav, kjer teh omejitev delovanja trgovin ni, in če jih naštejem: Bolgarija, Romunija, Češka, Slovaška, Danska, Finska, Švedska, Irska, Madžarska, Italija, Hrvaška, Latvija, Litva, Estonija, Nizozemska, Portugalska, Malta in Ciper. Zdaj če rečemo, da so kakšne države take malo bolj liberalne, imamo take kjer je socialni dialog zelo pomemben, kjer se sindikati znajo zelo glasno postaviti tudi proti kakšnim potezam, recimo Italija, pa imamo take, ko so skandinavske, pa imajo delavske pravice na zelo visokem nivoju, torej Danska, Finska Švedska, pa tam vseeno trgovine delujejo. In očitno so znali to dilemo, ki jo imamo mi danes pred sabo, razrešiti še na kakšen drug način kot samo s prepovedmi. Tako, da jaz verjamem, da obstajajo načini, ampak ta način, ki smo si ga mi izbrali, ni najboljši. In tudi vsi ugotavljamo, jaz sem tudi že nekaj argumentov navedel, protiargumentov ravno jasnih ni bilo. Še vedno ne vem, zakaj nimamo podobnega režima urejanja za gostince ali pa tiste, ki delajo v gradbeništvu. Ker če gremo gledati povprečne plače, to imam podatek iz leta 2019, avgust 2019, trgovina, vzdrževanje je znašala povprečna mesečna neto plača avgusta 1016. Zdaj to je branža, moramo razumeti kot branžo, 1016 evrov. Potem gostinstvo je bilo 870, če zaokrožim, in gradbeništvo 880. Če gremo gledati iz tega aspekta, bi morali prej kaj prepovedati v gradbeništvu in v gostinstvu. Sicer pa jaz sam osebno ne morem razumeti, zakaj ne morem ali pa ne smem v trgovino, lahko pa grem jesti kalamare in grem na pivo ali pa, ne vem, na klobaso in zelje. Tako, da te primerjave so zelo nehvaležne, ker tudi gostinci ali pa gradbeniki najbrž imajo nedeljo, imajo družino in imajo še kaj drugega. Tako, da, kot rečeno jaz verjamem, da se da to dilemo razrešiti še na kak drug način kot na način, ki smo ga ubrali mi sami. Sicer pa ne vidim prav nobene ovire, zakaj nebi tudi Ustavno sodišče o tem presojalo, torej sprejelo neko stališče. Saj bo, ja, ampak tudi zdaj dajemo neko možnost in zdaj, če jo bomo zavrnili, pa očitno nismo ravno prepričani v to, da je tista odločitev, ki smo jo nedolgo nazaj sprejeli, tudi bila najbolj ustrezna zlasti iz vidika enakosti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br/>
<font size="4">	Kolega Luka Mesec.</font><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Hvala.</font><br/>
<font size="4">	V bistvu tri replike. </font><br/>
<font size="4">	Zdaj ne vem, kdo vidi problem, da bi Ustavno sodišče o tem presojalo. Saj mora. </font><br/>
<font size="4">	Drugič, ko pravite, da se da to dilemo, kdo dela ob nedeljah in kdo ne, razrešiti še na kakšen drug način, bom jaz šel v drugo skrajnost kot jo vi predlagate. </font><br/>
<br/>
<b><font size="4">12. TRAK: (VP) 16.55</font></b><br/>
<br/>
<font size="4">	(nadaljevanje) Prav, ne, potem pa pač začnimo vsi delati ob nedeljah. Ukinimo nedeljo in bomo vsi pač delali tudi ob nedeljah. To je drugi način, pač druga pot. Mi pravimo nihče ne sme delati ob nedeljah ali pa čim manj ljudi, vi pa pravite obstaja tudi drugi. Absolutno obstaja, samo pač ukinimo nedeljo, pa je. </font><br/>
<font size="4">	In tretjič, ko pravite, da je to lobistični zakon, bom pa malo piker, no. Recimo, da ste nas zalotili. Petrol nas je prepričal, da zapremo trgovine ob nedeljah zato, da bodo oni imeli več prometa, zato da bodo lahko pod satiričnimi članki v tedniku Demokracija več oglasov objavili. Drži.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa, kolega Mesec.</font><br/>
<font size="4">	Zdaj pa kolega Soniboj Knežak. Izvolite.</font><br/>
<br/>
<font size="4">	</font><b><font size="4">SONIBOJ KNEŽAK (PS SD): </font></b><font size="4">Hvala, predsednik.</font><br/>
<font size="4">	Sicer nisem mislil razpravljati, ker je dovolj jasno stališče povedala kolegica Meira kar se tiče Socialnih demokratov, ampak me je tale razprava kolega Periča, pa, bi rekel enostransko tolmačenje nekih podatkov, pa mi je malo dvignila pritisk.</font><br/>
<font size="4">	Sam izhajam iz podjetja, kjer sem 36 let svoje poklicne kariere delal, in podjetja, kjer se zaradi tehnoloških procesov odvija štiri izmensko delo. Sobote, nedelje, prazniki, 24 ur na dan, 365 dni, osem do deset let, kolikor je življenjska doba peči. Konkretno steklarstvo. Takih podjetij je v Sloveniji še kar nekaj, vsepovsod tam, kjer procesna tehnologija dela na tak način. Ko boste interpretirali, kolega Perič, podatke iz Švedske, se pozanimajte o teh podatkih. Tudi pri nas bodo morale inšpekcije v teh podjetjih, kjer delajo štiri izmensko delo, narediti inventure in videti. Švedi imajo narejeno, da štiri izmensko delajo pet izmen. Vse vikende so prosti. Pri nas, če bi inšpekcija svoje naredila in da bi pregledala, koliko ima lahko zakonsko nadur tedensko in na mesečnem nivoju, bi imeli 90 % teh problemov že tako rešenih, ker bi morali trgovci zaposlovati dodatni kader. V tem je ves catch vsega tega, kar govorimo, ker z istimi ljudmi delajo sobote, nedelje, 7 dni neprekinjeno, in to je dejstvo tega.</font><br/>
<font size="4">	Imamo pa povečano število brezposelnih zaradi nekaterih zaradi nekaterih butastih ukrepov te vlade. Ne morem drugače reči. Grem v trgovino in imaš tri četrt polic, ko grem skozi trgovino, zalimanih in ne moreš tega proizvoda vzeti in take neumnosti, no.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala, kolega Soniboj.</font><br/>
<font size="4">	Zaključujem razpravo.</font><br/>
<font size="4">	In prehajamo na glasovanje o predlogu mnenja. Želite, da preberem še enkrat mnenje? Želite? Ne? V redu.</font><br/>
<font size="4">	Imamo pa, kolega Prevc, obrazložitev glasu. Izvolite.</font><br/>
<br/>
<font size="4">	</font><b><font size="4">MIHAEL PREVC (PS NSi): </font></b><font size="4">Hvala lepa, gospod predsednik. Lep pozdrav vsem.</font><br/>
<font size="4">	Glejte, nisem se hotel prej v razpravi oglasiti predvsem zaradi tega, ker smo v Novi Sloveniji več ali manj v vseh razpravah, ki so bile v zvezi z zaprtjem trgovin ob nedeljah v vseh fazah sprejemanja zakona, pač jasno povedali, da ta zakon podpiramo in nenazadnje tudi smo ga podprli iz preprostega razloga, da se, mogoče iz dveh razlogov. Prvič, da se končno uveljavi tista referendumska volja iz leta 2003. In drugič, da vendarle trgovke, da imajo vso pravico tudi one kvalitetno preživljati prosti čas s svojo družino, to pa je možno samo ob nedeljah. To ni možno ob ponedeljkih in torkih, ko je njihova družina, ko so njihovi otroci po šolah, partnerji zaposleni, to je možno izključno samo ob nedeljah. </font><br/>
<font size="4">	Iz teh dveh preprostih razlogov, pa seveda še in še je argumentov, ki govorijo v prid zaprtju trgovin ob nedeljah, zato bova seveda midva danes na tej seji s kolegom Andrejem podprla mnenje Zakonodajno-pravne službe. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala lepa.</font><br/>
<br/>
<font size="4">	Prehajamo na glasovanje torej. Glasujemo.</font><br/>
<font size="4">	Kdo je za? (13 članov.) Kdo je proti? (2 člana.)</font><br/>
<font size="4">	Ugotavljam, da je mnenje Zakonodajno-pravne službe sprejeto. </font><br/>
<br/>
<font size="4">	Želim vam en lep, kvalitetno izpeljan večer in nasvidenje. Zaključujem sejo. </font><br/>
<br/>
<b><font size="4">Seja se je končala 9. decembra 2020 ob 17.00.</font></b>
</root>