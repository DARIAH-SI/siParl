<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA PETICIJE, ČLOVEKOVE PRAVICE IN ENAKE MOŽNOSTI</font></b><br/>
<b><font size="4">1. nadaljevanje 16. nujne seje</font></b><br/>
<br/>
<b><font size="4">(10. februar 2022)</font></b><br/>
<br/>
</p></div><br/>
<b><font size="4">Sejo je vodila Nataša Sukič, predsednica komisije.</font></b><br/>
<b><font size="4">Seja se je začela ob 14.06.</font></b><br/>
<br/>
<b><font size="4">1. TRAK: (TB)</font></b><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Lepo pozdravljeni vsi skupaj!</font><br/>
<font size="4">	Ugotavljam, da smo sklepčni in da lahko začnemo s 1. nadaljevanjem 16. nujne seje Komisije za peticije, človekove pravice in enake možnosti. Članice in člane komisije prav lepo pozdravljam!</font><br/>
<font size="4">	Zdaj pa obveščam vas, nekaj imam že vpisanih, ki so upravičeno zadržani, tu imam cel kup sprememb. Skratka, obveščam vas, da so zadržani in se seje ne morejo udeležiti naslednji člani oziroma članice komisije, in sicer, poslanka Janja Sluga, poslanec Aljaž Kovačič, poslanec Marijan Pojbič, ki se je opravičil, ga danes ne bo, potem pa, poslanec Andrej Černigoj se je opravičil, poslanka Nada Brinovšek in pa Janjo Slugo sem že omenila. Zdaj pa, kot nadomestni člani oziroma članice komisije s pooblastili sodelujejo Tina Heferle, ki nadomešča poslanca Aljaža Kovačiča, Jurij Lep, ki nadomešča Janjo Sluga, Mihael Prevc, ki nadomešča poslanca Andreja Černigoja, potem poslanec Leon Merjasec, ki nadomešča poslanko Nado Brinovšek in pa Jurij lep, ki nadomešča, kot rečeno, poslanko Janjo Sluga. To sem že povedala. Na sejo je bil tudi vabljen predstavnik vlagatelja zahteve, Primož Siter, če bo še kakšno morda vprašanje za kakšno dodatno pojasnilo zanj.</font><br/>
<br/>
<font size="4">	Nadaljujemo torej s </font><b><font size="4">prekinjeno 1. točko dnevnega reda – Kršitve pravic zaposlenih pri izplačilu letne nagrade za poslovno uspešnost podjetja oziroma tako imenovane božičnice, </font></b><font size="4">ki jo obravnavamo na podlagi zahteve Poslanske skupine Levica, za sklic nujne seje, z dne 13. 12. 2021 in je bila objavljena na spletnih straneh Državnega zbora s tem sklicem.</font><br/>
<font size="4">	Zdaj pa, samo, da osvežimo, kaj se je do zdaj zgodilo, zelo na kratko. Na 16. nujni seji, dne 21. decembra 2021, so bili že izvedeni obravnava, po uvodni predstavitvi predstavnika vlagatelja zahteve, Primoža Siterja, so svoja stališča podali vabljeni; Mateja Ribič, državna sekretarka na Ministrstvu za delo, družino in socialne zadeve, Miha Lobnik, zagovornik načela enakosti in Jasmina Rakita Cencelj, direktorica inšpekcije nadzora delovnih razmerij.</font><br/>
<font size="4">	Razprave pravzaprav, moram reči, ni bilo, smo bili takrat malo v okrnjeni sestavi, zato je bila seja nato za 7 minut prekinjena, zato, da smo skupaj s predstavnico ministrstva, oblikovali, preoblikovali sklepe na način, da smo si vsi nekako bili soglasni in, skratka, </font><br/>
<br/>
<b><font size="4">2. TRAK: (TB) – 14.10</font></b><br/>
<br/>
<font size="4">	(nadaljevanje) torej, s predstavniki Ministrstva za delo, družino in socialne zadeve ter s predstavnico Inšpektorata Republike Slovenije za delo, smo te sklepe torej uskladili, zaradi nesklepčnosti pa, kot rečeno, smo sejo morali prekiniti, zato jo danes pravzaprav nadaljujemo.</font><br/>
<font size="4">	Pa me zanima, če želi kdorkoli med vami podati še kakšno pojasnilo, komentar ali razpravljati o predlogih sklepov, ki so bili na 16. nujni seji, kot rečeno, dopolnjeni, popravljeni in ste jih prejeli 23. 12. 2021 preko sistema UDIS? Je kakšna želja po kakršnemkoli komentarju, razpravi? (Ne.) Ni.</font><br/>
<font size="4">	Torej, predlogi sklepov se glasijo:</font><br/>
<font size="4">Prvi predlog sklepa: »Komisija za peticije, človekove pravice in enake možnosti predlaga Inšpektoratu Republike Slovenije za delo, da v letu 2022 izvede akcijo nadzora na področju diskriminacije pri izplačilih nagrad za poslovno uspešnost podjetja.«</font><br/>
<font size="4">Drugi predlog sklepa: »Komisija za peticije, človekove pravice in enake možnosti poziva Ministrstvo za delo, družino, socialne zadeve in enake možnosti, da izvede analizo o vrstah in pogostostih plačne diskriminacije zaposlenih na podlagi osebnih okoliščin, pregled relevantnih zakonskih določb in predloge za njihovo izboljšavo ter o tem v roku 90 dni poroča komisiji.« </font><br/>
<font size="4">Skratka, danes, ko bomo glasovali, bo začel šele teči ta rok, čeprav ministrstvo že ve, o čemer smo se dogovorili pravzaprav, tako da so si še malo časa s tem pridobili.</font><br/>
<font size="4">In tretji predlog sklepa: »Komisija za peticije, človekove pravice in enake možnosti poziva Ministrstvo za delo, družino, socialne zadeve in enake možnosti, da pristopi k organizaciji nacionalne kampanje za ozaveščanje zaposlenih in iskalcev zaposlitve o njihovih pravicah s poudarkom na področju pravic pri izplačilu letne nagrade za poslovno uspešnost podjetja.«</font><br/>
<font size="4">Tako da, to so ti trije sklepi, o katerih bomo danes glasovali. Ker torej ni zaznati želje po razpravljanju ali komentiranju, razpravo zaključujem in prehajamo na odločanje o predlogih sklepov. Ker smo sklepčni, lahko torej začnemo z odločanjem, bi pa morda opozorila na novost v tej dvorani in sicer, to je zdaj novo pravilo, da se ne pritisne samo tipka ZA ali PROTI, ampak tudi kvorum. Tako da, tisti ali tista, ki se misli vzdržati, mora pritisniti tudi kvorum.</font><br/>
<font size="4">Tako da, zdaj bom jaz se spoprijela s tem tehničnim izzivom, ker smo prvič v tej dvoran in, začenjamo…</font><br/>
<br/>
<font size="4">Torej, glasujemo o predlogu prvega sklepa. Želite, da ga še enkrat preberem ali je v redu? Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">Ugotavljam, da je predlog sklepa sprejet.</font><br/>
<br/>
<font size="4">Glasujemo o predlogu drugega sklepa. Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">Ugotavljam, da je predlog sklepa sprejet.</font><br/>
<br/>
<font size="4">In glasujemo še o zadnjem, torej tretjem predlogu sklepa. Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">Ugotavljam, da je predlog sklepa sprejet.</font><br/>
<br/>
<font size="4">Ugotavljam, da smo torej opravili glasovanje o predlaganih sklepih. </font><br/>
<br/>
<font size="4">Zaključujem to točko dnevnega reda in 16. nujno sejo komisije in se vam vsem res lepo zahvaljujem za to hitro današnjo udeležbo in pred iztekom, upam, da se vsaj še enkrat vidimo.</font><br/>
<font size="4">Lep dan, nasvidenje!</font><br/>
<br/>
<b><font size="4">Seja se je končala 10. februarja 2022 ob 14.15.</font></b>
</root>