<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA POSLOVNIK</font></b><br/>
<b><font size="4">5. seja</font></b><br/>
<br/>
<b><font size="4">(29. november 2019)</font></b></p></div><br/>
<b><font size="4">Sejo je vodila Mateja Udovč, podpredsednica komisije.</font></b><br/>
<b><font size="4">Seja se je pričela ob 8.07.</font></b><br/>
<br/>
<b><font size="4">1. TRAK: (JJ)</font></b><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Pričenjamo 5. sejo Komisije za poslovnik. </font><br/>
<font size="4">	Obveščamo vas, da so zadržani in seje ne morejo udeležiti naslednji člani komisije: Blaž Pavlin. Na seji, kot nadomestni člani komisije e s pooblastilom sodeluje Bojana Muršič, nadomešča poslanca Matjaža Hana.</font><br/>
<font size="4">Prehajamo na določitev dnevnega reda seje komisije. Ker nisem prejela predlogov za umik točk z dnevnega reda in predlogov za razrešitev dnevnega reda seje, ugotavljam, da je dnevni red določen, kot je bil posredovana s sklicem 12. 22. 2019.</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA – PREDLOG SPREMEMB IN DOPOLNITEV POSLOVNIKA DRŽAVNEGA ZBORA V ZVEZI Z UREDITVIJO PROCESNE IMUNITETE POSLANCEV, dogovor o delu. </font></b><font size="4">S sklicem ste prejeli naslednje gradivo, ki je objavljeno na spletnih straneh Državnega zbora s sklicem. Predlog sprememb in dopolnitev Poslovnika Državnega zbora, delovno gradivo strokovnih služb Državnega zbora, z dne 4. 11. 2019, dopis predsednika Državnega zbora mag. Dejana Židana, z dne 14. 11. 2010, delovno gradivo z naslovom trenutna ureditev procesne imunitete poslancev in možne spremembe, kadar se poslanec na imuniteto ne sklicuje, z dne 12. 11. 2018 in dopis predsednika Državnega zbora mag. Dejana Židana z dne 28. 5. 2019. </font><br/>
<font size="4">Komisija je na svoji 4. seji dne 3. julija 2019 sprejela sklep s katerim je poslanske skupine in strokovne službe Državnega zbora zaprosila, da ji do 31. oktobra 2019 posredujejo pisne predloge za spremembe in dopolnitve Poslovnika Državnega zbora v zvezi s procesno imuniteto poslancev, ki naj bodo v obliki členov in z obrazložitvijo. V roku je komisija prejela pisni predlog v obliki delovnega gradiva, ki so ga pripravile strokovne službe Državnega zbora. Delovno gradivo predloga strokovnih služb za spremembe in dopolnitve poslovniške ureditve procesne imunitete poslancev je pripravljena na podlagi strokovnih izhodišč, ki so jih oblikovale službe Državnega zbora in sledijo dogovoru </font><br/>
<br/>
<b><font size="4">2. TRAK: (JJ) – 8.10</font></b><br/>
<br/>
<font size="4">	(nadaljevanje) doseženem na delovnem posvetu predsednika Državnega zbora, podpredsednikov Državnega zbora in vodij poslanskih skupin. Predlagane sprememb in dopolnitve poslovniških določb, bi ustrezneje od veljavnih poslovniških določb sledile ustavni ureditvi procesne imunitete poslancev iz katerih izhajajo različne situacije obveznega predhodnega odločanja Državnega zbora o imuniteti poslanca in fakultativnega naknadnega odločanja Državnega zbora o imuniteti poslanca. Veljavna poslovniška ureditev v tej situaciji ne razrešuje, zato se s predlaganimi spremembami uvaja njihovo razlikovanje. V primeru zahteve pristojnega državnega organa za prehodno odločanje Državnega zbora o imuniteti pristojni organ ne sme pripreti poslanca ali uvesti kazenskega postopka zoper poslanca do odločitve Državnega zbora o imuniteti. V primeru obvestila pristojnega državnega organa v teku kazenskega postopka zoper poslanca  /nerazumljivo/ procesna ovira za vodenje kazenskega postopka ni podana. V skladu s predlaganimi spremembami bo predsednik Državnega zbora vse poslanca z obvestilom organa seznanil, o morebitni podelitvi imunitete pa bodo poslanci odločali le, če bi bilo to nujno za delovanje Državnega zbora. V nasprotnem primeru Državni zbor o imuniteti ne bo odločal, kar bo imelo za posledico, da bodo kazenski postopki zoper poslance neovirano tekli. Predlagane spremembe temeljijo na večletni praksi Državnega zbora, ki imunitete poslanem ne priznava in se ti nanjo ne sklicujejo. </font><br/>
<font size="4">Glede na to bi predlagala, da se na današnji seji v okviru te točke dnevnega reda dogovorimo o načinu dela Komisije za poslovnik v zvezi z dopisom predsednika Državnega zbora glede priprave predloga novele Poslovnika Državnega zbora v zvezi s procesno imuniteto poslancev. Predlagam, da delovno gradivo, ki so nam ga posredovala strokovne službe posredujemo poslanskim skupinam Državnega zbora s prošnjo, da se do delovnega gradiva strokovnih služb pisno opredelimo do 13. januarja 2020. Odpiram razpravo. Poslanec Zmago Jelinčič, izvolite.</font><br/>
<br/>
<b><font size="4">ZMAGO JELINČIČ PLEMENITI (PS SNS):</font></b><font size="4"> Hvala lepa. Ta zadeva, naj bo na začetku en popravek predsednica. Šlo je za razširitev, ne pa za razrešitev. </font><br/>
<font size="4">Drugače pa ta imuniteta je sploh ena hecna stvar. Državni zbor praviloma nikomur ne prizna imunitete ne glede na to za kaj gre, ampak vseeno ustavno glasuje priti temu, da bi poslanec imel imuniteto iz enega razloga, da bomo všečni novinarjem in da bomo všečni ljudstvu. To je eden ov večjih idiotizmov, ki jih dela Državni zbor, poleg te všečnosti tudi na drugih segmentih in mislim, da je treba to na splošno malo drugače postaviti. Jasno je, da v določenih primerih ko gre za kazniva dejanja nad 5 let, tam niti ni potrebno spraševati o imuniteti ali kaj podobnega, ampak navkljub temu, ker recimo lahko gre in  / nerazumljivo/ je možno to, da nek poslanec užali nekega novinarja ali pa novinarko, ona sproži kazenski postopke, Državni zbor ne dodeli imunitete in tisti poslanec je oviran pri delu v Državnem zboru. Lahko gre za namerne take zadeve, lahko gre za politične pritiske čez take stvari in jaz mislim, da tukaj je treba drugače narediti. Treba je pogledati kako imajo to urejeno v drugih državah in se malo zgledovati po pametnih vzorih ne pa po najbolj restriktivnih vzorih, ki jih mi jemljemo kot osnove, potem jih pa še nadgradimo še s kakšno hujšo sankcijo. </font><br/>
<br/>
<b><font size="4">PODPREDSEDNICA MATEJA UDOVČ:</font></b><font size="4"> Bi želel še kdo besedo? Ja. Magistra Bojana Muršič, izvolite. </font><br/>
<br/>
<b><font size="4">3. TRAK: (JJ) – 8.15</font></b><font size="4"> </font><br/>
<br/>
<font size="4">	</font><b><font size="4">MAG. BOJANA MURŠIČ (PS SD):</font></b><font size="4"> Hvala lepa predsedujoča. V bistvu ne bom komentirala gradiva. Mislim, da je prav, da se poslanske skupine o tej tematiki pogovorimo in tudi opredelimo do tega gradiva. Moram pa reči, da rok 13. januarja je malce nenavaden, kajti do 10. januarja so parlamentarne počitnice in prvič ko se bomo poslanci srečali po bo 14. januar. Tako da bi resnično predlagala, da bi mogoče rok imeli vsaj 15. januar, se pravi, da bi zamaknili, ali pa ne vem, mogoče konec tedna. Mogoče je to 17. januar pa bi bilo to kar sprejemljivejše, če vama to ustreza. Hvala lepa. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Bi mogoče predlagali 31. januar. V redu. </font><br/>
<font size="4">	Bi še kdo želel besedo? Imamo še eno obvestilo, da poslanko Karmen Furman nadomešča poslanec Boris Doblekar. </font><br/>
<font size="4">	Zaključujem razpravo in prehajamo na odločanje o naslednjem sklepu: »Komisija za poslovnik prosi poslanske skupine Državnega zbora, da jim do 31. januarja 2020 v pisni obliki posredujejo opredelitve do predloga sprememb in dopolnitev Poslovnika Državnega zbora v zvezi s procesno imuniteto poslancev.« Ali želi kdo besedo v zvezi s predlaganim sklepom? (Ne.) Zaključujem razpravo. Prehajamo na odločanje. Odločali bomo z navadno večino s pomočjo glasovalne naprave. Ugotavljam, da smo sklepčni in zato glasujemo.</font><br/>
<font size="4">	Kdo je za? (9 članov.) Je kdo proti? (Nihče.) </font><br/>
<font size="4">	Ugotavljam, da je sklep sprejet. </font><br/>
<font size="4">	S tem zaključujem 1. točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – POBUDA POSLANSKE SKUPINE SLOVENSKE NACIONALNE STRANKE ZA SPREMEMBO POSLOVNIKA DRŽAVNEGA ZBORA.</font></b><font size="4"> K tej točki so vabljeni Zmago Jelinčič Plemeniti vodja Poslanske skupine Slovenske nacionalne stranke kot predlagatelj, mag. Dejan Židan predsednik Državnega zbora, Tina Heferle podpredsednica Državnega zbora, Jože Tanko podpredsednik Državnega zbora in Branko Simonovič podpredsednik Državnega zbora. Kot gradivo k tej točki prejeli pobudo Poslanske skupine Slovenske nacionalne stranke, z dne 7. 10. 2019 za novi tretji odstavke 55. člena Poslovnika Državnega zbora, ki je objavljen na spletnih straneh Državnega zbora s sklicem. </font><br/>
<font size="4">	Besedo dajem vodji Poslanske skupine Slovenske nacionalne stranke Zmagu Jelinčiču Plemenitemu kot predlagatelju za dopolnilno obrazložitev. Izvolite. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS):</font></b><font size="4"> Hvala lepa. No, v tem našem dopisu je pravzaprav že vse napisano. Gre za dogajanje, ki se je godilo na 12. redni seji Odbora za delo, družino, socialne zadeve in invalide, dne 3. 10. letos. Tam so glasovali tudi poslanci, ki niso člani tega odbora in mislimo v SNS, da je treba te zadeve urediti. V Državnem zboru se ne da glasovati, ne morejo glasovati tisti poslanci, ki niso poslanci in ki pa niso prisotni. Tukaj se je dogajalo to, da so glasovali poslanci določene poslanske skupine, ki niso člani odbora, z namenom da prevagajo odločitev. Kako bo to Državni zbor uredil, to je zadeva drugih služb. Mi dajemo samo pobudo, da je treba o tem razmisliti, da je to treba preprečiti, da se to ne bo več dogajalo. Ker v nasprotnem primeru se lahko zgodi, da pridejo notri celo ljudje, ki sploh niso poslanci in glasujejo v imenu določene politične opcije. </font><br/>
<br/>
<b><font size="4">4. TRAK: (JJ) – 8.20</font></b><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Želi besedo še kdo od ostalih vabljenih?</font><br/>
<font size="4">	Ugotavljam, da ne. Ivan Hršak, izvolite. </font><br/>
<br/>
<font size="4">	</font><b><font size="4">IVAN KRŠAK (PS DeSUS): </font></b><font size="4">Hvala za besedo. Nisem vabljen, član sem. A je v redu? </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Se opravičujem. Od ostalih vabljenih ne želijo besedo, zato odpiram razpravo. Pa se bom najprej sama prijavila k razpravi. </font><br/>
<font size="4">	Predlagatelj Slovenske nacionalne stranke opozarja na krnitev ugleda Državnega zbora zaradi neodgovornega obnašanja posameznih poslancev na sejah matičnih delovnih teles Državnega zbora. Pri tem pa izpostavljate dogodek, ki se je pred kratkim zgodil na 12. redni seji Odbora za delo, družino, socialne zadeve in invalide. Vsako ravnanje poslancev, ki je v nasprotju z določilom Poslovnika Državnega zbora je sporno že z moralnega vidika in olika poslanca. Še posebej v tem in podobnih primerih, nedopustno je izigravanje Poslovnika ali pa vodenje in delovanja posameznih matičnih delovnih teles, pa naj si bo to Levica ali pa katerakoli druga stranka. Takšna dejanja v javnosti dejansko povzročajo nelagodje, nezaupanje in skrb nad pravilnostjo, resnostjo, odgovornostjo in zakonitostjo delovanja Državnega zbora, kot celote. Poslovnik jasno določa postopke, pravila in vlogo poslancev, ki niso člani delovnih teles, se pa udeležujejo njihovih sej in razpravljajo o obravnavanih zadevah. V konkretnem kontekstu so določila 55. člena povsem zadostna in korektna. Drugo vprašanje pa je taktika razpravljanja in delovanja posameznih opcij in poslancev za doseganje svojih ciljev. Sama menim, da dokler je ta taktika delovanja oziroma manevriranja v skladu s Poslovnikom in duhom parlamentarne demokracije v tem ne vidim nič spornega. Ko pa pride do izigravanja in kršenja Poslovnika, predvsem pri samem glasovanju pa je stvar zelo resna. To pa se ne moremo več izgovarjati na pomote, na nevednost, ampak je v takih primerih očiten goljufiv namen. Seveda je za to v prvi vrsti odgovoren vsak predsedujoči na sejah matičnega delovnega telesa, njegovi strokovni sodelavci in nenazadnje tudi vsi člani v okviru postopkovnih predlogov. Poslovnik jasno določa ukrepanje in sankcije v primeru kršitev. Za to ima predsedujoči na voljo več poslovniških inštitutov, da tovrstno neprimerno ravnanje in zlorabo Poslovnika onemogočijo. Poleg omejitve razprave posameznih poslancev je predsedujoči dolžan skrbeti tudi za red na seji. Poslovnik omogoča izrek opomina, odvzem besede in nenazadnje odstranitev poslanca, ki bi drugim onemogočal glasovanje ali pa bi glasoval kljub temu, da nima pooblastila. Določbe opomnika omogočajo tudi glasovanje z dvigom rok, seveda mora predsedujoči izključiti glasovalno napravo. Pri tem se izid glasovanja lahko ugotovi zgolj pri poslanci, ki so člani odbora ali pa imajo pooblastilo za določanje. Možna je tudi prestavitev sej delovnega telesa v prostore v katerih se lahko glasuje zgolj z daljinskimi glasovalnimi napravami, ki jih lahko prevzamejo zopet zgolj člani odbora ali pa poslanci s pooblastilom. </font><br/>
<font size="4">	Pa če zaključim. Po mojem mnenju sprememba ali dopolnitev 55. člena Poslovnika zaradi omenjenega primera ni potrebna. V konkretnem primeru pa predlagam Poslanski skupini SNC, da glede na navedene kršitve Poslovnika naslovi opozorilo na predsednika Državnega zbora s predlogom, da se očitna kršitev obravnava na Kolegiju predsednika Državnega zbora z opozorilom, da bi bilo potrebno seznaniti tudi vse predsedujoče matičnih delovnih teles Državnega zbora in jih opozoriti na dosledno upoštevanje določil Poslovnika pri vodenju sej. </font><br/>
<font size="4">	K razpravi se je prijavil predlagatelj. Izvolite. </font><br/>
<br/>
<b><font size="4">5. TRAK: (JJ) – 8.25</font></b><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS):</font></b><font size="4"> Tisto obnašanje ni vprašljivo, je lahko kakršno pač je. To je dovoljeno po demokratičnih načelih. Ampak tukaj gre za zlorabo glasovanja. In treba je preprečiti takšne zlorabe, ne pa da potem, saj je v redu napisan, saj se da. Ne da se. Videli smo, da se da po svoje delati, da se da glasovati z ljudmi, ki ne bi smeli glasovati in tukaj je treba nekaj narediti. Morda, da se tudi tiste daljinske naprave da tudi v drugih odborih, pravzaprav povsod in s tem je zadeva rešena. Ker tisti, ki je na seji, ki je dal podpis, ki je dokazal, da je prisoten, tisti dobi daljinsko glasovalno napravo. S tem bi se ta zadeva rešila. Kajti, lahko da predsednik opazi zlorabo, lahko je pa ne opazi. In če jo opazi lahko reče, razveljavljam glasovanje, kar je pa zopet vprašljivo. In rečem, bomo z dvigom rok glasovali, ali pa s posameznim glasom, ki ga da vsak poslanec. Ampak, jaz tukajle, pri nas tega ne bomo reševali. To mora rešiti Državni zbor in mi ne mislimo tega dajati na sejo kolegija predsednika, kajti mislim, da je ta komisija ustrezna, da to zadevo nekako premisli, da ustreznim službam naroči, da to zrihtajo na en način in da ona potem posreduje, to se pravi komisija posreduje svoje mnenje predsedniku Državnega zbora. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Hvala. Besedo dajem poslancu Luki Mescu. </font><br/>
<br/>
<font size="4">	</font><b><font size="4">LUKA MESEC (PS Levica):</font></b><font size="4"> Hvala za besedo. Zdaj, kar predlaga Zmago Jelinčič je že urejeno v 55. členu Poslovnika, kjer zelo jasno piše v 2. točki, da če se poslanec udeleži seje delovnega telesa v katerem ni član, lahko na njem razpravlja, nima pa pravice glasovati. Ne vem kaj bi lahko poleg tega še napisali. Pač, lahko razpravlja, nima pravice glasovati. Zdaj, če pride do pomote, so za to tam strokovne službe in predsednik delovnega telesa, da pač stvar / nerazumljivo/. Tako da tukaj ni kaj dodajati in to je urejeno. </font><br/>
<font size="4">	Kar se tiče tiste seje, ko zdaj poslušamo o krnitvi ugleda Državnega zbora, izigravanja Poslovnika in tako naprej. Poglejte, ta tip obstrukcije, ki smo ga z Levico takrat uporabili je nekaj popolnoma normalnega v parlamentarnih demokracijah. V številnih parlamentih imate na strani parlamenta obrazloženo, če boste šli iskat angleški termin za to »filibuster«, boste našli, da ima tako Ameriški senat, kot Britanski parlament, poznata ta tip obstrukcije, se pravi poslanci pač z govorjenjem poskušajo zaustaviti nek zakon. To je popolnoma legitimno ravnanje opozicije v parlamentarnih demokracijah in ima dolgo zgodovino. In če boste šli gledati naprej po internetu, boste našli primere že iz antičnega Rima. Tako, da to ni nič nenavadnega za demokratično ureditev. Bolj je nenavadno, da se vsak opozicije ali pa celo govor opozicije poskuša prikazati kot rušenje ugleda, krnjenje ugleda države in tako dalje. Pa tukaj, mislim, ta primer, včeraj smo poslušali na seji Odbora za infrastrukturo kako neki poslanci niso razumeli, kako se za vraga sploh lahko mi kot poslanci pogovarjamo o trasi tretje razvojne osi, ne pa imamo potem kakšno sejo Odbora za finance, kjer govorijo neki drugi poslanci, kako se sploh lahko razpravlja o stvareh, ki so, ne vem, davki, ali vi sploh veste, da investitorji poslušajo. To so neke protidemokratične tendence. In očitno se bomo morali demokracije še naučiti oziroma razumeti, da v demokraciji ni parlament samo glasovalni stroj, ki bo potrjeval to kar Vlada odloči, ampak je parlament kontrola oblasti in parlament ima tudi opozicijo. </font><br/>
<br/>
<b><font size="4">6. TRAK: (JJ) – 8.30</font></b><br/>
<br/>
<b><font size="4">PODPREDSEDNICA MATEJA UDOVČ:</font></b><font size="4"> Samo še eno obvestilo. Pooblastilo, Tomaža Lisca nadomešča poslanka Alenka Jeraj. Repliko ima Zmago Jelinčič. Izvolite. </font><br/>
<br/>
<b><font size="4">ZMAGO JELINČIČ PLEMENITI (PS SNS):</font></b><font size="4"> Hvala. Tukaj, saj ne gre za omejevanje govora. Jaz mislim, da govor je prosta zadeva in vsakdo lahko govori tudi v širšem kontekstu o določeni stvari. Gre za goljufanje pri glasovanju. Samo to je vprašljivo. </font><br/>
<br/>
<b><font size="4">PODPREDSEDNICA MATEJA UDOVČ: </font></b><font size="4">K besedi se je prijavil tudi Branko Simonovič. Izvolite. </font><br/>
<br/>
<b><font size="4">BRANKO SIMONOVIČ (PS DeSUS):</font></b><font size="4"> Lep dober dan in hvala za besedo. </font><br/>
<font size="4">Popolnoma podpiram gospoda Jelinčiča. Tukaj gre samo za način glasovanja. In tisti, ko vodi sejo, preprosto, če imamo tak način, kot je tukaj glasovanje, to ne moremo ugotoviti. In za to gre in za nič drugega. Seveda, poslanci imajo možnost sodelovanj na delovnih teles, možnost razprave, ne smejo pa glasovati. In za to gre. </font><br/>
<br/>
<b><font size="4">PODPREDSEDNICA MATEJA UDOVČ:</font></b><font size="4"> Repliko ima Luka Mesec. Izvolite. </font><br/>
<br/>
<b><font size="4">LUKA MESEC (PS Levica):</font></b><font size="4"> Hvala. Glede glasovanja. Nobenega goljufanja ni bilo. Naša poslanka se je takrat zmotila. Zato smo se… Mislim, ni bilo nobenega goljufanja, če boste pogledali kako je ta zakon šel čez odbor. Prosim? / vmesno oglašanje/ Ni bilo goljufanja, mislim, / smeh/. Zato lahko samo rečem, da bomo poskrbeli, da se ne bo nikoli ponovilo, ampak ni šlo za nobeno goljufanje, niti za namen goljufanja, ker tudi tisti glas, ki ga je ona po pomoti prispevala ni popolnoma v ničemer spremeni izida ali pa nadaljnjega poteka obravnave. Tako, da absolutno ni šlo za poskus goljufije, ampak za napako. </font><br/>
<br/>
<b><font size="4">PODPREDSEDNICA MATEJA UDOVČ:</font></b><font size="4"> Besedo dajem tudi podpredsednici Državnega zbora Tini Heferle. Izvoli. </font><br/>
<br/>
<b><font size="4">TINA HEFERLE (PS LMŠ):</font></b><font size="4"> Hvala za besedo. Ja, zdaj vsi, ki smo gledali tisto sejo, saj mene je malo glava bolela, tako ob vodenju kot ob obnašanju nekaterih poslancev, predvsem poslancev Levice. </font><br/>
<font size="4">Zdaj jaz poziv gospoda Jelinčiča oziroma Slovenske nacionalen stranke ne vidim kot nekaj kar naslavlja problem govorjenja na odborih kot je omenil ali kot je razumel gospod Luka mesec, ampak je gospod Jelinčič jasno povedal, da gre zgolj za sistem glasovanja. Zdaj, po mojem mnenju je Poslovnik dovolj jasen, da ima tudi dovolj jasno opredeljene tako možnosti ali mehanizme, ki jih ima predsedujoči ob takšnih kršitvah, tako da jaz tukaj ne vidim potrebe po spreminjanju ali dopolnjevanju poslovnika. Ne gre pa tukaj za nek tip obstrukcije, kot je prej gospod Luka Mesec obrazlagal in omenjal. Noben v tej pobudi SNS vam ne očitajo tega tipa obstrukcije, se pravi govorjenja, ampak glasovanja, ki so ga opravljali člani oziroma ne člani odbora. In tukaj gre predvsem za neko osebno ali politično higieno vsakega poslanca. Govorite o pomoti. Zdaj pomota se zgodi enkrat. Če pa se zgodi dvakrat, se pa že ponavlja. Tako, da ne gre več za pomoto, ampak gre za namerno kršitev ali nagajanje pri vodenju oziroma pri poteku tega odbora. In tukaj sploh ne gre za to ali je ta glas kolegice Sukič vplival na spremembo izida ali ne. Pač ne bi smela glasovati in to ona dobro ve in zmotila se je, kot rečeno, ne samo enkrat. Ja, dvakrat, se že ponavlja. Tako, da tukaj jaz absolutno obsojam tako početje. Ne bi se spuščala na takratno vodenje odbora, ker se tudi s tistim početjem nisem strinjala, ampak tukaj smo na pobudo predsednika Državnega zbora že opravili pogovore, tako z vodji poslanskih skupini. Na zaprtem sestanku smo seznanili vse deležnike glede tega odbora in kot rečeno, jaz ne vidim potrebe po spremembi poslovnika. Je pa na vsakem posameznem </font><br/>
<br/>
<b><font size="4">7. TRAK: (JJ) – 8.35</font></b><br/>
<br/>
<font size="4">	(nadaljevanje) predsedujočem, da se dobro pripravi na morebitne kršitve in dobro naštudira Poslovnik, ker Poslovnik mu omogoča reakcijo na take kršitve. Hvala lepa. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> K besedi se je prijavil podpredsednik Državnega zbora Jože Tanko. Izvolite besedo. </font><br/>
<br/>
<font size="4">	</font><b><font size="4">JOŽE TANKO (PS SDS):</font></b><font size="4"> Hvala lepa. Tudi sam na nek način lahko ugotovim, da je obstrukcija »filibuster«, to je čisto nekaj drugega, kot je to kar je napisano v tem predlogu. Mi tu govorimo o zadnjim 15 sekundah, pri / nerazumljivo/ glasovanju. O tem govorimo in tukaj je dejansko prišlo do namenske napake, po mojem. </font><br/>
<font size="4">	Zdaj, pri teh glasovalnih napravah, ko jih imamo tukaj na mizi pri tem načinu glasovanja, ne samo, da poslanci, ki niso člani odbora in nimajo pooblastila lahko glasujejo, lahko glasuje kdorkoli, ki sedi za mizo. Tudi v veliki dvorani na Tomšičevi je tako. In jaz mislim, da predsedujoči tega ne more nadzirati, zato ker ni nobenega vpogleda, tudi tisti, ki / nerazumljivo/ pokaže na to. In najbrž se tudi to dogaja, glasujejo ljudje, ki so vabljeni na sejo, pa sploh člani, morda celo poslanci niso. Tudi to je možno. Poglejte, kdo pa to kontrolira. Kje se to vidi? / vmesno oglašanje./</font><br/>
<font size="4">	To je problem. Zdaj, tukaj gor imate s kartico, to je bilo najbrž dogovorjeno takrat, ko smo imeli tisti posvet, da se to uredi na tak način, da se glasuje ali pa tudi to lahko pritiska drugi, če nekdo sejo zapusti, ker se to ne pobere, ker ne vrne. </font><br/>
<font size="4">	Zdaj, poglejte, zganjanje anarhije v Državnem zboru je tudi lahko metoda dela, kadar se kdo ne strinja s kakšno zadevo, ampak mislim, da to ni način, da se na tak način odreagira na te zadeve, zato ker v vsakem primeru cilj ne more opravičevati sredstva. In v tem primeru je šlo za to, da se je poleg »filibuster«, ki je standarden, tudi pri nas na delovnem telesu, pač to naredili še na tistih zadnjih 15 sekundah, ko se je »filibuster« končal. To je problem, ne pa diskusija, razprava, ki jo mora usmerjati predsedujoči tako ali drugače, pač kolikor zmore in kolikor se da v danih okoliščinah. In poglejte, jaz mislim, da je Poslovnik v tem delu jasen, ki je pa tako, kot je bilo dogovorjeno, se pač te tehnične zadeve vzpostavljajo, da se lahko glasuje, ali se zagotovi kartica ali kakorkoli, da takih zlorab praktično ne moremo narediti. Dokler je pa tako odprto kot je tukaj, pa bodo lahko take poneverbe glasovanj se vedno dogajale, tako kot sem prej omenil. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Replika najprej Tina Heferle. </font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Hvala. Jaz sem prej rekla v svoji razpravi, da Poslovnik omogoča reakcije glede kršitev. Tukaj se ne strinjam z gospodom Tankom, ker konec koncev tudi v plenarni dvorani, če zraven mene ni nobenega izmed sosedov jaz lahko vse tri tipke pritisnem, če bi želela. Se vidi tudi na odboru, tudi tukaj ko sedimo, se tukaj vidi, če se stegnem in tako naprej. In tudi tukaj imamo na displeju se pojavi obarvan zelen krogec, kjer je bilo glasovanje ali pa rdeča, če je proti. Tako, da jaz mislim, da v take skrajnosti iti, da bi tudi glasovali ali pa zdaj, da interpretiramo, da pa nevarnost ali pa možnost, da glasuje celo nekdo, ki je na sejo vabljen kot gost. Potem bi lahko rekli, da na plenarni seji en izmed strokovcev, ki vedno sedijo zadaj, prileti pa pritisne. Saj so tudi seje odbora snemane, gospa Jeraj, tako da jaz mislim, da tukaj neke take potrebe bo… </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Ali lahko prsim prekinem za mir v dvorani, pa pustite kolegici, da zaključi.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Jaz sem zaključila. Hvala. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Rada bi opozorila, da ima repliko še Luka Mesec, pa replika je prednost pred razpravo. Izvolite Luka Mesec.</font><br/>
<br/>
<b><font size="4">8. TRAK: (JJ) – 8.40</font></b><br/>
<br/>
<font size="4">	</font><b><font size="4">LUKA MESEC (PS Levica): </font></b><font size="4">Hvala.</font><b><font size="4"> </font></b><font size="4">Se strinjam s Tino Heferle, ni treba tukaj zdaj v neko fantazijo zahajati in govoriti o tem kdo vse glasuje in kako nimamo kontrole. Poglejte, v seji sobi smo vedno poslanci, vedno je tam predsednik delovnega telesa in vsakič se glasovanje izpisuje pred nami. Vse je posneto, tako da če ima kdo, / nerazumljivo/ so bila kakšna glasovanja opravljena po pravilih, si lahko ogleda posnetek kdo je kje sedel in pač primerja tisto z glasovanji. Ampak, skratka, tega problema o katerem se danes pogovarjamo ni. Ta problem je namišljen. Šlo je pač na tisti seji za napako in takoj smo, tako predsednik delovnega telesa, kot naša poslanska skupina je odreagirala pri poslanki. Ponavljalo se ne bo. Zdaj če bo kdo lažje spal, pa mislim, da nihče nima problema, če se odločimo, da se kartice vtika v glasovalne naprave na matičnih delovnih telesih, ampak kot rečeno, jaz mislim, dani potrebe po tem in da so te primeri, ki jih sedaj navajamo več ali manj ali prenapolnjeni, ali pa zahajajo v že neko kakorkoli, preveč bujne domišljije. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ: </font></b><font size="4">Zaključili smo z repliko. Nadaljujemo z razpravami. Dajem besedo, Vojko Starović. Izvolite. </font><br/>
<br/>
<font size="4">	</font><b><font size="4">VOJKO STAROVIĆ (PS SAB:</font></b><font size="4"> Dobro. Vodenje tiste seje ni bilo lahko. Žalitev, vskakovanj, pritiskanje gumbov, ne samo na glasovalne, ampak kar tipke, tudi ko sem vzel besedo se ni spoštovalo. Jaz sem na tej seji, sem jo pač hotel pripeljati do konca, do glasovanja, kar je bil namen tega odbora, kljub vsem poskusom smo odbor pripeljali do konca. Sam pa povem, nisem želel poseči po skrajnih sredstvih, ker to, ko se je posegalo po skrajnih sredstvih, tudi na Državnem zboru, imate to v spominu, je prišlo do prekinitev, prihaja do težav. Zato bi bilo dobro v dogovorih, ko imamo še en dogovor pred letih, bi se take situacije opredelilo, kako odreagirati. Malo pogovora ne bi škodilo, ker tako sejo, vam povem, ni enostavno voditi, ker so se obnašali kot mularija na cesti. Ta je bil nek skupen zbor in je bilo en kup žalitev, vse se je naredilo, da se zadeva ne bi pripeljala do konca, ampak se je. Jaz nisem hotel po skrajnih sredstvih posegati in to, pač je tudi del demokracije, ampak ne vem, zakaj ne bi, zdaj bom eno bogokletno rekel, zakaj ne bi omejili tudi dolžino razprav na odborih, tako kot je na Državnem zboru. / medsebojni pogovor/ Zakaj je pa je lahko razprava na Državnem zboru omejena? / vmesno oglašanje/ </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Prosim, da se umirite v dvorani, pa pustite, da zaključi. </font><br/>
<font size="4">	 / medsebojni pogovor/</font><br/>
<font size="4">	Predlagatelj. </font><br/>
<font size="4">	 / medsebojni pogovor/</font><br/>
<font size="4">	Hvala lepa. Jaz bi rada samo opozorila, da Komisija za poslovnik ne razpravlja in razsoja danes o posamičnem primeru, temveč se moramo osredotočati le na spremembe Poslovnika, zato prosim, da omejite svoje razprave samo v ta del. Besedo predajam mag. Bojana Muršič, izvoli. </font><br/>
<br/>
<font size="4">	</font><b><font size="4">MAG. BOJANA MURŠIČ (PS SD):</font></b><font size="4"> Hvala lepa predsedujoča ponovno za besedo. </font><br/>
<font size="4">	Ja, sicer ste rekli, naj se ne omejujemo na točno določeno sejo, ampak kljub temu moram dve besedi tudi o tej seji reči, sama sem jo spremljala za televizijskim ekranom in moram reči, da mi je bila kaotična in resnično, kot je bilo danes že nekajkrat povedano res krni naš ugled. Verjamem pa, da vodenje sej in vem tudi to iz lastnih izkušenj, da vodenje sej ni enostavno. Predsedujoči mora skrbeti za marsikaj v tistem danem trenutku in iz izkušenj povem, da sem že tudi imela tako vodenje seje, kjer so bili prisotni tudi drugi poslanci, ki niso člani delovnega telesa in so razpravljali, </font><br/>
<br/>
<b><font size="4">9. TRAK: (JJ) – 8.45</font></b><br/>
<br/>
<font size="4">	(nadaljevanje) vendar moram reči, da sem takrat s sekretarko sodelovala na takšen način, da sem si naredila seznam, ampak ta seznam, kdo lahko glasuje in kako lahko glasuje, je možno delati v veliki dvorani na Tomšičevi. V teh dvoranah, kjer imamo glasovalne naprave na mizah in kjer nimaš celega pregleda, je to zelo zelo težko. Tako da vodenje seje je enostavno izjemno izjemno težko. Sekretar mora biti 200 procentno prisoten pri vodenju, da vidi kdo je, kdo ni član in tista seja je bila res kaotična. Poslovnik Državnega zbora je v 55. členu povsem jasen, kaj lahko poslanec počne, ki ni član delovnega telesa, lahko razpravlja, ni omejitve razprave in enostavno bo ne morem, bom rekel, da se strinjam s tem, da bi se kakršnekoli razprave omejevale na delovnih telesih. Delovna telesa so ravno temu namen, da lahko parlamentarci razpravljamo, da povemo, seje parlamentarnih odborov so drugačne, kjer smo časovno omejeni. Tako, da to se mi zdi enostavno prav. V primeru, da pride do takšne kaotičnega stanja, kot je prišlo na tej zadnji seji o kateri danes tudi govorimo, ima predsedujoči vedno možnost, da reče, poglejte, ne bomo glasovali z glasovalnimi napravami, bomo glasovali z dvigom rok. Tudi takrat, ko se glasovalne naprave pokvarijo, kar se je že tudi zgodilo, da ne delujejo, predsedujoči izrabi to možnost. In takrat točno več kdo lahko glasuje. Jaz mislim, da je Poslovnik povsem dovolj jasen. Poslanci se moramo zavedati kakšne so naše obveznosti in da niti slučajno ni dovoljeno, da poslanec krši Poslovnik. Bom rekla, se izgovarjamo danes, da enkrat se zmotiš, pa potem se še enkrat zmotiš. Ne, drugič več te iste napake ne moreš narediti. Mogoče bi tudi kakšna sankcija za takšnega poslanca bila dobrodošla. Kljub temu dajem pomislek in v razmislek, da strokovne službe res mogoče razmislijo kako bi našli pri tej zadevi tudi druge tehnične rešitve. Če so kartice tehnična rešitev, v naši poslanski skupini tudi s tem nimamo težav. Hvala lepa. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Hvala lepa. Želi še kdo besedo? Izvoli, Alenka Jeraj. </font><br/>
<br/>
<font size="4">	</font><b><font size="4">ALENKA JERJA (PS SDS):</font></b><font size="4"> Saj ne bi vračala debate nazaj, ampak vseeno je razlika ali glasuješ v glavni dvorani Državnega zbora, kjer je seznam glasovanja. Ve se, če bi katri od poslancev zlorabil in glasoval na mesto svojega kolega, bi se to videlo na kamerah, tako da to je neprimerljivo z glasovanji na odborih, kjer je pa res težava, da v bistvu na koncu ne več kdo je kako glasoval. Dobro, tisti, ki notri sedijo še vedo, ampak mi moramo objavljamo stvari potem na, kasneje ne moreš nobene stvari preveriti za nazaj kdo je kako glasoval in to je pa stvar o kateri bi moral Državni zbor razmisliti, ker velikokrat je treba iti pogledati nazaj glasovanje in nekdo te obtožuje ste takrat glasovali tako, pa ne moreš dokazati, da nismo tako glasovali. Tako, da jaz ne vem, ali je najboljše vlagati kartice, saj te naprave so narejene tako. Treba bi se pač dogovoriti, tudi mogoče, ne vem kako stalna mesta na teh odborih, ampak nekaj bi bilo treba vsekakor narediti, ker na koncu pomembnih glasovanj, torej vsa glasovanja so pomembna, ampak na koncu je treba vedeti kdo je kako glasoval. In mi zdaj tega ne vemo. Če pokličeš in vprašaš in potem tam kličejo, da bi šli gledati tam kjer so naprave in ima vsaka svojo številko in potem izpis gor, 12 je tako glasovala. Mislim, to je ogromno enega nepotrebnega dela. Ampak, v bistvu bi pa morali vedeti kako je kateri poslanec pri kateri stvari glasoval. Tega pa zdaj ne vemo na odborih. To ni v redu. </font><br/>
<font size="4">	Tako, da to je za razmislek, po moje za službe, ker v časih je bilo drugače. Res se je glasovalo z dvigom, pa je bilo tako, tudi na koncu nisi imel nekega izpiska, kot ga imaš na glavnem. Ampak, če smo potem šli neko modernizacijo, je treba potem to izvajati na tak način da je izpis poimenski in potem ni nobene dileme kak je bilo. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Besedo predajam Vojku Staroviću. Izvolite. </font><br/>
<br/>
<b><font size="4">10. TRAK: (JJ) – 8.50</font></b><br/>
<br/>
<font size="4">	</font><b><font size="4">VOJKO STAROVIĆ (PS SAB):</font></b><font size="4"> Jaz si samo eno tako vprašanje, čisto praktično vprašal. Se je že kdaj to zgodilo, da so glasovali, se je to dogajalo? </font><br/>
<br/>
<font size="4">	</font><b><font size="4">ZMAGO JELIČNČIČ PLEMENITI (PS SNS):</font></b><font size="4"> Saj ne vemo, nimamo kontrole. </font><br/>
<br/>
<font size="4"> 	</font><b><font size="4">VOJKO STAROVIĆ (PS SAB): </font></b><font size="4">Vprašam zato, ker če je en primer, en eksces, ne pretiravam, se pa strinjam s kolegico Jerajevo, da moraš za nazaj preverjati, je pa malo nerodno. Če te nekdo obtoži kako si glasoval, pa ne moreš reči, ne nisem tako glasoval. Hvala. Verjetno je treba nekaj razmisliti in narediti. Hvala. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Bi želel še kdo razpravljati? Ugotavlja, da ne. </font><br/>
<font size="4">	Glede na slišane razprave predlagam, da glasujemo na slednjem predlogu sklepa: »Komisija za Poslovnik ne podpira pobude Poslanske skupine SNS za dopolnitev Poslovnika Državnega zbora z novim tretjim odstavkom 55. člena v zvezi z glasovanjem poslancev, ki se udeležijo sej delovnih teles v katerem niso člani«. Ali želi kdo besedo v zvezi s predlaganim sklepom? </font><br/>
<font size="4">	Ugotavlja, da ne. Prehajamo na odločanje. Odločali bomo z navadno večino s pomočjo glasovalne naprave. Začenjam glasovanjem. </font><br/>
<font size="4">	Kdo je za? (7 članov.) Je kdo proti? (Nihče.)</font><br/>
<font size="4">	Ugotavlja, da je sklep sprejet. </font><br/>
<font size="4">	S tem zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – RAZNO.</font></b><font size="4"> Želi kdo besedo? Zmago Jelinčič, izvolite.</font><br/>
<font size="4">	</font><br/>
<font size="4">	</font><b><font size="4">ZMAGO JELIČNČIČ PLEMENITI (PS SNS):</font></b><font size="4"> Hvala lepa. Jaz dajem pobudo, da naj vodstvo Državnega zbora, razmisli o tem, da se tudi na sejah delovnih teles beleži kdo je prisoten in da se delajo računalniški izpisi in kako je kdo glasoval. </font><br/>
<br/>
<font size="4">	</font><b><font size="4">PODPREDSEDNICA MATEJA UDOVČ:</font></b><font size="4"> Hvala za vašo pobudo. Želi še kdo besedo? </font><br/>
<font size="4">	Ugotavljam, da ne. </font><br/>
<br/>
<font size="4">	S tem zaključujem 3. točko in 5. sejo Komisije za poslovnik. Hvala lepa in prijeten dan še naprej. </font><br/>
<br/>
<b><font size="4">Seja je bila konča 29. novembra 2019 ob 8.52.</font></b><font size="4"> </font>
</root>