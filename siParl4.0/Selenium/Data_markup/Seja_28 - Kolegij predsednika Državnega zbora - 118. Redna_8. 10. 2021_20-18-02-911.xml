<root>
<h5 class="label"><span>Vsebina zapisa seje (v pregledu)</span></h5><div align="center">
<p><b>REPUBLIKA SLOVENIJA</b><br/>
<b>DRŽAVNI ZBOR</b><br/>
<b>KOLEGIJ PREDSEDNIKA DRŽAVNEGA ZBORA</b><br/>
<b>118. seja</b><br/>
<br/>
<b>(8. oktober 2021)</b></p></div><br/>
<b>Sejo je vodil Igor Zorčič, predsednik Državnega zbora.</b><br/>
<b>Seja se je začela ob 10. uri. </b><br/>
<br/>
<b>1. TRAK: (TB) </b><br/>
<br/>
	<b>PREDSEDNIK IGOR ZORČIČ:</b> Spoštovani kolegice, kolegi, gospe in gospodje, začenjam 118. sejo Kolegija.<br/>
	Včeraj sem vam posredoval novo gradivo k 2., 3. in 4. točki dnevnega reda.<br/>
	Obveščam vas, da Branko Simonovič po pooblastilu nadomešča Franca Juršo, Jani Ivanuša pa Zmaga Jelinčiča.<br/>
	<br/>
	Prehajamo na <b>1. TOČKO DNEVNEGA REDA - PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</b><br/>
	Predlog ste prejeli s sklicem seje Kolegija.<br/>
	Prehajamo na obravnavo predloga, da se po skrajšanem postopku obravnava Predlog zakona o spremembi Zakona o sistemu plač v javnem sektorju.<br/>
	Imamo predlagatelja. Kolega Ferenc Horváth, imate besedo, če želite.<br/>
<br/>
	<b>FERENC HORVÁTH (PS IMNS):</b> Hvala lepa za besedo, gospod predsednik.<br/>
	Samo toliko bi omenil, da smo ta predlog predlagali v skrajšanem postopku, ker se dejansko spreminja samo 1 člen in nekako popravlja nekatere napake iz preteklosti.<br/>
	Hvala.<br/>
<br/>
<b>PREDSEDNIK IGOR ZORČIČ:</b> Hvala lepa.<br/>
Odpiram razpravo. Želi kdo besedo? (Ne.) Ugotavljam, da ne. Zaključujem razpravo. <br/>
<br/>
Na glasovanje dajem naslednji predlog sklepa: »Predlog zakona o spremembi Zakona o sistemu plač v javnem sektorju se obravnava po skrajšanem postopku.« Glasujemo.<br/>
Kdo je za? (Narodni, NSi, SNS, SDS, SMC, Nepovezani, Levica, DeSUS.) Proti? (Nihče.)<br/>
Ugotavljam, da je sklep sprejet.<br/>
<br/>
S tem zaključujem to točko dnevnega reda.<br/>
<br/>
Prehajamo na <b>2. TOČKO DNEVNEGA REDA - DOGOVOR O PRIPRAVI SKLICA 26. SEJE DRŽAVNEGA ZBORA, KI SE BO ZAČELA V PONEDELJEK, 18. OKTOBRA 2021.</b><br/>
Novo gradivo k tej točki ste prejeli včeraj. Želi kdo besedo v zvezi s tem? (Ne.) Ugotavljam, da ne. Razpravo zaključujem.<br/>
V skladu z dogovorom bom pripravil sklic 26. seje Državnega zbora.<br/>
<br/>
S tem zaključujem to točko dnevnega reda.<br/>
<br/>
Prehajamo na <b>3. TOČKO DNEVNEGA REDA - TERMINSKI PROGRAM DELA DRŽAVNEGA ZBORA ZA NOVEMBER 2021.</b><br/>
Novo gradivo k tej točki ste prejeli včeraj. <br/>
Odpiram razpravo. Želi kdo razpravljati? (Ne.) Ugotavljam, da ne. Zaključujem razpravo.<br/>
<br/>
Prehajamo na glasovanje. Na glasovanjem dajem naslednji predlog sklepa: »Sprejme se terminski program Državnega zbora za november 2021.« Glasujemo.<br/>
Kdo je za? (Narodni, NSi, SNS, SDS, SMC, DeSUS, pa Nepovezani.) Kdo je proti? (?)<br/>
Ugotavljam, da je terminski program za november 2021 sprejet.<br/>
<br/>
S tem zaključujem to točko dnevnega reda.<br/>
<br/>
Prehajamo na <b>4. TOČKO DNEVNEGA REDA - TERMINSKI PROGRAM DELA DRŽAVNEGA ZBORA ZA DECEMBER 2021.</b><br/>
Novo gradivo k tej točki ste prejeli včeraj. Glede na odločitev Kolegija iz 1. točke, ugotavljam, da na okvirnem terminskem programu za december ostane predlog zakona, za katerega je Kolegij sklenil, da se obravnava po skrajšanem postopku. Govorimo o zakonu, ki smo ga obravnavali pod 1. točko.<br/>
Želi še kdo besedo? (Ne.) Ugotavljam, da ne. Zaključujem razpravo.<br/>
<br/>
Na glasovanje dajem  naslednji predlog sklepa: »Sprejme se okvirni terminski program Državnega zbora za december 2021.« Glasujemo.<br/>
Kdo je za? (Narodni, NSi, SNS, SDS, SMC, Nepovezani, DeSUS, SAB.) Kdo je proti? (Nihče.)<br/>
Ugotavljam, da je okvirni terminski program za december 2021 sprejet.<br/>
<br/>
S tem zaključujem to točko dnevnega reda.<br/>
	<br/>
<b>2. TRAK: (NB) – 10.05</b><br/>
<br/>
	(Nadaljevanje): Prehajamo na točko <b>RAZNO. </b><br/>
	Želi kdo besedo? Ugotavljam, da ne. <br/>
	Zaključujem razpravo. <br/>
	S tem zaključujem to točko dnevnega reda in 118. sejo Kolegija. <br/>
<br/>
	<b>Seja je bila končana 8. oktobra 2021 ob 10.05.</b>
</root>