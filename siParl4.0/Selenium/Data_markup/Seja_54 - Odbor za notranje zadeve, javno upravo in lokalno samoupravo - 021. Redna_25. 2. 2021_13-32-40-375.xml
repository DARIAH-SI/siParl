<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA NOTRANJE ZADEVE, JAVNO UPRAVO</font></b><br/>
<b><font size="4">IN LOKALNO SAMOUPRAVO</font></b><br/>
<b><font size="4">21. redna seja</font></b><br/>
<br/>
<b><font size="4">(25. februar 2021)</font></b><br/>
<br/>
</p></div><br/>
<b><font size="4">Sejo je vodil mag. Branko Grims, predsednik Odbora za notranje zadeve, javno upravo in lokalno samoupravo.</font></b><br/>
<b><font size="4">Seja se je začela ob 14.02.</font></b><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Torej vsem prav lep pozdrav. Začenjamo 21. sejo Odbora za notranje zadeve, javno upravo in lokalno samoupravo. Opravičenih danes ni. Zato pa poslanka Mojca Žnidarič nadomešča poslanca mag. Dušana Verbiča. Poslanec Jani Ivanuša pa poslanca Dušana Šiška. </font><br/>
<font size="4">	Glede dnevnega reda do roka ni bilo pripomb, tako da ugotavljam, da je dnevni red tak kot je bil poslan s sklicem seje. </font><br/>
<br/>
<font size="4">	Prehajamo na torej na </font><b><font size="4">1. TOČKO DNEVNEGA REDA: PREDLOG DEKLARACIJE O USMERITVAH ZA DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU 2021-2024</font></b><font size="4">, ki ga je v obravnavo predložila Vlada. Med nami pozdravljam tudi predstavnika Vlade Republike Slovenije gospoda ministra, tudi druge predstavnike ministrstev in najprej vabim k besedi kar ministra za notranje zadeve gospoda Aleša Hojsa. Za uvodno predstavitev bo opravil to gospod državni sekretar. Prosim, kar izvolite. </font><br/>
<font size="4">	Poslanka Tadeja Šuštar nadomešča poslanca Blaža Pavlina. Evo za zapisnik. Kar izvolite, prosim.</font><br/>
<br/>
<b><font size="4">	DR. STANISLAV RAŠČAN:</font></b><font size="4"> Hvala lepa, gospod predsedujoči. Jaz bi se tudi tukaj opravičil, ker sem poslovodeči danes na zunanjem ministrstvu, tako da nisem uspel priti pravočasno na Odbor za gospodarstvo. Edino za opravičilo. Včeraj sem bil malo širši na Odboru za finance, ampak sem pogledal okoli po poslancih in bom tudi danes zato malo širši tukaj. Sem mislil malo razdeliti na Odbor za gospodarstvo in na Odboru za notranje zadeve, javno upravo in lokalno samoupravo, ampak bom kar vse na tem odboru potem povedal. </font><br/>
<font size="4">	Spoštovane poslanke in poslanci! V skladu s 5. členom Zakona o sodelovanju med Državnim zborom in Vlado v </font><br/>
<font size="4">		 </font><br/>
<b><font size="4">2. TRAK: (ES) – 14.05</font></b><br/>
<br/>
<font size="4">	(nadaljevanje) zadevah Evropske unije mora Vlada Republike Slovenije najmanj enkrat letno poročati Državnemu zboru Republike Slovenije o stanju v EU in položaju Slovenije v njej. Državni zbor nato na podlagi 110. člena Poslovnika sprejema stališča o političnih usmeritvah za delovanje Republike Slovenije v institucijah Evropske unije in prednostnih nalogah v prihodnjem obdobju. Temeljni namen te obravnave je prispevati k preglednemu in silno usmerjenem delovanju Slovenije v institucijah Evropske unije. </font><br/>
<font size="4">	Vlada je pripravila predlog Deklaracije, ki je danes pred vami že trinajstič zapored. Tokratni predlog smo pripravili z rahlo zamudo, ki je nastala zaradi menjave Vlade, spopadanja s posledicami pandemije Covid19 in dejstva, da je zamujala tudi objava delovnega programa evropske komisije. </font><br/>
<font size="4">	Predlog deklaracije pred vami daje usmeritve za delovanje Slovenije v institucijah Evropske unije do leta 2024. To je novost. Kot veste se je doslej deklaracija praviloma nanašala na osemnajstmesečno obdobje, trajanja tria predsedstva Evropske unije. Maja 2016 je začel veljati medinstitucionalni sporazum med Evropskim parlamentom, Svetom Evropske unije in Evropsko komisijo o boljši pripravi zakonodaje, s katerim so se institucije dogovorile za okrepitev letnega in večletnega načrtovanja unije. V skladu s tem sporazumom je bilo dogovorjeno, da bo aktualno zakonodajno obdobje na podlagi strateške agende EU 2019-2024 prvič sprejet tudi skupni večletni delovni program. Predsedniki treh institucij Evropske unije so tako 11. decembra 2020 podpisali dogovor o glavnih ciljih in prednostnih nalogah politik Evropske unije za obdobje 2020-2024. S tem se poleg letnega načrtovanja uvaja tudi dinamika večletnega načrtovanja dela institucij Evropske unije s ciljem usklajenega izvajanja strateške agende. </font><br/>
<font size="4">	Skladno z navedenim in glede na to, da se veljava deklaracija iztekla sredi lanskega leta ter da je sprejemanje nove deklaracije časovno skoraj sovpada z mandatom aktualne Evropske komisije in Evropskega parlamenta, Državnemu zboru v sprejem predlagamo Deklaracijo o usmeritvah za delovanje Republike Slovenije v institucijah Evropske unije za obdobje do konca aktualnega zakonodajnega cikla oziroma trajanja strateške agende. S tem bomo dosegli tudi večjo jasnost glede ključnih prednostnih nalog Republike Slovenije v Evropski uniji. </font><br/>
<font size="4">	Namen pričujoče štiriletne deklaracije je torej zagotoviti strateški okvir za načrtovanje dela na posameznih področjih, saj bi na ta način lahko uskladili domače razprave s političnim in zakonodajnim ciklom na ravni Evropske unije. Hkrati tako načrtovanje umešča interese Slovenije, dolgoročnejši strateški okvir Evropske unije kot sta na primer strateška agenda EU 2019-2024 in agende za trajnostni razvoj do leta 2030. Priprava prihodnje deklaracije bo tako časovno že povsem usklajena s strateško agendo EU 2025-2029, s čimer bo tudi Državni zbor imel hkrati možnost in izmenjave mnenj glede omejene strateške agende.</font><br/>
<font size="4">	Spoštovani! Prenovljena deklaracija je torej strnjen strateški dokument, bistveno krajši od dosedanjih dvanajstih. Tokratna deklaracija zaradi daljšega časovnega obdobja hkrati zagotavlja politične usmeritve, ki bodo prispevale k lažjemu načrtovanju in večji stabilnosti ter učinkovitosti dela resornih ministrstev. Poleg uvoda je predlagano gradivo razdeljeno na štiri poglavja: Prvič, Evropska unija, vrnitev k temeljnim vrednotam, drugič, Nov zagon Evropske unije, tretjič, šest prednostnih področij delovanja Republike Slovenije in četrtič, drugo predsedovanje Slovenije Svetu Evropske unije. Med omenjenimi šestimi prednostnimi področji so: trajnostno okrevanje gospodarstva, krepitev ekonomske in socialne kohezije v Evropski uniji, zaščita državljanov in njihovih svoboščin, promocija interesov in vrednot Evropske unije v sosedstvu in Svetu ter nadaljevanje širitvenega procesa, krepitev skupne zunanje politike in poglabljanje transatlantskih vezi in učinkovitejše delovanje Evropske unije.</font><br/>
<br/>
<b><font size="4">3. TRAK: (ES) – 14.10</font></b><br/>
<br/>
<b><font size="4">	</font></b><font size="4">(nadaljevanje) Dovolite, da v tem uvodnem delu izpostavim nekaj aktualnih poudarkov, ki podajajo širši kontekst predlagane deklaracije. Evropa in svet sta močno zaznamovana s pandemijo Covid19 in njenimi posledicami. Ključni poudarek obravnavanega obdobja bo torej na trajnostno naravnanem okrevanju po pandemiji. Obenem je to čas, ko moramo na podlagi izkušenj preteklega okrepiti odpornost Evropske unije in njeno pripravljenost na nove krize globalnih razsežnosti. Pa naj gre za zdravstveno, ekonomsko, varnostno, hibridno, okoljsko ali kakšno drugo obliko krize. Temu vidiku se želimo podrobneje posvetiti že v drugi polovici letošnjega leta v času slovenskega predsedovanja Svetu Evropske unije. Globalno razmerje se tudi brez pandemije že nekaj časa temeljito spreminja. Multipolarni svet postaja vse bolj nepredvidljiv in Evropa mora v njem najti svoj prostor ne le v ekonomskem, temveč tudi v političnem in navsezadnje varnostnem smislu. Spremembe v Združenih državah Amerike pri tem dajejo dobre obete za ponovno poglobitev transatlantskih vezi. Hkrati je svet vse bolj zaznamovan s posledicami podnebnih sprememb. Kot je znano se je Evropska unija zavezala k podnebni nevtralnosti do leta 2050. Znani so cilji do leta 2030. Čas je za implementacijo evropskega zelenega dogovora in naložbe v nove zelene tehnologije. </font><br/>
<font size="4">	Decembra 2020 je bil poleg večletnega finančnega okvira EU 2021-2027 sprejet tudi zgodovinski dogovor o obsežnem instrumentu za okrevanje nova generacija EU namenjenem zagonu evropskega gospodarstva po pandemiji, za kar se bo Evropska komisija tudi prvič zadolžila. Slovenija se je iz tega naslova upravičena do 2,1 milijarde evrov nepovratnih sredstev in dodatnih 2,6 milijarde evrov posojil. Če k temu dodamo še obseg nepovratnih sredstev iz naslednjega večletnega okvira EU ta znesek znaša 10,2 milijarde evrov. Navedeno nam daje edinstveno priložnost, da v naslednjih letih s pametnimi naložbami v zeleno in digitalno preobrazbo bistveno okrepimo konkurenčnost našega gospodarstva.</font><br/>
<font size="4">	In ne nazadnje kot že rečeno, Slovenija v drugi polovici leta predseduje Svetu Evropske unije. S tem imamo priložnost posebno aktivno soustvarjati evropske politike, utrditi svoje mesto v močnejši Evropski uniji, prispevati h krepitvi zaupanja v institucije Evropske unije ter povečati svojo vidnost v evropskem in svetovnem merilu. Vlada se na ta projekt že intenzivno pripravlja. </font><br/>
<font size="4">	Ob koncu želim izpostaviti, da bo Vlada Republike Slovenije ne glede na predlagano časovno obdobje dokumenta v skladu s 5. členom Zakona o sodelovanju med Državnim zborom in Vlado o zadevah Evropske unije o izvajanju deklaracije še naprej enkrat letno poročala Državnemu zboru in s tem omogočala redno razpravo o aktualnem stanju v Evropski uniji in o položaju Slovenije v njej. </font><br/>
<font size="4">	Toliko za uvod. V nadaljevanju bomo predstavniki ministrstev vsebinsko predstavili področja deklaracije, ki jo obravnava vaš odbor. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Gospod Hojs, minister, prosim.</font><br/>
<br/>
<font size="4">	</font><b><font size="4">ALEŠ HOJS:</font></b><font size="4"> Hvala lepa, gospod predsednik. </font><br/>
<font size="4">	Torej, sam bom predstavil del, ki se nanaša na Ministrstvo za notranje zadeve kot pristojnem odboru. Torej v sami deklaraciji je pač potrebno povedati, da so naše točke relativno skromne. Opredeljene so v štirih, petih posamičnih alinejah. Gre pa pravzaprav za stvari, ki so po moji oceni temu odboru dobro poznane. </font><br/>
<font size="4">	Torej ključne aktivnosti, ki jih bomo v kontekstu te deklaracije zasledovali, so seveda povezane s področjem migracij, drugo je delovanje schengenskega prostora in pa policijskega sodelovanja. Ključni dosje, ki je na mizi in ki je bil predstavljen v lanskem septembru je pakt o migracijah in azilu. Kot veste večkrat predstavljam tudi na tem odboru. Gre za pakt sestavljen iz petih zakonodajnih predlogov in pa štirih nezakonodajnih. Zadeva se od lanskega septembra pravzaprav ni kaj dosti premaknila z mrtve točke. Kljub obetom, ki jih je izkazovala tako Nemčija kot Portugalska, je potrebno povedati, da je po naših informacijah tudi po zadnjem mnenju pravne službe Sveta zadeva precej pod vprašajem glede na to, kar so v pravni službi Sveta zapisali o predstavljenem paktu. </font><br/>
<font size="4">	Druga zelo pomembna stvar je povezana z varovanjem zunanje meje EU. Torej, to je tisti del, ki ga nekako že vseskozi v veliki meri želimo predstaviti, da je za zavarovanje pred ilegalnimi migranti  </font><br/>
<br/>
<b><font size="4">4. TRAK: (ES) – 14.15</font></b><br/>
<br/>
<font size="4">	(nadaljevanje) ključen, torej (nerazumljivo) na zunanjih mejah, vračanje tistih, ki niso opravičeni do azila in pa sodelovanje s tretjimi državami. Ena od ključnih prioritet oziroma zadev, ki je visoko na naši lestvici je gotovo schengen, kot ena od temeljnih vrednot Evropske unije. Kot veste se je schengen tako z prihodom večjega števila migracij v letu 2015, 2016 v mnogih državah sesul. Ravno tako je schengen v veliki meri oskrnjen ali pa nedelujoč zaradi Covid19, zaradi uvajanja kontrole na notranjih mejah EU. To bo gotovo ena od naših prioritet. </font><br/>
<font size="4">	Tisto, kar je posebno pomembno na področju policijskega sodelovanja, je seveda osredotočeno na zahodni Balkan. Naše ključne prioritete tako v tej strategiji kot v predsedovanju bodo usmerjene v izmenjavo podatkov z zahodnim Balkanom. Eksplicitno bomo dali poudarek boju proti zlorabam otrok na spletu in pa še nekaterim drugim zadevam, ki so nekako ali pa v veliki meri izhajajo tudi iz naših sosednjih držav. </font><br/>
<font size="4">	Seveda se bomo zavzemali oziroma v deklaraciji se zavzemamo tudi za uspešno sodelovanje in nadaljevanje razvoja Agencije Evropol. Tukaj, kot veste, ima Slovenija precej drugačna stališča kot večje države. Sami smo mnenja, da je pač potrebno pristojnosti Evropola okrepiti, da ni razloga, da ne bi tudi Evropol lahko vnašal določene podatke v sisteme. Večje države, posebej Španija, Nemčija in Francija, deloma tem rešitvam nasprotujejo, zato tukaj ne vemo kakšne bodo končne rešitve. Bomo pa seveda tudi spodbujali, tako kot smo že vseskozi počeli, izrazitejšo medagencijsko sodelovanje. To je sodelovanje med različnimi agencijami, institucijami Evropske unije posebej z izmenjavo informacij. </font><br/>
<font size="4">	Toliko na kratko glede na to, da je tudi naš del v sami strategiji oziroma Deklaraciji o usmeritvah za delovanje Republike Slovenije v institucijah Evropske unije v obdobju 2021-2024 relativno kratek. Smo pa seveda na razpolago za vprašanja.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala. Še Ministrstvo za javno upravo. Gospod Peter Geršak, državni sekretar. Izvolite.</font><br/>
<br/>
<font size="4">	</font><b><font size="4">MAG. PETER GERŠAK:</font></b><font size="4"> Hvala. Predsedujoči, drage poslanke, dragi poslanci!</font><br/>
<font size="4">	Naj predstavim kratek povzetek deklaracije. Se pravi govorimo o digitalni preobrazbi, ker je potreba po večjih vlaganjih v digitalno preobrazbo za krepitev konkurenčnosti evropskega gospodarstva in pripravljenost družbe na sodobne izzive, nujnost čimprejšnjega dokončanja enotnega digitalnega trga. Za Slovenijo pa je še posebno pomembna dobra povezljivost in enakopravna dostopnost digitalnih storitev ter kompetenc za vse državljanke in državljane unije. </font><br/>
<font size="4">	Slovenija bo še naprej seveda zagovornica varnega, globalnega in odprtega svobodnega spleta ter kibernetskega prostora nasploh. Ko govorimo o kibernetski varnosti je ena od prioritet Evropske unije, da mora zagotavljati odpornost na kibernetske varnostne in njene kritične infrastrukture. Se pravi, potrebno je oblikovati standardizirane operativne postopke za primere kibernetskih in hibridnih napadov, da bi zaščitili varnost in zasebnost državljanov pred demokratičnimi procesi in institucij ter varnost kritične infrastrukture. Pa seveda je tukaj vključeno omrežje 5G. </font><br/>
<font size="4">	Glede zmanjševanja birokratskih ovir, boljšo zakonodajo transparentnosti je potrebno za učinkovito izvajanje sprejetih aktov EU in skladnost med njihovimi cilji, je potrebno stremeti k zmanjševanju nepotrebnih birokratskih ovir, dviga osveščenosti glede integritete in preprečevanja korupcije, učinkoviti digitalni preobrazbi, krepitvi boljše zakonodaje in večji transparentnosti zakonodajnega procesa in transparentnosti delovanja javnih institucij ter postopkov. </font><br/>
<font size="4">	Glede aktov EU. Torej, uredba o zasebnosti. Uredba o zasebnosti ureja varstvo elektronskih komunikacijskih podatkov končnih uporabnikov v javnih komunikacijskih omrežjih in zasleduje cilje enotnega trga. Stališče Republike Slovenije pa je, da se zavzemamo za postavitev jasnih in enotnih pravil, ki bodo tehnološko dovolj odprta, da bodo ustrezna </font><br/>
<br/>
<b><font size="4">5. TRAK: (ES) – 14.20</font></b><br/>
<br/>
<font size="4">	(nadaljevanje) nadaljnjemu razvoju digitalne družbe.</font><br/>
<font size="4">	Prav tako želimo pravo ravnotežje med zaščito zasebnosti in razvojem podatkovnega gospodarstva v Evropski uniji. Da določila sprejete uredbe ne bi zniževala že dosežene zaščite zasebnosti v Republiki Sloveniji. Zavzemamo se za konsistentno ureditev in usklajen razvoj regulacije. Torej e-zasebnost je pomemben komplementarni akt tako že sprejetemu evropskemu zakoniku o elektronskih komunikacijah, kot tudi v GDPR uredbi. </font><br/>
<font size="4">	Glede predsedovanja 2021 v času slovenskega predsedovanja so pričakovani trialogi s komisijo in Evropskim parlamentom. </font><br/>
<font size="4">	Torej glede akta o upravljanju podatkov. Sam cilj je, da je namen olajšati dostop do tistih vrst podatkov javnega sektorja glede katerih obstajajo pravne omejitve dostopa. Na primer varstvo osebnih podatkov, intelektualna lastnina, poslovne skupnosti med podjetji. Na ta način bo omogočena uporaba osebnih podatkov preko podatkovnih posrednikov v skladu z GDPR uredbo in uporaba podatkov za prostovoljni oziroma altruistični na prostovoljni oziroma altruistični osnovi. Stališče Republike Slovenije: Strinjamo se z oceno Evropske komisije, da bo jasen evropski normativni okvir za opravljanje podatkov zgradil zaupanje potrošnikov in gospodarstva, kar je ključno za sodelovanje pri izmenjavi podatkov in za vzpostavitev enotnega trga podatkov znotraj Evropske unije. Poudarjamo pa, da je v okviru zagotovitve širšega podatkovnega eko sistema, v katerem naj podatki krožijo enostavno, potrebno v prvi vrsti zagotoviti stalno skrb za odpiranje podatkov javnega sektorja v kolikor je to mogoče in primerno.</font><br/>
<font size="4">	V zvezi z ureditvijo za podjetja oziroma organizacije, ki bodo delovale na področju nudenja podatkov za ponovno uporabo, predlagamo uravnoteženost glede pogojev za delovanje oziroma pričetek delovanja ne glede na status. </font><br/>
<font size="4">	V zvezi z pogoji za delovanje podjetij, ki bodo hranila in nudila podatke za ponovno uporabo, predlagamo dodatni razmislek o natančnejši določitvi pogojev za informacijsko varnost glede na dejstvo, da morebitne kršitve na tem področju ne omogočajo vrnitve v prejšnje stanje. </font><br/>
<font size="4">	Glede samega predsedovanja 2021. V času slovenskega predsedovanja je pričakovan splošni pristop oziroma možnost pogajanja z EP. Horizontalna, zakonodajni akt na temo umetne inteligence. Torej sam akt naj bi bil objavljen v drugem četrtletju 2020-2021. Evropska komisija naj bi ga predstavila pred junije 2020-2021. Gre za nadaljnje ukrepe in pripravo uravnoteženih pravil o umetni inteligenci na podlagi bele knjige o umetni inteligenci. Predvidena je horizontalna regulacija, ki ne bo posegala v globino specifičnih sektorjev, opredelila pa bo temeljni okvir, definirala umetno inteligenco in postavila zahtevo po transparentnosti algoritmov, predvsem zaradi tveganj, ki jih sistemi umetne inteligence predstavljajo za družbo in gospodarstvo. </font><br/>
<font size="4">	Glede predsedovanja 2021. V času slovenskega predsedovanja je pričakovan splošni pristop. Uredba o mobilnem gostovanju. Objava posodobitve oziroma podaljšanje uredbe o mobilnem gostovanju je predvidena v prvem četrtletju 2020-2021. Cilj; gre za EU izjemno pomemben akt, saj njegova posodobitev oziroma podaljšanje veljavnost preteče junija 2022. Do sedaj veljavna uredba omogoča nadaljnjo uveljavljanje pravil oziroma odpravo maloprodajnih pribitkov za gostovanje za uporabnike med potovanjem po Evropski uniji. Stališče Republike Slovenije: Želimo doseči visoko raven potrošnikov oziroma uporabnikov javnih mobilnih komunikacijskih omrežij, da ti med potovanjem po uniji ne plačujejo previsokih cen za storitev gostovanja. Uspešno vodenje (nerazumljivo) bo tako imelo pozitivne učinke na področjih, ki so pomembna za življenje prebivalcev unije.</font><br/>
<font size="4">	Glede predsedovanja je pričakovan splošen pristop oziroma možna pogajanja z EP.</font><br/>
<font size="4">	Akt o podatkih. Objava aktov o podatkih je predvidena v zadnjem četrtletju 2020-2021. Stališče Republike Slovenije je, da bomo zagovarjali, da mora biti prehod na odprt dostop urejen in transparenten. </font><br/>
<br/>
<b><font size="4">6. TRAK: (ES) – 14.25</font></b><font size="4">	</font><br/>
<br/>
<font size="4">	(nadaljevanje) Posebna pozornost je potrebna na področju zaščite in uveljavljanja pravic, obveznosti in interesa Evropejcev in podjetij, zlasti kar zahteva varstvo podatkov, varnost ter etične in zaupanja vredne tržne prakse. </font><br/>
<font size="4">	Uredba EIDAS. Predvidena objava uredbe EIDAS je v drugem četrtletju 2020-2021. Cilj uredbe pa je, to je pač ključna regulativa, ki omogoča elektronsko poslovanje na notranjem trgu EU. Skozi sam pregled bo potrebno ovrednotiti uspešnost čezmejnega priznavanja e-identitet in postopke, ki jih pri tem zahteva EIDAS ter najti rešitev glede predvidene prostovoljnosti držav članic za priglasitev svojih e-identifikacijskih shem. </font><br/>
<font size="4">	Odprto je vprašanje standardov za urejanje oddajanja podpisa ter proučitev takoimenovane evropske elektronske identitete. Glede predsedovanja Slovenije je pričakovati pač poročila o napredku. </font><br/>
<font size="4">	Akt o digitalnih storitvah. Cilj je zagotoviti varno in odgovorno spletno okolje, vzpostaviti skupen okvir pravil za posrednike spletnih vsebin glede njihove obveznosti in odgovornosti na digitalnim notranjem trgu. To bi pripomoglo k lažjemu čezmejnemu pretoku digitalnih storitev in zagotovilo zaščite uporabnikov v Evropski uniji. Cilj je tudi izboljšanje mehanizma odstranjevanja nelegalnih spletnih vsebin in doprinos k zaščiti temeljnih človekovih pravic na spletu, tudi svobode govora. Cilj je bolj učinkovita varnost uporabnikov in njihovih pravic na spletu. Tudi vzpostavitev okvirja za transparentno delovanje spletnih platform in jasnih obveznosti glede njihovih odgovornosti in spodbuja inovacijam rasti in konkurenčnosti na notranjem trgu. Stališče Republike Slovenije je v fazi priprave in medresorskem usklajevanju. Predviden sprejem v DZ je 11. 3. 2021. </font><br/>
<font size="4">	Naslednje. Uporaba o vzpostavitvi enotnega digitalnega portala za zagotavljanje informacij in postopkov ter služb za pomoč in reševanje težav. Pričetek veljavnosti je 11. 12. 1918. Cilj pa je omogočanje dostopa državljanom in podjetjem EU s pomočjo enotnega digitalnega portala, centraliziran dostop do vseh informacij, ki jih potrebujejo pri uveljavljanju pravic do mobilnosti v Evropski uniji. Državam članicam nalaga obveznost omogočanja nediskriminatornega in popolnega dostopa do najpomembnejših in najpogosteje uporabljenih postopkov javne uprave. Preko sodobno elektronsko odprtih postopkov z implementacijo načela samo enkrat. Naslednji cilj za zagotavljanje informacij je bil rok za izvedbo dve leti. Za e-postopke pa je rok do decembra 2020-2023. </font><br/>
<font size="4">	Aktivnosti na tem področju. Za Slovenijo so pomembni horizontalni projekti, prenova in optimizacija spletnih mest državne uprave. Državni portal za državljane e-uprava in podjetja …</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Spoštovani, jaz predlagam, da malo racionalizirate, tako kot oba predhodnika, pa raje potem odgovorite na vprašanja.</font><br/>
<br/>
<font size="4">	</font><b><font size="4">MAG. PETER GERŠAK:</font></b><font size="4"> Se strinjam. Ne bom predolg. </font><br/>
<font size="4">	Potem bi pa samo mogoče še omenil pomembne zadeve kot je NIZ direktiva, kjer je stališče Republike Slovenije, da podpiramo ohranitev oblike direktive kot horizontalne zakonodaje, ki predstavlja osnovo za zagotavljanje kibernetske varnosti. Ko bo Slovenija predsedovala, bomo tukaj verjetno delali na tem dosjeju. </font><br/>
<font size="4">	Potem bi omenil akt o kibernetski varnosti, kjer podpiramo prostovoljne certifikacijske sheme. Podpiramo nadaljevanje dela na implementaciji orodjarne 5G, se pravi 5G turbo. </font><br/>
<font size="4">	Zunanji vidiki kibernetske varnosti, stališče Republike Slovenije je, da spodbujamo še posebej z vidikov strateškega okvira za preprečevanje konfliktov, sodelovanje in stabilnost v kibernetskem prostoru. In zahodni Balkan je tukaj v tem oziru zunanjepolitična prioriteta Republike Slovenije. Zato predvidevamo vključitev kibernetske varnosti na vrh EU Zahodni Balkan. </font><br/>
<font size="4">	Glede samih aktivnosti v Sloveniji imamo (nerazumljivo) in skupnosti, imamo projekt gradnje širokopasovnih omrežij, imamo projekt gradnje … projekt dviga rabe interneta za večjo vključenost na področju informacijske družbe. </font><br/>
<font size="4">	</font><br/>
<b><font size="4">7. TRAK: (ES) – 14.30</font></b><br/>
<br/>
<font size="4">	(nadaljevanje) Imamo prek spodbujanja, povpraševanja po storitvah dostopa do interneta, dvig digitalne pismenosti, strategijo digitalna Slovenija 2020-2030 in samo berlinsko deklaracijo, na kateri delamo o digitalni družbi in digitalni javni upravi. </font><br/>
<font size="4">	Tako da mogoče na tem mestu bi še omenil zmanjševanje birokratskih ovir in boljšo zakonodajo. Imamo delovno skupino za konkurenčnost in rast, ki je prešla za MZZ na MJU.</font><br/>
<font size="4">	Same aktivnosti v Sloveniji sem že precej povedal prej.</font><br/>
<font size="4">	Glede aktov EU pa bi omenil pobudo Evropske komisije o transparentnosti političnega oglaševanja, pravice mobilnih državljanov EU do glasovanja in kandidiranja na evropskih in občinskih volitvah, reforma evropske volilne zakonodaje ter evropska državljanska pobuda.</font><br/>
<font size="4">	Zdaj res pa bi več dejansko v vprašanjih, da ne bi bili predolgi. Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Želi še kdo od vabljenih besedo? V uvodnem delu ne. Če ne, odpiram razpravo poslank in poslancev. Prvi se je javil gospod Černigoj, za njim je gospod Rajh. Prosim.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovani gospod predsedujoči, hvala za besedo. Spoštovani gospod minister, državni sekretar, kolegice in kolegi ter ostali prisotni en lep dober dan.</font><br/>
<font size="4">	Moram reči, da današnja Deklaracija o usmeritvah za delovanje Republike Slovenije v institucijah Evropske unije v obdobju 2020-2021 do 2024 je meni zelo ljuba in priljubljena tema in o tej tematiki zelo rad razpravljam. Zato dovolite mi, predsedujoči, če bom malček daljši, ampak mislim, da so to pravi okviri za odpirati vprašanja in tudi povedati svoja stališča.</font><br/>
<font size="4">	Jaz moram pohvaliti državnega sekretarja gospoda Raščana, ki je malček širše obelodanil kontekst same deklaracije. Kot že vemo ta deklaracija v bistvu, če čisto malo ponovim za začetek, že trinajstič zapored ta deklaracija malček je krajša, ampak jaz podpiram v bistvu kratko, jedrnato in jasno deklaracijo. Moje osebno mnenje je tudi, da več besed ne pomeni bolje. Jaz se strinjam, da vse te zadeve, ki so v tej deklaraciji zapisane, če bomo vse to uresničili, bo potrebno veliko napora in zaradi tega sem tudi podpornik jedrnate deklaracije.</font><br/>
<font size="4">	Vsi se moramo zavedati in zato tudi podpiram deklaracijo, da Covid19, ta naš nevidni, neustrašni sovražnik, nam je pokazal kako hitro se lahko spremenijo prioritete, ne samo v Sloveniji, ampak v Evropi in celo v celem svetu. Zaradi  tega je taka tudi jedrnata in kratka deklaracija popolnoma v tem času, kjer lahko v danem trenutku lahko tudi se prilagodiš, če je zato tudi potrebno. </font><br/>
<font size="4">	Podpiram tudi ta časovni okvir. Zakaj? Zaradi tega, ker vsi vemo, da ta časovni okvir se sklada z dokončanjem časa trajanja trenutne Evropske komisije. Se pravi, če damo neke smernice za večletno delovanje bo več možnosti, da bomo te smernice uspešneje pripeljali do konca in jih tudi realizirali. Ni pa to sedaj edini predlog. Vsi vemo, da je bilo to že predhodno tudi dogovorjeno. Predsedniki treh institucij Evropske unije so se to dogovorili 11. decembra 2020, kjer so tudi podpisali ta sporazum.</font><br/>
<font size="4">	Sedaj ta odbor je razdeljen nekako na dve poenoti in zaradi tega bom tudi to malček razdelil. Na področju notranjih zadev bi res rad pohvalil tudi ministra in tukaj se res strinjam, da je zelo pomembnih par točk, ki bi jih rad izpostavil. To je pakt o migracijah in azilu. Jaz tukaj res moram poudariti eno obžalovanje, da nemško  predsedstvo tega projekta ni zapeljalo bolj k realizaciji. Ne verjamem, da bo to portugalsko predsedstvo to naredilo. Jaz pa si želim, da bi naše predsedstvo, slovensko predsedovanje tako pripeljalo ta projekt, da bi ugledali luč na koncu tunela. </font><br/>
<br/>
<b><font size="4">8. TRAK: (ES) – 14.35</font></b><br/>
<br/>
<b><font size="4">	</font></b><font size="4">(nadaljevanje) Sam prihajam iz Ilirske Bistrice, občine ob slovensko-hrvaški meji, ob schengenski meji. Zaradi tega se mi zdi za varovanje meje zelo pomembna točka in tudi preprečevanje prehoda ilegalnih prehodov poti, se mi zdi zelo pomembno in tukaj tudi vsi pogovori na ravni Evropske unije tudi schengna se mi zdijo zelo dobrodošli in primerni. Predvsem me pa ta tematika zelo zanima in mislim, da je tukaj tudi znanje Slovenije bo dobrodošlo pri samem predsedovanju. </font><br/>
<font size="4">	Tukaj moram pa poudariti, da se strinjam z ministrom. Evropol je potrebno pristojnosti okrepiti in tukaj smo pozdravljam napore Vlade Republike Slovenije.</font><br/>
<font size="4">	Če se pa omejimo na drugi del. To je v bistvu javna uprava. Pozdravljam malček daljši nagovor državnega sekretarja. Te teme so zelo zanimive, zelo pomembne, predvsem za nas mlade. Tukaj bi izpostavil recimo par zadev. Zelo pomemben se mi zdi enotni digitalni trg. To je v času tega nevidnega sovražnika, korone, smo videli v bistvu veliko stvari se je preselilo internet; trgovine, oblačila, obleke, čevlje smo mladi in starejši, ne smemo zapostavljati nobenega tukaj, naročali preko same digitalne platforme. </font><br/>
<font size="4">	Zavedamo se, da naša mlajša generacija, se to kdaj mladi človek pristopi na splet, manjša. Lahko poudarim, da že moja hčerka, ki je stara 8 let, je že kar specialistka glede, bom tako rekel, srfanja, če se malo izrazim po domače, po spletu. Me pa resno skrbi v bistvu varnost kot mene kot starša, kot nje kot otroka, ker se mogoče v teh letih še ne zaveda vseh pasti, pa tudi mogoče kaj je prav in kaj narobe, čeprav poskušam kot vsi ostali starši v Sloveniji svojim otrokom vse te pasti tudi nekako razložiti. Zato je varen splet ne samo za otroke, ampak tudi mogoče za tiste manj vešče, manj pogoste uporabnike. </font><br/>
<font size="4">	Če se pa vrnemo k samim, zadnji dve točki imam, kibernetska varnost. Tukaj delamo v Sloveniji velike korake, ampak samo kibernetsko varnost bi nekako razdelil na tri sklope. Jaz upam, kolegice in kolegi, da se strinjate z menoj, da me podpirate in ste mnenja, da so te točke pomembne. To se pravi pri kibernetski varnosti je najprej treba dati veliko resursa v razvoj domačega znanja. To se pravi, da bomo razvili kader, ki bo bil na kibernetski varnosti dobro poznan, predvsem pa uk.  </font><br/>
<font size="4">	Druga pomembna točka, ki se mi je tukaj poraja je, da v Sloveniji imamo še šibko razvito kritično infrastrukturo. Tukaj moram pohvaliti tudi Ministrstvo za obrambo, ki se v povezavi z ambasadorjem Združenih držav Amerike v bistvu nekako lotevajo tega problema in to zelo pozdravljam. </font><br/>
<font size="4">	In nenazadnje nekako razvoja 5G, ker po mojem mnenju to ni noben bavbav, ampak to nam bo po eni strani tudi zelo olajšalo življenje v prihodnosti.</font><br/>
<font size="4">	In zadnjo točko, jo ne bi odprl, če jo gospod državni sekretar ne bi omenil. Jaz se z državnim sekretarjem odločno strinjam in podpiram njegove besede glede podaljšanja direktiv o gostovanju. Tako kot sem ga razumel, pa če sem ga narobe razumel bi prosil za popravek, se v bistvu prve te direktive končujejo junija 2022. Ampak tukaj bi res spet izpostavil par zadev, da v bistvu vsa ta pot, težka pot, ki se je začela v Evropski uniji o gostovanju, se je začela na pobudo v bistvu našega človeka, evropskega </font><br/>
<br/>
<b><font size="4">9. TRAK: (ES) – 14.40</font></b><br/>
<br/>
<b><font size="4">	</font></b><font size="4">(nadaljevanje) poslanca Lojzeta Peterleta, ki je nekako svoji kolegici Viviani Reding?, ki je bila takratna komisarka to tudi predlagal. Ona, čeprav se je zavedala kakšen težek oreh je to, se je tega oreha lotila in po tolikih letih smo ta oreh dokončno strli.</font><br/>
<font size="4">	Me pa današnja novica malček zmotila. Mislim, da me je prav zabolela. Moram reči, da sem prebral, da konec skoraj brezplačnega rominga v Združenem kraljestvu. To se pravi BREXIT in odhod Velike Britanije iz Evropske unije je povzročil to, da bodo, recimo, živeči Slovenci več plačevali in za njih ta roming, ki bo veljal v drugih državah Evropske unije bo bil dražji. Tukaj bi res pozval Slovenijo, da v bistvu poda vse napore, da se te direktive podaljšajo in jaz upam, da za trajno. </font><br/>
<font size="4">	Najlepša hvala za  besedo. Malček daljši sem bil, ampak te smeri oziroma te teme moramo odpirati in se moramo o njih pogovarjati.</font><br/>
<font size="4">	Predsedujoči, najlepša hvala za pozornost.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Besedo ima gospod Rajh. Za njim je gospa Sukič. Izvolite.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa, spoštovani predsednik. Vabljeni gostje, kolegice poslanke in poslanci!</font><br/>
<font size="4">	Iz predstavitev predstavnikov Vlade je zelo jasno, da se zelo velik poudarek daje digitalizaciji in informatizaciji družbe in preko te paradigme se naslavljajo številna pomembna vprašanja. Pa bom začel kar po vrsti, tako kot je nekako potekala predstavitev. </font><br/>
<font size="4">	Zelo pomembno se mi zdi, da se ugotavlja, da Evropska unija potrebuje celovitejši, učinkovitejši in bolj ambiciozni pristop na področju kriznega upravljanja. Krizno upravljanje ne naslavlja samo problema migracij, ki je zelo pomembno in se mora reševati na izvoru. To je medklic. Mogoče bi lahko tudi sodobne medijske kanale, kot so internet, facebook in ta spletna orodja, ki jih ljudje uporabljajo bolj učinkovito opravljali za seznanjanje teh ljudi o zadevah, ki se jim lahko na poti zgodijo in o načinih kako lahko v Evropo pridejo legalno in varno brez posrednikov in mimo kriminalcev. Mislim, da bi ta spletna orodja, spletne platforme morale biti v to uporabljene, zato da se ti ljudje seznanijo in da se seznanijo z dejstvi in okoliščinami, ki so pomembne zato, da če želijo v Evropo priti legalno in varno. </font><br/>
<font size="4">	Druga zadeva, ki je zelo pomembna. Govorimo o digitalizaciji in informatizaciji. Jaz bi tu želel izpostaviti, da mora Vlada ta dokument, ki ga je dala, uskladiti z drugimi dokumenti, ki nosijo celo oznako INTERNO. Torej dokumente, ki nosijo oznako INTERNO in so bili predloženi Državnemu zboru v obravnavo, morajo uskladiti s to resolucijo. Jaz ugotavljam, da ti dokumenti niso usklajeni s to resolucijo in da nekako digitalizacijo, informatizacijo obravnava zelo površinsko in ne vsebinsko. Torej osredotoča se predvsem na nekakšne spletne platforme, namesto da bi tudi ciljno začela prilagajati zakonodajo na vseh področjih, od okolja do energetike, prostora, sociale in vseh teh zadev. Ni dovolj, da se govori smo o vzpostavitvi spletnih platform, o nakupu računalnikov, o montiranju, bom sedaj zelo konkreten, digitalnih števcev, torej o zamenjavi klasičnih števcev z digitalnimi. To je v bistvu en zelo velik projekt v Sloveniji, ko se govori, da bodo mesta in vasi postale pametne. Mi moramo začeti razmišljati vsebinsko in začeti razvijati vsebino in nove proizvode. Jaz pa imam občutek, da mi zmeraj obstajamo na eni najnižji obdelovalski ravni in mislim, da bi morala prav javna uprava preko zakonodaje in država, kot upravljavec državnega </font><br/>
<font size="4">	</font><br/>
<b><font size="4">10. TRAK: (ES) – 14.45</font></b><br/>
<br/>
<font size="4">	(nadaljevanje) premoženja, želim, da država tudi nadalje ostane upravljavec državnega premoženja, ne pa podjetje, tako kot se sedaj nekako nakazuje, da bo koalicija to sprejela in da bo to gonilo razvoja. Mi se ne smemo zadovoljiti s tem, da nekdo reči, sedaj pa ne bomo imeli fizičnih trgovin, ampak bomo imeli spletne trgovine. To ni nobena dodana vrednost.</font><br/>
<font size="4">	Tudi prejšnji teden smo na Komisiji za nadzor javnih financ govorili o elektronskem cestninjenju. Pa poglejte, elektronsko parkiranje imamo v sosednji garažni hiši pa to ni nobena znanost. Optično odčitavanje registrskih tablic je prisotno v sosednji parkirni hiši in to ni nobena znanost in znanstveni dosežek. Mi moramo narediti en miselni, vsebinski preskok kam želimo iti. In mi moramo tudi agencije, ki so v državi, pa govorimo o Agenciji za energijo, Agenciji za javni železniški promet, BORZEN?, ELES in še druge, pripraviti na to bodo gonilna sila digitalizacije, informatizacije in da bodo ta podjetja, ki so na te agencije vezana začela razvijati digitalne in informacijske storitve.</font><br/>
<font size="4">	V Sloveniji imamo v vseh gospodinjstvih pametne števce, pa noben ne ponuja pametnih storitev ne na področju plina, ne na področju energije. Pa bomo v ta sektor morali v naslednjih desetletjih po enih ocenah nameniti kar 50 milijard evrov sredstev. In če ne bo ta zakonodaja bila ustrezno prilagojena, potem bodo te storitve začeli ponujati tujci in nam bodo ostale samo tiste najnižja delovna mesta v trženju. Zato posebej poudarjam, da je potrebno druge dokumente, tudi tiste, ki imajo oznako interno, v katerih danes pač zaradi oznake ne bom podrobneje razpravljal, prilagoditi tej deklaraciji. </font><br/>
<font size="4">	Posebej bi rad izpostavil, da, kar je tudi iz te deklaracije razvidno, potrebno zagotoviti neodvisno upravljanje z osebnimi podatki, bodisi ljudi, bodisi podjetij. Če mi želimo, da bo ta digitalizacija informatizacija družbe zaživela v svoji polni meri, potem moramo imeti en zakonodajni okvir in eno agencijo, spet poudarjam neodvisno agencijo, ki bo s temi občutljivimi osebnimi podatki operirala. Da to bolj nazorno ponazorim. Prišli bodo pametni hladilniki, ko boste na podlagi kode na izdelku spremljali kakšno je stanje zaloge v hladilniku. In če želimo na primer kot potrošnik, da boš dobil najcenejše mleko, najcenejši kruh, najcenejše meso, potem teh podatkov ti ne boš dal trgovcu, da bo on s tem operiral, ampak enemu neodvisnemu operaterju in ta bo preko določenih algoritmov poiskal na trgu najcenejše ponudnike. Kar ni prav. Zelo nevarno je, če trgovska podjetja dobijo osebne podatke o tvojih nakupovalnih navadah, tako kot se sedaj to dogaja z različnimi realnimi karticami. To je zelo, še enkrat poudarjam, zelo komplicirano področje. In še enkrat poudarjam, da je treba te zadeve, ki so tu, deklarativno navesti tudi prenesti v druge dokumente. Žal pa ti drugi dokumenti temu ne sledijo. </font><br/>
<font size="4">	Ko že govorimo o določenih projektih, ki so v toku, kot pametna mesta, široki internetni dostop, digitalna pismenost, javna e-uprava, e-volitve. To je vse lepo in prav, ampak nič od tega ne prinaša neke posebne nove dodane vrednosti. Nič od tega naštetega. Mi moramo na podlagi vseh teh zadev začeti razvijati dodatne storitve, novo </font><br/>
<br/>
<b><font size="4">11. TRAK: (ES) – 14.50</font></b><br/>
<br/>
<font size="4">	(nadaljevanje) gospodarsko paradigmo in to se mora tudi odražati v vseh vladnih dokumentih.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Besedo ima gospa Sukič. Izvolite.</font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Hvala lepa za besedo. Lep pozdrav vsem skupaj. </font><br/>
<font size="4">	Bom uvodoma začela z primerjavo, ki morda sama po sebi ne pove nič ali pa vendarle nekaj pove. Recimo prejšnja deklaracija je obsegala 102 strani in se je sprejemala za obdobje leta in pol. Še prejšnja pred to je obsegala 82 strani in se je prav tako sprejemala za obdobje leta in pol. No, ta deklaracija ima vsega 15 strani pa se sprejema za obdobje štirih let. Od tega je ena stran naslovna, ena stran je nek dopis s podatki o tem kateri vladni predstavniki bodo pri predstavitvi te deklaracije sodelovali v Državnem zboru, ena stran je vladna obrazložitev deklaracije. Ostane nam torej 12 strani, iz katerih pa, pa ne bi bilo nič narobe, če je to 12 strani, ne pomeni nujno kvantiteta strani tudi kvaliteto, da se razumemo, ampak žal iz teh 12 strani niso stvari povsem jasne. Mestoma so nedorečene, kontradiktorne celo itd. </font><br/>
<font size="4">	Pa poglejmo že sam naslov, recimo, Vrnitev k temeljnim vrednotam. Kaj to pomeni? Sam naslov je dvoumen. Kaj naj bi bile temeljne vrednote Evropske unije oziroma kaj naj bi to predstavljalo? Resno vprašanje. </font><br/>
<font size="4">	Iz besedila, ki je dejansko rahlo zmedeno glede tega. Mestoma je pač ta deklaracija kot rečeno protislovna, pač tega enostavno se ne da razbrati. Kaj so to temeljne vrednote? Vemo, deklaracije so načeloma neki splošni dokumenti, ampak ta splošnost je včasih lahko tudi past. Ta splošnost lahko dopušča preveč različnih intrepretacij, žal tudi negativnih in zato je treba že pri samem naslovu biti kritičen do tega pristopa (nerazumljivo) in se vprašati kaj pravzaprav pomeni to. </font><br/>
<font size="4">	Če malo špekuliram, žal glede na politične preference trenutne najmočnejše stranke ali pa našega premiera, lahko mirno slutimo kaj bi lahko pomenile te temeljne vrednote. Kaj to pomeni? Da se vračamo v obdobje pred francosko revolucijo. Namreč v sami deklaraciji je še nekaj sporno. Tam lahko zasledimo tudi, da kar se tiče vladavine prava. Da je vladavina prava skladna, da je treba pri tem upoštevati zgodovinski kontekst. Kot da je vladavina prava nekaj, v eni državi malo takšna, v drugi državi pa malo drugačna, ker imamo pač malo različne zgodovinske kontekste. Oprostite, to so pa zelo čudne zadeve in nekako ne sodijo oziroma ne bi smele soditi v take deklaracije. </font><br/>
<font size="4">	Deklaracija omenja šest prednostnih področij. Eno od njih je zaščita državljank in državljanov in njihovih svoboščin, vključno s krepitvijo odpornosti unije in njenih članic na krize. Že takoj na začetku tega področja deklaracija omenja, da Republika Slovenija podpira spoštovanje človekovega dostojanstva, svobode, demokracije, enakopravnosti vladavine prava in človekovih pravic, kar je vse lepo in prav, a k temu pritakne še velik pomen k spodbujanju in krepitvi evropskega načina življenja. Sedaj mi pa naj nekdo razloži kaj je to evropski način življenja. Spet ni jasno kaj to pomeni in zakaj je treba to posebej poudarjati. Tudi to ni jasno pa bi želela neke jasnejše odgovore, ker če ne si lahko mislim, da je evropski način življenja, recimo, nekaj drugega kot so naštete svoboščine neke klasične meščanske države. Se pravi, da gre za neko kontradikcijo. Najprej naštejemo, kot rečeno, spoštovanje človekovega dostojanstva, svobode demokracije, enakopravnosti, enakopravnosti vladavine prava in človekovih pravic in potem dodamo to. In ta koncept, ne vem kako je to možno, ker ta koncept že ne vsebuje evropskega načina življenja, potem je to pač nekaj drugega. Nekaj kar trči ob to, kar je našteto in je morda celo nasprotno </font><br/>
<br/>
<b><font size="4">12. TRAK: (ES) – 14.55</font></b><br/>
<br/>
<font size="4">	(nadaljevanje) človekovim pravicam. Pač stvari ne moremo kar tako z lahkoto jemati in operirati z nekimi takimi pojmi, ne da bi si zares odgovorili na ta vprašanja in se poglobili v te koncepte. </font><br/>
<font size="4">	Kaj je torej ta evropski način življenja? Je to, recimo, način življenja nekega belega odraslega moškega srednjega razreda, ki je po možnosti branik nekih krščanskih vrednost in recimo islamofob. Je to to. Recimo, če se samo ozrem na retvid našega premiera izpred dveh dni, v katerem citiram konkretno navaja: Nobena druga knjiga ni povzročila več smrti, trpljenja, zatiranja, osiromašenja in družbene zaostalosti razen korana. To je tipičen izrek islamofobije in to s strani premiera, premiera države, ki bo vsak trenutek predsedovala Evropski uniji. </font><br/>
<font size="4">	To so zelo problematični koncepti, zabeleženi, mimogrede navrženi na borih 12 straneh,  nerazdelani, ne zares odgovorjeni in dejansko nas lahko po svoje tudi skrbijo. Kajti če s tako deklaracijo sprejmemo na lahkoten način in to še celo za obdobje štirih let, s tem dajemo neko bianko menico, da lahko naši politiki počnejo in v Bruslju zastopajo stališča, ki so nekaj drugega od tega za kar smo si do sedaj prizadevali skozi vsa ta desetletja samostojne države. Nekaj drugega, kot so recimo, spoštovanje človekovega dostojanstva, svobode, demokracije, enakopravnosti vladavine prava in človekovih pravic, sploh če je vladavina prava spet nek raztegljiv pojem odvisen od nekega zgodovinskega konteksta. Katerega, kakšnega, nam seveda ta deklaracija ponovno ne pojasni.</font><br/>
<font size="4">	Potem med ključnimi elementi ves čas, seveda gre tudi za zagotavljanje varnosti, se omenja učinkovito varovanje zunanjih meja. O tem smo že mnogokrat govorili. Vse lepo in prav. Seveda je varnost pomemben aspekt naših življenj. Ampak potrebno bi se bilo pogovoriti na evropski ravni o takšni migracijski in azilni politiki, ki ne bi razumela te politike predvsem kot varnostnega in izključno varnostnega problema, ampak bi se seveda malo bolj drugače opredeljevala ali posvetila tudi sami integraciji priseljencev. Ampak to je že preveč za nas. To je nekaj o čemer ta trenutna vlada niti noče prav dosti slišati in se seveda takim stvarem izogiba. </font><br/>
<font size="4">	Pričakovali bi, da bi v času največje epidemiološke krize, ki smo ji priča, da bi ta deklaracija naslovila tudi vprašanja povezana z razmerjem med varnostjo in človekovimi svoboščinami v času pandemij, kajti vidimo, in to je dejansko, epidemija virusa Covid19 zelo jasno in nazorno pokazala, da je to razmerje lahko tudi zelo krhko in da lahko pride v imenu varovanja zdravja tudi do zelo hudih omejitev javnega življenja in tudi do vse večjih omejitev in omejevanj človekovih pravic. </font><br/>
<font size="4">	In glede na to, da so podobne ukrepe sprejemale države v celotni Evropski uniji, bi seveda tudi na ravni Evropske unije pričakovali neke enotne smernice, ki bi zagotavljale učinkovito varovanje javnega zdravja, hkrati pa bi preprečevale samovoljne in pretirane ukrepe posameznih vlad, kajti tukaj bi tudi rabili nek poenoten pristop, ne pa spet od konteksta do konteksta, ki si ga lahko vsak razlaga po svoje. Ampak kot je videti to naši Vladi ni v interesu, zato seveda tega ni zaslediti v deklaraciji v tem pomembnem trenutku, v katerem se nahaja, ne samo Evropska unija, ampak cel svet. Pač kot rečeno, je to nekaj, kar, recimo, v tej deklaraciji manjka. Koliko je pa nekih dvoumnih, kar močnih definicij, bom rekla, ki so popolnoma neodgovorjene in so seveda prepuščene prosti interpretaciji kakor komu pač zapaše. </font><br/>
<font size="4">	Zato mislim, da je tovrstna deklaracija predvsem bianko menica </font><br/>
<br/>
<b><font size="4">13. TRAK: (ES) – 15.00</font></b><br/>
<br/>
<b><font size="4">	</font></b><font size="4">(nadaljevanje) naši politiki, da si lahko razlaga določene stvari, pač kakor se ji ravno ta trenutek zahoče.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Drugih prijavljenih ni. Še gospod Černigoj želi. Izvolite. </font><br/>
<br/>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Repliko.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Prosim.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči.</font><br/>
<font size="4">	Jaz sem že razpravljal in imam repliko na vaš govor, ker sem nekako zasledil, da ste me narobe razumeli. Jaz govorim… (Govorjenje s klopi.) Bom povedal zakaj. O bianko menici sem govoril. V bistvu je ta sporazum v bistvu in tukaj je moja replika, ker sem bil zgleda v moji razpravi narobe razumljen, v bistvu govorimo do leta 2024, ker je bilo to sprejeto v okviru Evropske unije. Prej je bilo osemnajst mesečno delovanje, sedaj je pa v bistvu štiriletno. Ampak to ni zaradi Slovenije, ampak ker so to predsedniki treh institucij 11. 12. 2020 podpisali ta dogovor. In razumljen sem bil tudi v tem smislu, ko sem tudi povedal, da ta odbor še vedno lahko uporabi vsako leto, večkrat na leto. Tudi 5. člen Zakona o sodelovanju med Državnim zborom in Vlado o zadevah EU, kjer mora Vlada Republike Slovenije najmanj enkrat letno poročati v Državnem zboru Republike Slovenije o stanju v EU in o položaju Slovenije v njej. O tem sem govoril in zaradi tega sem bil tudi narobe razumljen.</font><br/>
<font size="4">	Še enkrat bi rad povedal. To ni bianko menica. Vsi odbori in Državni zbor lahko enkrat ali večkrat, vsaj enkrat na leto, pokliče Vlado na zagovor tako rekoč. In v tem mojem razgovoru sem bil v razpravi gospe Sukič narobe razumljen.</font><br/>
<font size="4">	Hvala za pozornost. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Gospod minister Hojs, prosim.</font><br/>
<br/>
<font size="4">	</font><b><font size="4">ALEŠ HOJS:</font></b><font size="4"> Hvala lepa.</font><br/>
<font size="4">	Jaz ne bom dolg. Jaz bi samo mogoče samo gospe Sukič odgovoril. Deloma se je z njo potrebno strinjati. Če odprete spletno stran Evropske unije, ste na uradnem spletišču Evropske unije, imate tam lepo napisano: Spodbujanje evropskega načina življenja. Torej se je Evropska unija zavezala k temu, da bo to storila. Imamo celo podpredsednika Evropske komisije, gospoda Šinasa?, ki je komisar za to, da vodi ta resor. Tako da verjetno ima gospa prav, da bi te gospodje kaj več naredili na tem, da bi ta način bolj podrobno predstavili, da bi ljudi o tem ozaveščali, torej da bi morda poskrbeli za to, da bi Evropa do junija imela cepivo, pa ne vem če ga bomo imeli, upam, da ga bomo imeli, recimo Srbi ga očitno imajo. Se pravi kar celo vrsto stvari bi lahko naštel v zelo kratkem izvajanju, pa bi morda lahko predstavil kaj si jaz predstavljam pod evropskim načinom življenja. Tako da mislim, da so bile kritike o tem, da je deklaracija v tem smislu nepopolna morda deloma upravičene. Seveda pa je pretežna naloga Evropske komisije in tistih, ki so v Bruslju za lepe denarje sedijo, da kaj več na tem področju naredijo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> Hvala. Drugih prijavljenih v razpravi ni več, tako da razpravo zaključujem. </font><br/>
<font size="4">	Prehajamo na odločanje. Pri obravnavi te deklaracije naš odbor nastopa kot matično delovno telo, ampak samo za tisti del besedila, ki je pač v okviru naših pristojnosti. Zaradi tega predlagam naslednji predlog sklepa: »Odbor za notranje zadeve, javno upravo in lokalno samoupravo je predlog Deklaracije za usmeritvah za delovanje Republike Slovenije v institucijah Evropske unije v obdobju 2021-2024 obravnaval z vidika svojih pristojnosti kot matično delovno telo in k predlogu deklaracije nima pripomb.« Se pravi, da ni bil sprejet noben amandma. </font><br/>
<font size="4">	Želi kdo o predlogu sklepa razpravljati? Ne. Želi kdo obrazložiti svoj glas? Prosil bi, da vsi preverite, če imate vložene kartice, da ne bo potem kakšnega zapleta. </font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (10 članov.) Je kdo proti? (7 članov.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem je ta točka dnevnega reda zaključena. Zaključujem pa tudi 21. redno sejo Odbora za notranje zadeve, javno upravo in lokalno samoupravo. </font><br/>
<br/>
<b><font size="4">14. TRAK: (ES)- 15.05</font></b><br/>
<br/>
<b><font size="4">	</font></b><font size="4">(nadaljevanje) Poročilo bo dano v pisni obliki. Glede poročevalca, če ni posebnih pripomb, bi želel biti gospod Černigoj. V redu. Če se strinjate, bo to gospod Černigoj. </font><br/>
<font size="4">	Hvala. Srečno.</font><br/>
<br/>
<b><font size="4">Seja je bila končana 25. februarja 2021 ob 15.05.</font></b>
</root>