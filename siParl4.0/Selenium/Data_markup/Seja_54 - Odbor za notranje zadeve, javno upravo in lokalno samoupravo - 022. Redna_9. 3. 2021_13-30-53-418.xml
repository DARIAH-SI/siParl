<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR </font></b><br/>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br/>
<b><font size="4">22. seja</font></b><br/>
<br/>
<b><font size="4">(9. marec 2021)</font></b><br/>
</p></div><br/>
<b><font size="4">Sejo je vodil mag. Branko Grims, predsednik Odbora za notranje zadeve, javno upravo in lokalno samoupravo. </font></b><br/>
<b><font size="4">Seja se je začela ob 14.05.</font></b><br/>
<br/>
<b><font size="4">1. TRAK: (MK) </font></b><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS:</font></b><font size="4"> … danes ni, je pa kar precej pooblastil, tako da poslanka Maša Kociper nadomešča poslanca mag. Andrej Rajha, poslanec Matjaž Nemec nadomešča poslanca Predraga Bakovića, poslanec Franci Kepa nadomešča poslanko Anjo Bah Žibert, poslanec Nik Prebil nadomešča poslanko Tino Heferle, poslanec Matej T. Vatovec nadomešča poslanca Boštjana Koražijo in poslanec Jani Ivanuša nadomešča poslanca Dušana Šiška. Tudi seveda njim vsem lep pozdrav.</font><br/>
<font size="4">	Glede dnevnega reda, prehajamo na določitev… Prosim? (oglašanje iz dvorane) Samo, da preberem tole do konca. Prehajamo na določitev dnevnega reda, to je dne 4. marca sem razširil dnevni red s točko A1. ker je vezana na datum, to je predlog stališče Republike Slovenije do Predloga uredbe Evropskega parlamenta in Sveta o spremembi uredbe o vzpostavitvi, delovanju in uporabi schengenskega informacijskega sistema na področju policijskega sodelovanja in pravosodnega sodelovanja v kazenskih zadevah glede vnosa razpisov ukrepov s strani Europola. Glede točke A1 vas obveščam, da je razširitev določena na podlagi 154.d člena Poslovnika Državnega zbora in se bo obravnavala kot prva po vrsti. Drugih predlogov za razširitev oziroma za umik dnevnega reda ni bilo. </font><br/>
<br/>
<font size="4">	Prehajamo torej na obravnavo </font><b><font size="4">A1. TOČKE DNEVNEGA REDA - TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE O VZPOSTAVITVI, DELOVANJU IN UPORABI SCHENGENSKEGA INFORMACIJSKEGA SISTEMA NA PODROČJU POLICIJSKEGA SODELOVANJA IN PRAVOSODNEGA SODELOVANJA V KAZENSKIH ZADEVAH GLEDE VNOSA RAZPISOV UKREPOV S STRANI EUROPOLA. </font></b><font size="4">Vi ste želel postopkovno. Prosim?</font><br/>
<br/>
<b><font size="4">DR. MATEJ TAŠNER VATOVEC (PS Levica): </font></b><font size="4">Hvala. Gospod predsednik, zdaj kot veste smo v Poslanski skupini Levica v petek obvestili predsednika Državnega zbora, da je sklic te seje oziroma njegova preložitev v nasprotju s poslovnikom. Vi ste prvotno 22. sejo Odbora za notranje zadeve sklicali za jutri, kar je po 48. členu poslovnika v 14-dnevnem poslovniškem roku tako kot določa ta člen, ampak naslednji dan, se pravi 25. 2. ste prestavili to sejo za en dan nazaj, to se pravi na danes. To pomeni kršitev poslovnika, zaradi tega sem o tem obvestil predsednika Državnega zbora, ki vas je tudi na to opozoril včeraj v svojem dopisu in vas tudi pozval, da to situacijo sanirate. Vašega odgovora ni, jaz menim, da bi vsakršna odločitev, ki bi jo danes ta odbor sprejel bila v nasprotju s poslovnikom, mogoče celo nezakonita, ker krši poslovnik, zato v skladu s 74. členom poslovnika predlagam, da se preloži vse točke dnevnega reda na eno od naslednjih sej Odbora za notranje zadeve in prosim, da date to odboru na glasovanje. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Glejte, kar se tiče sklica, sklic je bil v rednem roku, naknadno je dejansko takoj naslednji dan, ko sem bil obveščen, da se pri nekaterih poslancih pojavlja problem z udeležbo in tudi z eventualnim nadomeščanjem, sem poiskal varianto, to je ta današnja seja in ste bili tudi obveščeni o preložitvi. Kar se tiče zapletov z vlaganjem amandmajev. Kot vidite je bil napisan na preložitvi rok 3. 3., se pravi tukaj ne more biti nobenega problema. In kar se tiče tovrstnih preložitev, jih je bilo že na desetine, pa nikoli iz tega ni bilo problema. Če želite lahko o tem glasujemo, opozarjam pa, da ni drugega datuma in da v tem primeru vsi gostje in vsi, ki so se danes udeležili seje bodo pač soočeni s tem, da seje ne bo. Kar se tiče zakonitosti seje seveda je popolnoma veljavna in vsaka odločitev, ki je na njej sprejeta je pravno veljavna in zavezujoča, tako da tukaj ni nobenega najmanjšega problema. Ne glede na do sedaj uveljavljeno prakso, ne glede na kakršnekoli težave. Vi ste želeli postopkovno? </font><br/>
<br/>
<b><font size="4">NIK PREBIL (PS LMŠ): </font></b><font size="4">Predsednik hvala lepa. Kolegice in kolegi lep pozdrav. </font><br/>
<br/>
<b><font size="4">2. TRAK: (MK) – 14.10</font></b><br/>
<br/>
<font size="4">(nadaljevanje) Zadevo, ki jo je izpostavil kolega Vatovec je povsem na mestu. Poslanka skupina Levica je na predsednika Državnega zbora naslovila dopis in predsednik vi ste ta dopis oziroma odgovor na ta dopis predsednika Državnega zbora dobil. V tem dopisu pa predsednik jasno ugotavlja, da je prišlo do kršitve Poslovnika Državnega zbor in vas je v dopisu tudi pozval, da sejo prestavite. Zdaj vi spet nekako samovoljno, češ jaz kot predsednik lahko delam kar hočem, ampak jaz mislim, da nismo in ne rabimo tako daleč, da se boste vi sam lahko odločal, kdaj bo zakonsko kakšna seja lahko potekala in kdaj ne, čeprav jasno kršite Poslovnik Državnega zbora. Tako, da jaz prosim, da predlog ne samo upoštevate, že vaša dolžnost je, da sejo sami prekinete in jo prestavite v zakonsko določen rok. Hvala. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Še gospod Nemec. </font><br/>
<br/>
<b><font size="4">MATJAŽ NEMEC (PS SD): </font></b><font size="4">Hvala spoštovani predsednik za besedo. Jaz bi si želel, da naša mnenja, ki so velikokrat različna ali pa tudi podobna se sprejemajo na legalen in legitimen način. Veste, oholost je minljiva, tudi vzvišenost je minljiva, sodelovanje, razumevanje, prilaganje pa je lahko trajno za našo družbo in ravno to spoštovani predsednik bi vam lahko zamerili. Saj ni noben problem, da imate lahko pri določenih zadevah drugačno stališče kot opozicija, ampak bodite toliko pokončni ali pa fer ne samo do nas opozicije, ampak tudi do vaših kolegov in kolegic in do vseh vabljenih, da to storitev vsaj na legalen način. Mnenje predsednika Državnega zbora ni irelevantno. Je relevantno za vse nas, ne samo za vas kot predsedujočega, ampak za slehernega poslanca in poslanko, ne glede ali je opozicija ali je koalicija ali prihaja s strani DeSUS, Nacionalne stranke ali pa SMC, iz katere prihaja sam predsednik Državnega zbora, ki je opozoril na to, kar počnete. </font><br/>
<font size="4">Spoštovani predsednik, imeli smo priložnost pred parimi tedni vas gledati, ko ste zelo kritično ali pa celo ozmerjali uslužbenko zakonodajno vladne službe. Ne si dovoli, da bi v drugo naredili veliko napako, ne na vsebinski ravni, ampak na postopkovni ravni. Ne glede na to, da so si gostje, tako kot mi danes vzeli čas in se pripravili na to sejo, je treba poskrbeti tudi za legalnost delovanja odbora in seveda posledično Državnega zbora. Nihče od nas ni večen, država pa upam, da bo. Hvala lepa in zato se dajte pravilno odločiti. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Če gremo po vrsti. Sklic je bil v zakonitem roku, v poslovniškem roku. Prestavitev je bila naslednji dan, za prestavitev ni nobenega roka o tem, kdaj se to opravi, pač odloči predsednik, ki sklicuje po poslovniku, kot veste, odbor. Lahko pa odloči odbor, da bo sejo prestavil. V tem primeru zdaj povem, da jo bom sklical v nedeljo, zaradi tega, ker je to edini dan, ki je sploh na razpolago, da je prostor na razpolago, ker ga drugače ni, v temu je vsa finta. </font><br/>
<font size="4">Kar se pa tiče udeležbe sem pa povedal, da je bil problem in da so me nekateri poslanci obvestili, da ne morejo niti zagotoviti nadomeščanja, niti da se ne morejo drugače udeležiti, in zaradi tega sem pač iskal eno rešitev, ki bi bila ustrezna. Izogibam se nočnim sejam, verjetno ste opazili, da še nobene seje nisem sklical ponoči. Izogibam se vsem takim stvarem, ki so neprijetne za udeležence, ker želim voditi odbor tako, da grem čim bolj nasproti tistim, ki se seje udeležijo. Še enkrat povem, da kar se tiče seje je popolnoma legalna in vsak sklep, ki bo danes tukaj sprejet je legalen in legitimen in to vsi dobro veste. In še enkrat povem, tovrstnih sprememb, ko se je naknadno spreminjalo datume po sklicu je kolikor jih hočete, na desetine v pravni praksi v času veljavnosti sedanjega pač poslovnika. Se pravi tukaj ni nobenega problema. Prosim. </font><br/>
<br/>
<b><font size="4">DR. MATEJ TAŠNER VATOVEC (PS Levica): </font></b><font size="4">Poglejte predsednik, to kar zdaj izvajate je čisto sprenevedanje. Ni nobenega, mislim, nobena praksa, mislim, prosim dajte datumsko poimensko, kdaj se je kršil poslovnik, ampak dejstvo ostaja - predsednik Državnega zbora gospod Igor Zorčič vam je včeraj napisal, da ste s sklicem, s prestavitvijo na današnji dan kršili poslovnik. Še enkrat, 48. člen določa, da mora biti seja, da morajo biti gradiva za sejo poslana poslancem najmanj 14 dni pred izvedbo seje. Imate prav, vi ste sklical sejo zakonito, se pravi za jutri. Tisto, kar ni v skladu s poslovnikom je pa to, da ste jo prestavili na en dan nazaj, se pravi na danes, kjer abstrahirano to pomeni, da bi lahko vsak koalicijski predsednik sklical odbor v poslovniško zakonitem roku in jo potem, če bi se njemu zdelo, ker je preveril pri nekaterih, Poslansko skupino Levica ni noben vprašal, če lahko zagotovi prisotnost jutri. </font><br/>
<br/>
<b><font size="4">3. TRAK: (MK) – 14.15</font></b><br/>
<br/>
<font size="4">(nadaljevanje) Bi lahko prestavil to na, ne vem, en dan po sklicu, dva dni po sklicu, to je v nasprotju z duhom in z določbami poslovnika. In na to vas opozarja predsednik Zorčič, zato bi bilo prav, da najdete drug termin oziroma da sejo skličete skladno s poslovnikom. Če ste našel termin jutri, jaz mislim, da bi lahko zagotovili prisotnost. Ta Državni zbor ima 90 poslancev, ki so v službi, kolikor jaz razumem od ponedeljka do petka in ne razumem, kako ni moč zagotoviti prisotnosti na delovni dan sredi dneva, ne vem, kdaj je bil prvotni sklic ob 11. uri. Mislim, tukaj ni nobenega opravičenega razloga, da ne bi mogla biti seja sklepčna. Če pa ne bi bila, pa bi pač mislim, da upravičeno lahko trgali poslancem, ki ne bi prišli na svoje delovno mesto, tisti del plače za ta dan. Tako da jaz še enkrat predlagam predsednik ohranite integriteto tega odbora, svojo lastno in prestavite sejo. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Želi še kdo? Gospa Sluga, prosim. </font><br/>
<br/>
<b><font size="4">JANJA SLUGA (PS SMC): </font></b><font size="4">Predsednik vam je zelo jasno napisal, kaj in kako. Jaz mislim, da bi bilo prav, da bi vsi skupaj spoštovali poslovnik. Mogoče se vam v tem trenutku zdi, ker ste prestavili sejo za en dan, pa si rečete, dobro, kaj pomeni ta en dan. Ampak dajmo se postaviti v drugo situacijo, dajmo se postaviti v situacijo, ko bi vi prestavili sejo za 10 dni nazaj. In to bi lahko postala neka praksa in to je ravno tako kršitev poslovnika. Mi se ne moremo zdaj pogovarjati o tem en dan nič ne pomeni. Pomeni, roki so določeni, določeni so zelo natančno, določeni so številčno. Številke ne dopuščajo odstopanja in jaz mislim, da bi bilo prav, ne da date predlog na glasovanje, ampak da sami prestavite to sejo, zato, da dejansko spoštujemo poslovnik. Ker prestavljati sejo za 3, 4, 5, potem bi lahko postala praksa prestaviti sejo tudi za 10 dni, roki bi bili pa potem vemo vsi kakšni. In res mislim, da ni prav in res mislim, če se pojavi potem pobuda na odboru, da bi bilo prav, da greste poslancem naproti in spoštujete poslovnik, naredite to, h čemur vas je tudi predsednik Državnega zbor pozval. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Želi še kdo? Ne. Potem dajem na glasovanje predlog za to, da se seja prestavi. Če bo tak sklep izglasovan, boste o prestavitvi obveščeni. Še prosim. </font><br/>
<br/>
<b><font size="4">MATJAŽ NEMEC (PS SD): </font></b><font size="4">Jaz bi samo obrazložil svoj glas. A lahko?</font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Kar izvoli. </font><br/>
<br/>
<b><font size="4">MATJAŽ NEMEC (PS SD): </font></b><font size="4">Spoštovane kolegice iz SDS, Nove Slovenije, Nacionalne stranke, SMC, Levice, LMŠ in SD. Poglejte, naši pogledi so lahko različno vsebinsko in je prav, da se v tem Državnem zboru opravi temeljita razprava, seveda v okviru tistega predpisanega, ki nam služi za to, da se nam omogoči normalno delo. Ni problem razlike, ki so med nami, ampak je potrebno z vsemi silami ohraniti legitimnost in legalnost delovanja tega Državnega zbora. To je treba braniti kot z zadnjo kapljico krvi, ne glede na naše razlike. Če si bomo dovolili nenehne posege v poslovnik, če si bomo dovolili neizmerno avtonomijo posameznih predsednikov odborov, kot to počnemo v zadnjih mesecih, potem je vse zaman, da smo sploh poslanke in poslanci. Torej še enkrat, ne gre za vsebinske razlike, gre za čisto poslovniške utemeljene razloge, zato da se omogoči normalno delovanje tega Državnega zbora in v njem vseh predstavnic in predstavnikov ljudstva. Zato vas prosim, ne glede na razlike, ne dovolite zlorabe ali pa zlorab tega doma, lepo vas prosim, zato glasujte, da se seja premakne – ker smo zadnji branik zdrave pameti v državi. Hvala lepa. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Te izjave me nekoliko skrbi. Prosim gospa Sukič.</font><br/>
<br/>
<b><font size="4">NATAŠA SUKIČ (PS Levica): </font></b><font size="4">Hvala za besedo. Tudi jaz bi rada zelo kratko in jedrnato obrazložila svoj glas. Jaz mislim, da je v interesu vseh nas poslank in poslancev, ne glede na to iz katere stranke ali pa poslanske skupine prihajamo, da se držimo poslovniških določil v izogib vsesplošnemu kaosu v prihodnosti. Če bomo danes naredili izjemo, potem jo lahko začnemo ponavljati čisto vsi tisti, ki predsedujemo komisijam in odborom in se začnemo na tak način igračkati z raznimi poslovniškimi roki in tako naprej. Tako da mislim, da to ni v interesu nikogar, spoštovani predsednik po mojem tudi v vašem ne, da si dovolimo, da gredo stvari v takšno nebrzdano smer. </font><br/>
<br/>
<b><font size="4">4. TRAK: (MK) – 14.20</font></b><br/>
<br/>
<font size="4">(nadaljevanje) Zato seveda bom podprla predlog, da se ta seja prestavi, zato da se bomo resnično držali vsaj minimuma, ki mora veljati v tej hiši in to je poslovniških določil, ne glede na naše vsebinske razlike. To nima veze z vsebinami. Hvala lepa. </font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala. Želi še kdo obrazložiti svoj glas? Če ne, dajem na glasovanje predlog za prestavitev seje. Se pravi začenjamo z glasovanjem. Glasovanje teče, glasujemo s karticami. Moram pa jaz tole prekiniti. Zdaj pa res glasujemo, glasovanje teče. </font><br/>
<font size="4">To se pravi, seja je prekinjena. O nadaljevanju in sklicu boste obveščeni. </font><br/>
<font size="4">Kdo je za? (9 članov.) Kdo je proti? (8 članov.)</font><br/>
<font size="4">Kdaj bo, boste izvedeli v naslednjem dnevu. </font><br/>
<font size="4">Hvala lepa, srečno. </font><br/>
<br/>
<b><font size="4">(SEJA JE BILA PREKINJENA 9. MARCA 2021 OB 14.21.)</font></b>
</root>