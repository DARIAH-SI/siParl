<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">57. nujna seja</font></b><br/>
<br/>
<b><font size="4">(22. april 2021)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je začela ob 14. uri. </font></b><br/>
<br/>
<b><font size="4">1. TRAK: (DAG) </font></b><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Spoštovani gospe in gospodje, lepo pozdravljeni! Začenjam 57. nujno sejo Odbora za finance.</font><br/>
<font size="4">	Nisem prejel nobenega obvestila, da bi bil kdo od članic ali članov zadržan in se seje ne bi mogel udeležiti. Prejel pa sem dve pooblastili, in sicer poslanka Alenka Bratušek nadomešča poslanca Marka Bandellija iz Poslanske skupine SAB in poslanka Lidija Ivanuša nadomešča poslanko Eleno Zavadlav Ušaj iz Poslanske skupine Slovenske demokratske stranke. </font><br/>
<font size="4">	</font><br/>
<font size="4">	S sklicem seje ste prejeli predlagani dnevni red seje odbora. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ODLOKA O SPREMEMBAH ODLOKA O OKVIRU ZA PRIPRAVO PRORAČUNOV SEKTORJA DRŽAVA ZA OBDOBJE 2020-2022. </font></b><br/>
<b><font size="4">	</font></b><font size="4">Predlog odloka je Državnemu zboru v obravnavo predložila Vlada 9. aprila letos. Dne 19. aprila je bila s strani poslank in poslancev s prvopodpisanim Danijelom Krivcem vložena zahteva za sklic izredne seje Državnega zbora s to in naslednjo točko dnevnega reda današnje seje Odbora za finance. </font><br/>
<font size="4">	Odbor predlog odloka obravnava na podlagi drugega odstavka 13. člena Zakona o fiskalnem pravilu in kot matično delovno telo tudi na podlagi 107., 108., 169.a in 171. člena Poslovnika Državnega zbora. </font><br/>
<font size="4">	K tej točki so povabljeni: Ministrstvo za finance, Fiskalni svet, Urad za makroekonomske analize in razvoj in Zakonodajno-pravna služba. </font><br/>
<font size="4">	Poleg predloga odloka ste prejeli še naslednja gradiva: oceno Fiskalnega sveta z dne 16. aprila 2021, mnenje Zakonodajno-pravne službe z dne 20. aprila 2021 in stališče Vlade Republike Slovenije do ocene Fiskalnega sveta danes. </font><br/>
<font size="4">	</font><br/>
<font size="4">	Začenjam </font><b><font size="4">drugo obravnavo </font></b><font size="4">predloga odloka, v kateri bomo na podlagi 171. člena v povezavi s 126. členom Poslovnika Državnega zbora opravili glasovanje o posameznih členih predloga odloka. </font><br/>
<font size="4">	Uvodne predstavitve bomo opravili po naslednjem vrstnem redu: Vlada, Fiskalni svet, odgovor Vlade na poročilo Fiskalnega sveta in Urad za makroekonomske analize in razvoj. </font><br/>
<font size="4">	Najprej dajem besedo predstavniku Vlade, ministru za finance, gospodu Andreju Širclju. </font><br/>
<br/>
<font size="4">	</font><b><font size="4">MAG. ANDREJ ŠIRCELJ: </font></b><font size="4">Hvala lepa. </font><br/>
<font size="4">	Spoštovani predsednik Odbora za finance in monetarno politiko, spoštovani predsednik Fiskalnega sveta, spoštovane poslanke in spoštovani poslanci! Dovolite mi, da vam predstavim Predlog odloka o spremembah Odloka o okviru za pripravo proračunov sektorja država za obdobje 2020-2022, posebej v delu, ki se nanaša na leto 2021. Ta odlok spremljajo še trije dokumenti, in sicer: program stabilnosti, kot vsebinska obrazložitev odloka, ocena Fiskalnega sveta in mnenje Vlade Republike Slovenije na to oceno. Podlage za gradiva, ki jih je pripravila Vlada, se pravi, za odlok, program stabilnosti, so: makroekonomska napoved Umarja, govorimo o zadnji razpoložljivi makroekonomski napovedi, in vsi sprejeti ukrepi v Državnem zboru oziroma na Vladi do sredine meseca aprila. Niso pa upoštevani načrti, predlogi zakonov, predlogi ukrepov, ki so v fazi sprejemanja ali v javni obravnavi. Upoštevani so v teh gradivih torej tisti ukrepi, ki so določeni v skladu z Zakonom o javnih financah, v katerega je vključena tudi tako imenovana proračunska direktiva Evropske unije, ki je v celoti prenesena v Zakon o javnih financah. Da bi bile napovedi čim bolj natančne in zanesljive, se </font><br/>
<font size="4">		</font><br/>
<b><font size="4">2. TRAK: (ŠZ) – 14.05</font></b><br/>
<br/>
<font size="4">	(nadaljevanje) je v okviru evropskega semestra in tudi v okviru Državnega zbora obravnava popravi tudi o jesenskih osnutkih proračunskih dokumentov, kjer se bo ponovno preverila tako makroekonomska napoved, kot tudi vpliv sprejetih ukrepov, predpisov, tistih ukrepov, ki bodo sprejeti na javnofinančni položaj, na javnofinančne projekcije vključno z javnofinančnimi projekcijami vseh blagajn in seveda tudi državnega proračuna. Tako bo vlada Državnemu zboru, tako Državnemu zboru in Evropski komisiji še enkrat predložila predložene ukrepe. Gradivo, ki ga imate pred seboj spoštovani je pripravljeno v času izjemnih negotovosti. Ne glede na obstoj cepiva ostajajo v zvezi s potekom epidemije še veliko neznank. Količine cepiva so omejene celotni Evropski uniji, se pojavljajo tudi zamude pri njegovi dobavi. Zato je težko oceniti kdaj bo dosežena ustrezna precepljenost prebivalstva na podlagi katere bo mogoče sprostiti večino omejitvenih ukrepov, vse to pa seveda vpliva na fiskalni, finančni, monetarni položaj držav članic, vključno z državo Slovenijo. Fiskalna politika je tako še močno pod vplivom epidemije, pogled za nekaj mesecev nazaj kaže, da je bil v letu 2020 padec bruto družbenega proizvoda manjši od pričakovanega in je znašal v Sloveniji  -5,5 %. V primerjavi z evro območjem je  bila gospodarska aktivnost Sloveniji nekoliko boljša. Tam je namreč znašal padec 6,6 %. Paketi ukrepov za blažitev covid-19 so pomembno vplivali, da padec gospodarske rasti v letu 2020 ni bil večji. Če bi bil večji, bi bil seveda lahko slabši tudi fiskalni in finančni položaj države. </font><br/>
<font size="4">Banka Slovenije ocenjuje, da bi bil padec gospodarske aktivnosti v letu 2020 ob odsotnosti ukrepov večji približno za tretjino. Fiskalni svet ocenjuje padec večji za četrtino. UMAR pa ocenjuje, da bi bil padec večji za vsaj tri odstotne točke. Predvsem zaradi obsežnih ukrepov na fiskalnem področju je v letu 2020 znašal primanjkljaj -8,4 % bruto družbenega proizvoda, kar je nekoliko nižje od povprečja evro območja, kjer je bil ocenjen primanjkljaj -8,8 % bruto družbenega proizvoda. V letu 2020 je bilo za ukrepe za boj proti covid-19 namenjenih skupno z vsemi spodbudami okoli 6,5 % bruto družbenega proizvoda, v letu 2021 pa se ta odstotek načrtuje na okoli 3 % bruto družbenega proizvoda. Ob tem naj dodam, da so vse države članice ob pojavu pandemije covid-19 sprejele hitre in obsežne fiskalne ukrepe. Podporni ukrepi so v celotnem evro območju v letu 2020 predstavljali 4,2 % bruto družbenega proizvoda, v letu 2021 pa se jih načrtuje za 2,4 % bruto družbenega proizvoda. Tako celotno evro območje izvaja in načrtuje podporno fiskalno politiko. Paketi ukrepov so vplivali na povečanje javnih dolgov v celotnem evro območju. V odstotkih bruto družbenega proizvoda bo javni dolg v letu 2020 po ocenah v evro območju znašal 101,7 % BDP in se bo povečal v primerjavi z letom 2019 za 15,8 odstotkih točk. V Sloveniji se je javni dolg po objavljenih podatkih v letu 2020 povečal za 15,2 odstotnih točk na 80,8 % bruto družbenega proizvoda. Negotove razmere in nepredvidljiva situacija so na fiskalnem področju, torej razlog za odstopanje od fiskalnih pravil </font><br/>
<br/>
<b><font size="4">3. TRAK: (SB) – 14.10</font></b><br/>
<br/>
<font size="4">	(nadaljevanje) na podlagi inštrumenta izjemnih okoliščin. Te so veljale tako v letu 2020, veljajo v letošnjem letu in trenutni podatki kažejo, da bodo veljale tudi v prihodnjem letu v letu 2022. Tako Fiskalni svet tudi ugotavlja, da bo v letu 2022 glede na trenutno znane podatke in razpoložljive napovedi v času izdelave tokratne ocene, to je v začetku aprila, izpolnjen vsaj eden od dveh pogojev, ki po 12. členu Zakona o fiskalnem pravilu omogočata uveljavljanje izjemnih okoliščin in s tem možnost odstopanja od veljavnih pravil v obsegu ukrepov namenjenih k blažitvi posledic neobičajnega dogodka, če te ne ogroža srednjeročne vzdržnosti javnih financ. Usmeritve za fiskalno politiko: Evropska komisija podrobnejšo usmeritev za fiskalno politiko v letu 2022 podaja v sporočilu svetu glede odziva fiskalne politike eno leto po izbruhu COVID-19 iz začetka marca 2021. V njem Evropska komisija poudarja, da mora fiskalna politika v trenutnih negotovih razmerah ostati spodbujevalna. Postopen umik interventnih ukrepov bo smiseln šele, ko bodo epidemiološke in gospodarske razmere to omogočale. O uporabi odstopne klavzule v prihodnjem letu se bo sicer na ravni Evropske unije odločalo v maju na podlagi spomladanske napovedi Evropske komisije, merilo za to je velikost bruto domačega proizvoda Evropske unije oziroma evro območja v primerjavi z letom pred krizo. Glede na zadnje zimske napovedi Evropske komisije bo BDP v EU oziroma v evro območju dosegel predkrizno raven nekje v sredini leta 2022. Skladno s tem pa Evropska komisija glede na trenutno znane informacije ugotavlja, da bi bilo smiselno uporabo splošne odstopne klavzule podaljšati tudi v letu 2022. V letu in v luči izjemnih okoliščin in negotovosti se tako v prihodnjih treh letih načrtuje primanjkljaja sektorja država, ki pa se bo po vrhu v letu 2020 in 2021 postopoma zniževal. To je v skladu s priporočili mednarodnih inštitucij kot so Evropska komisija, mednarodni denarni sklad, evropska centralna banka, da ukrepi za podporo gospodarski aktivnosti kljub postopnemu okrevanju gospodarske aktivnosti ne smejo biti prehitro umaknjeni, saj bi to lahko ogrozilo okrevanje. Spoštovani poslanci, izjemna situacija, v kateri se nahajamo zahteva odločno ukrepanje, zato je v teh negotovih časih tudi omogočeno odstopanje od fiskalnih pravil. Pri tem se je treba nenehno prilagajati situaciji, saj kljub cepivom še vedno ni jasno kdaj bo epidemije konec. Ob tem ne gre zgolj za ukrepe, ki se neposredno nanašajo na spopadanje z epidemijo temveč so že sedaj potrebne tudi znatne investicije za hitrejši zagon gospodarske aktivnosti. Ta sredstva je treba predvideti, jih izkoristiti za razvojno transformacijo gospodarstva, hkrati pa bo treba tudi po preteku izjemnih okoliščin ugotoviti in zagotoviti, da fiskalna politika ne ogrozi okrevanja. Vse to po mnenju Vlade obravnavani odlok upošteva. Zato predlagam, da ga podprete. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod minister. </font><br/>
<font size="4">	Prejel sem še eno pooblastilo, in sicer je poslanec oziroma poslanec Gregor Perič nadomešča poslanko Moniko Gregorčič iz Poslanske skupine Stranka Modernega centra. Nadaljujemo z uvodnimi predstavitvami. Zdaj je na vrsti predsednik Fiskalnega sveta gospod Davorin Kračun. Izvolite, prosim.</font><br/>
<br/>
<b><font size="4">	DR. DAVORIN KRAČUN:</font></b><font size="4"> Spoštovani, gospod predsednik, spoštovani gospod minister, spoštovani visoki zbor. Dovolite mi, da podam uvodno pojasnilo naše ocene, in sicer za celoto proračunskih dokumentov, kajti z vidika srednjeročno vzdržnosti javnih financ predstavljajo ti dokumenti, torej gre za predlog spremenjenega okvira za pripravo proračunov 2020 do 2022, predlog okvira za pripravo proračunov 2022 do 2024 in osnutek programa stabilnosti 2021, ti dokumenti predstavljajo </font><br/>
<br/>
<b><font size="4">4. TRAK: (VP) 14.15</font></b><br/>
<br/>
<b><font size="4">	</font></b><font size="4">(nadaljevanje) smiselno celoto in zato je moja uvodna obrazložitev ocene namenjena tem dokumentom kot celota.</font><br/>
<font size="4">	Fiskalni svet je proračunske dokumente, ki jih danes obravnavamo prejel v petek 9. aprila in svojo zakonsko predpisano nalogo, torej pripravo ocene v roku sedmih dni, je opravil do petka 16. aprila. Vlada je v petek 16. aprila, torej na dan, ko je bil Fiskalni svet zavezan k oddaji ocene, predstavila osnutek davčne reforme, ki v predloženih proračunskih dokumentih ni bil nakazan, njegovi potencialni javnofinančni učinki pa v njih niso vsebovani. Takšen način priprave proračunskih dokumentov ob skoraj hkratni pripravi pomembnih reform lahko označimo kot necelovito načrtovanje. Velja omeniti, da so v osnutku programa stabilnosti javnofinančnim projekcijam namenjene zgolj tri strani brez obrazložitev ukrepov, ki naj bi omogočili te projekcije.</font><br/>
<font size="4">	Zaradi povečane negotovosti, ki vpliva na vhodne podatke za oceno skladnosti, je Fiskalni svet v tokratni oceni skušal uporabiti čim več kazalnikov, tudi takšnih, ki niso neposredno opredeljeni v zakonodaji. Predvsem pa ocena v večji meri kot sicer temelji na kvalitativni oceni predlaganih proračunskih dokumentov. To je od začetka epidemije usmeritev oziroma priporočilo tudi Evropske komisije.</font><br/>
<font size="4">	Fiskalni svet je oktobra 2020 in v začetku aprila 2021 potrdil, da je ob trenutku priprave takratnih ocen izpolnjen vsaj eden od dveh pogojev, ki omogočata izjemnih okoliščin tudi v letih 2021 in 2022. Uveljavitev izjemnih okoliščin pa ne pomeni bianco menice za neomejen obseg izdatkov, temveč domača in evropska zakonodaja določata, da morajo ukrepi tudi v krizi zagotavljati srednjeročno vzdržnost javnih financ. Fiskalni svet je že marca 2020 ob pričetku epidemije opozoril, da bo pozorno spremljal tisti del javnih financ, ki ni neposredno povezan z ukrepi za omejitev posledic COVID-19. Tako se po naši oceni in tudi oceni Evropske komisije ustrezneje prikaže naravnanost fiskalne politike. </font><br/>
<font size="4">	Projekcije brez upoštevanja neposrednega učinka covid ukrepov kažejo, da se bo primanjkljaj sektorja država z lanskega 2,3 % bruto domačega proizvoda letos povečal na 6,3 % bruto domačega proizvoda, nato pa naj bi se postopoma nižal in do leta 2020 padel pod mejo presežnega primanjkljaja, tj. 3 % bruto domačega proizvoda. V proračunskih dokumentih je tako predvsem za leto 2021 in deloma 2022 nakazana ekspanzivna fiskalna politika. Takšna usmeritev bi bila ustrezna, če bi temeljila na začasnih ukrepih. Za leti 2023 in 2024 je nakazana  nekoliko restriktivnejša fiskalna politika. Ta bi bila glede na trenutne ocene cikličnega položaja ustrezna, a ima Fiskalni svet resne zadržke glede realističnosti projekcij. Težava v proračunskih dokumentih nakazane ekspanzivne politike, predvsem za leto 2021, je, da vsebuje kar nekaj strukturnih elementov. Tako prihaja do odstopanja od načela neposredne povezanosti s krizo in od načela začasnosti. Posledično pa se večajo tveganja za vzdržnost javnih financ na srednji rok. Že sprejeti strukturni ukrepi na primanjkljaj tako ne bodo vplivali v letu 2021, temveč bodo njihove posledice za javne finance trajne in se bodo odražale v višji ravni primanjkljaja in povečanem kumuliranju dolga tudi v prihodnjih letih. </font><br/>
<font size="4">	Učinek že sprejetih ukrepov je po ocenah </font><br/>
<br/>
<b><font size="4">5. TRAK: (AB) – 14.20</font></b><br/>
<br/>
<b><font size="4">	</font></b><font size="4">(nadaljevanje) Ministrstva za finance, pokojninske blagajne in zdravstvene blagajne na letni ravni okoli 350 milijonov evrov. Učinek najavljenih ukrepov, to je socialna kapica, davčne spremembe, dolgotrajna oskrba, pa bi ta učinek lahko tudi podvojil ali potrojil.</font><br/>
<font size="4">	Drugi razlog za povečanje primanjkljajev v letu 2021, brez upoštevanja neposrednih učinkov covid ukrepov, je občutno povečanje investicijskih izdatkov. Raven investicij naj bi po projekcijah Vlade celotno obdobje do leta 2024 vztrajala na ravni okoli 3 milijarde evrov, oziroma okoli 6 procentov bruto domačega proizvoda, kar je daleč najvišja raven doslej. Težava seveda ni povišanje samo, saj to sovpada s priporočili mednarodnih institucij in je načeloma ustrezna usmeritev za vzpodbujanje gospodarstva. Vendar bo to povečanje le v manjši meri financiralo z evropskimi sredstvi, ki nevtralizirajo učinek višjih investicij na saldo. </font><br/>
<font size="4">	Evropska sredstva po projekcijah Ministrstva za finance namreč predstavljajo le okoli šestino povišane ravni skupnih investicij v obdobju 2021 do 2024. Ob tako hitrem in izrazitem povečanju investicij, kot je predpostavljeno v proračunskih dokumentih, se precej povečajo tveganja za njihovo učinkovitost in ustrezno usmerjenost. Vprašljiva je tudi absorpcijska sposobnost gospodarstva.</font><br/>
<font size="4">	Pomemben zadržek glede predlaganih proračunskih okvirov ima Fiskalni svet tudi glede realističnosti proračunskega načrtovanja. Zavedamo se negotovosti, ki so v trenutnih razmerah povezane s tovrstnim načrtovanjem. Vendar je predvsem zaradi predvidenega znižanja primanjkljaja v naslednjih letih, v svoji oceni izražamo močan dvom o realističnost projektih izdatkov, zlasti v letih 2023 in 2024, deloma pa tudi v letu 2022. Naj te dvome pojasnim nekoliko podrobneje.</font><br/>
<font size="4">	Rast izdatkov v navedenih letih je precej nižja od povprečnih rasti v obdobju pred krizo. Na primer rast izdatkov sektorja država, brez upoštevanja neposrednih učinkov covid ukrepov v letu 2023, naj bi bila le 0,3 %. Podrobnejši vpogled v projekcije pokaže, da naj bi se sredstva za zaposlene v sektorju država v letih 2023 in 2024 povečala zgolj za 1 %. Vmesna potrošnja naj se domala ne bi spremenila. Socialna nadomestila pa naj bi porastla za manj kot 3 %. Nižje od teh stopenj rasti so se izdatki za te komponente večali zgolj v letih po uveljavitvi Zujfa, oziroma v letih bančne krize. V letih pred tokratno krizo, ko je bila gospodarska rast podobna tej napovedani za prihodnja leta, so bile stopnje rasti naštetih agregatov vsaj za 2 do 3 odstotne točke višje. Še več, projekcije, ki jih je Fiskalni svet prejel od Ministrstva za finance kažejo, da naj bi se na primer sredstva za pokojnine v letu 2022 znižala za 6 %. Takšne predpostavke seveda vplivajo na agregate javnih financ in po našem mnenju nimajo podlage v trenutno veljavni zakonodaji. Predvsem pa ocenjeni proračunski dokumenti sprememb zakonodaje, ki bi tako omejevala rast porabe na naštetih področjih, ne omenjajo.</font><br/>
<font size="4">	Dvomi glede realističnosti projekcij so povezani tudi s predvideno porabo evropskih sredstev. Do vključno leta 2024 naj bi porabili 6,3 milijarde evrov nepovratnih sredstev od 8,3 milijarde evrov, ki so razpoložljive do leta 2030, torej več kot tri četrtine. Letno naj bi v obdobju 2021 do 2024 porabili v povprečju 1,6 milijarde evrov. V zadnjih desetih letih smo povprečno letno porabili okoli 700 milijonov evrov. Predvideno porabo tako kljub povečani razpoložljivosti teh sredstev implicira izjemno izboljšanje absorpcijske sposobnosti.</font><br/>
<font size="4">	Fiskalni svet ocenjuje, da je predvideno vzdrževanje visokih primanjkljajev in visoke ravni dolga iz projekcij. Ta naj bi se v letih 2021 do 2024</font><br/>
<br/>
<b><font size="4">6. TRAK (VI) 14.25</font></b><br/>
<br/>
<b><font size="4">	</font></b><font size="4">(Nadaljevanje) gibal blizu 80 % BDP, omogočajo predvsem ugodni pogoji financiranja kot posledica izjemno ekspanzivne denarne politike Evropske centralne banke. Ta zelo  verjetno ne bo trajala neskončno, zato je pričakovati ko se bo obrnila v bolj restriktivno usmeritev, pa naj bo to čez pet ali deset let, višanje stroškov financiranja, tudi na trgih državnega dolga. Zelo neugodno bi bilo, da bi se stroški servisiranja dolga zaradi njegove kumulacije med krizo povečali prekomerno. Na povečano tveganje zato opozarja dejstvo, da naj bi bilo sodeč po predloženih dokumentih tako povečanje primanjkljaja kot dolga sektorja  država v Sloveniji do leta 2024 glede na leto 2019 med večjimi v Evropski uniji. Ob tem še enkrat opozorimo, da izboljšanje salda v naslednjih letih ob trenutno veljavnih ukrepih ni osnovano na realističnih projekcijah. Fiskalni svet je skladno z zakonsko podlago pregledal vse kazalnike izpolnjevanja fiskalnih pravil. Osnovna ugotovitev je, da v precejšnji meri od izpolnjevanja odstopa leto 2021, deloma tudi 2022. To velja tudi za mejo najvišjih izdatkov, ki je predvsem zaradi velikega obsega domačih investicij, občutno odstopa od tiste, ki jo določa 3. člen Zakona o fiskalnem pravilu. Če pa kot izhodišče za določitev meje najvišjih izdatkov privzamemo leto 2022, ko naj bi se končalo obdobje izjemnih okoliščin,  pa so predvideni izdatki v letih 2023 in 2024 pod najvišjo dovoljeno mejo, ki jo določa zakon. Vendar v teh letih, kot rečeno, projekcije izdatkov po naši oceni niso realistične ob trenutno veljavnih ukrepih. Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala gospodu predsedniku Fiskalnega sveta. Spoštovani minister za finance, ali želite podati stališče vlade do mnenja Fiskalnega sveta? Izvolite, imate besedo. </font><br/>
<br/>
<b><font size="4">	MAG. ANDREJ ŠIRCELJ:</font></b><font size="4"> Hvala lepa, spoštovani predsednik. Spoštovani predsednik Fiskalnega sveta, najlepše se vam zahvaljujem za vaše mnenje v zvezi s proračunskimi dokumenti. Moram reči, da vsakič, ko obravnavamo proračunsko načrtovanje in proračunske dokumente se vam hvaležen za ta mnenja, za te ocene, za ta opozorila in jih seveda tudi želimo v največji meri tudi upoštevati. </font><br/>
<font size="4">	Najprej bi seveda želel obrazložiti, mislim, da sem že enkrat razložil kateri dokumenti in kateri ukrepi so ocenjeni v proračunskih dokumentih, ki smo jih predložili, ki jih je vlada predložila Državnem zboru. To so ukrepi, ki so dejansko v veljavi, ki dejansko delujejo v skladu z zakonom o javnih financah in proračunskimi dokumenti. Tukaj niso upoštevani vsi predlogi zakonov, kot na primer omenili ste spremembe davčnih zakonov, pripravlja se PKP – poseben zakon, pripravlja se izhodna strategija, pripravljajo se rešitve na področju zdravstva, pripravljajo se rešitve na področju varovanja starejših občanov in tako naprej, tudi zakonske rešitve in ti zakoni ali ti učinki niso tukaj upoštevani. Navsezadnje tudi ne morejo iti, biti, tudi te ocene, ki so tam napisane so nezanesljive, kot sam sprejem, bom rekel, celotnih zakonov. Mi smo ravnali v skladu z Zakonom o javnih financah, v skladu s proračunsko direktivo, tako da tukaj seveda želimo na nek  način upoštevati to, ampak jaz mislim, da je to, bom rekel, način na podlagi katerega lahko predložimo določena gradiva, določene analize. Tiste, za prihodnje, seveda, težko vključimo glede na to, da je to tudi dvoletno, pa bom rekel, dvakrat na leto obravnava Evropske komisija te dokumente in ravno tudi zato jih </font><br/>
<br/>
<b><font size="4">7. TRAK: (NB) – 14.30</font></b><br/>
<br/>
<font size="4">	(Nadaljevanje): obravnava, da so takrat, ko bo recimo jesenska obravnava, ti dokumenti čim bolj realni in čim bolj avtentični glede tega kako lahko načrtujemo javne finance v prihodnje. Tako da seveda obstaja še veliko tudi idej in tako naprej, kaj bo vse vplivalo. Ampak še enkrat, mi tukaj sledimo proračunski direktivi, evropski praksi in Zakonu o javnih financah. Napovedi pa so, bom rekel, različne, tudi v javnostih različni ukrepi, itn. In tega seveda ne upoštevamo ker niti ne vemo ali bo to sprejeto ali ne. Zato bomo to upoštevali v jesenski napovedi in takrat bodo seveda znani tudi glede teh ukrepov več znanega. </font><br/>
<font size="4">	Naslednje kar bi rad poudaril je, ja drži, da imamo še vedno ekspanzivno fiskalno politiko in jo tudi načrtujemo v letu 2021 in nenazadnje je to prociklična politika, ki jo tukaj tudi vodimo. Moram seveda tukaj poudariti tudi to, da se je bistveno zmanjšalo povpraševanje prebivalstva, kar seveda vpliva tudi na prihodkovno stran in v povezavi s tem tudi na odhodkovno. Zaradi tega krepimo državne investicije, povečujemo državne investicije. Tukaj lahko govorim seveda o milijardi evrov in v ta namen, bom rekel, je ta politika prociklična in na ta način seveda zagotavljamo tudi to da bomo z dodatnimi investicijami, prvič, hitrejše okrevali, drugič zagotovili določeno gospodarsko rast in na ta način seveda tudi hitreje prišli v tisto stanje, ki je bilo pred to krizo. Nenazadnje nas na to svetuje, nam to svetujejo številne mednarodne investicije, med drugim tudi mednarodni denarni sklad, ki ocenjuje, da bi dodaten paket fiskalnih ukrepov v višini 3 % bruto domačega proizvoda v letih 2021 in 2022 pozitivno vplival na gospodarsko rast in zvišal output za okoli 2 % do konca leta 2022. Zaradi močnih pozitivnih učinkov na ponudbo proizvodnih dejavnikov in s tem bi prepolovil negativne srednje učinke COVID-19 krize. Z drugimi besedami, da poenostavim, tudi mednarodni denarni sklad priporoča, ocenjuje, da je z dodatnimi investicijami predvsem v to, da se uvaja sheme financiranja lastniškega kapitala za zdravo podjetje, da se določajo davčne olajšave za investicije, da se zaščiti najranljivejše skupine oseb, da se hitrejše reintegrira oziroma ponovno zaposli brezposelne, skratka, da ti ukrepi dejansko prispevajo k temu, da bodo hitrejše odpravljeni negativni srednjeročni učinki te krize. </font><br/>
<font size="4">	Glede primanjkljaja, bi rad poudaril, da glede na bruto družbeni proizvod v naslednjih letih Slovenija znižuje primanjkljaj na okoli 79%. Jaz se zavedam tega, da so seveda dodatne zadolžitve države in držav lahko tvegane in problematične. Zavedam se tudi tega, da ne bodo obrestne mere takšne kot so danes, da taki pogoji bodo enkrat minili, vendar lahko zagotovim, da gre tukaj za obvladljiv dolg, ki je bistveno nižji od dolgov, ki jih imajo države Evropske unije oziroma z drugimi besedami, spadamo v države, v prvo polovico držav glede na višino </font><br/>
<br/>
<b><font size="4">8. TRAK: (ŠZ) – 14.35</font></b><br/>
<br/>
<font size="4">	(nadaljevanje) dolga. V zvezi z navedbo glede pokojnin, da se bodo izdatki za pokojnino v letu 2022 znižali za 6,4 % tukaj pojasnjujem, da projekcije glede tega ne kažejo znižanja temveč rast v višini 2 %. Tako da tukaj bi rad poudaril, da se tudi izdatki za pokojnine povečujejo za 5,9 % v letu 2021 že zaradi sprejetih ukrepov na področju pokojnin, nato bo ta rast znašala od 2 do 3 %. Ti podatki rasti so vidni iz številnih projekcij in tudi iz podatkov Ministrstva za finance, tudi podatkov ZPIZ-a in ostalih, tako da tukaj ocenjujem, da ne gre za pravilen podatek o tem, da bi se pokojnine zniževale, ampak da se dejansko povečujejo. S tega zornega kota bi želel seveda še enkrat se zahvaliti za vaše predloge ukrepov in na drugi strani pa seveda upam, da sem dodatno pojasnil politiko, ki jo načrtuje vlada na tem področju, skratka tudi z dodatnimi investicijami doseči čim hitrejše okrevanje oziroma čim hitrejšo odpravo negativnih posledic krize. Je pa res, da v teh časih je tveganje veliko in seveda ob tem upam, da se je kriza končala oziroma da se končuje, skratka da bodo predvsem podatki o precepljenosti, o zdravih ljudeh takšni, da bo seveda kriza minila, da bodo izredni ukrepi minili in da bomo seveda zaživeli, bom rekel življenje brez krize in na ta način vsekakor jaz mislim, da bo tudi dodaten optimizem prispeval k boljšim makroekonomskim napovedim in seveda tudi boljšemu makroekonomskemu stanju v državi.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod minister. </font><br/>
<font size="4">	Nadaljujemo. Na vrsti je predstavnica Urada za makroekonomske analize in razvoj, direktorica gospa Marjana Bednaš, prosim.</font><br/>
<br/>
<font size="4">	</font><b><font size="4">MARJANA BEDNAŠ:</font></b><font size="4"> Hvala lepa za besedo predsedujoči. Spoštovani, spoštovane, lepo pozdravljeni.</font><br/>
<font size="4">	Predstavila vam bom pomladansko napoved, ki je podlaga predloga odloka o spremembah odloka v okviru za pripravo proračunov in seveda programa stabilnosti. Pomladansko napoved smo pripravili v marcu, še vedno v razmerah velike negotovosti, ki je povezana seveda z epidemiološkimi razmerami in razvojem in postopki cepljenja, seveda pa tudi s pojavi novih sevov. Kar je pomembno pri pripravi pomladanske napovedi so seveda izhodišča. To kar se je dogajalo v lanskem letu, v začetku letošnjega leta in pa predpostavke pri čemer so poleg predpostavk mednarodnega okolja tokrat zelo pomembne tudi predpostavke glede samih epidemioloških razmer. Če znam pri izhodiščih, lani je bil padec gospodarske rasti manjši od pričakovanega, 5,5 %, osnovni razlog za to pa je kljub izbruhu drugega vala v jesenskih mesecih proti koncu leta predvsem večja odpornost izvoznega dela gospodarstva, tudi gradbeništva, tako da je praktično celotni drugi polovici preteklega leta je izvozni sektor gospodarstva okreval, prav tako tudi gradbeništvo. Na drugi strani pa so storitve, zlasti tiste, ki so povezane z zasebno potrošnjo, s kontakti in še v največji meri gostinstvo, vse kar je povezano s turizmom so bile zelo prizadete in takšna gibanja se nadaljujemo tudi v letošnjem letu. Tako, da lahko govorimo o nekakšnem dvotirnem okrevanju.</font><br/>
<br/>
<b><font size="4">9. TRAK: (DAG) – 14.40</font></b><br/>
<br/>
<b><font size="4">	</font></b><font size="4">(nadaljevanje) Kazalniki, ki so na voljo za letošnje leto, tako imenovani visokofrekvenčni kazalniki, pa tudi nekateri drugi podatki kažejo, da se ti trendi nadaljujejo. Torej, izvoz še naprej okreva, predelovalne dejavnosti, ki so povezane predvsem z mednarodno menjavo, okrevajo. Tudi gradbeništvo, na drugi strani storitvene dejavnosti, zlasti v času zaprtja, stagnirajo oziroma beležijo visoke medletne padce. In v povezavi s tem upada tudi zasebna potrošnja. Pri tem pa bi poudarila, da kar zadeva zasebno potrošnjo, se razpoložljivi dohodek lani ni znižal, k čemur so prispevali tudi ukrepi, tako gre bolj za odložene nakupe, za varčevanje, ki je v določeni meri prisilno, ker ni bilo možnosti trošenja, v določeni meri pa zaradi velike negotovosti tudi previdnostno, torej, gre za odlaganje nakupov v prihodnost. </font><br/>
<font size="4">	Kar zadeva predpostavke mednarodnega okolja. Te so se v letošnjem letu celo nekoliko izboljšale, predvsem zaradi začetka cepljenja, in kljub nekaterim zamudam pri nabavi cepiv, zlasti če govorimo o Evropski uniji, vendarle ti boljši obeti glede postopne precepljenosti tekom letošnjega leta vplivajo tako na napovedi, na kazalnike zaupanja, ki se izboljšujejo. In podobno kot v Sloveniji tudi v Evropski uniji, v evrskem območju se izboljšujejo kazalniki, povezani z mednarodno menjavo, s predelovalnimi dejavnostmi in so že nad ravnmi pred epidemijo. 	Tako gre za dvotirno okrevanje tudi v letošnjem letu. In glede na predpostavko epidemioloških razmer, ki smo jo oblikovali in je skladna tudi s predpostavkami Evropske komisije v prvi polovici leta, ne pričakujemo nekega vidnejšega okrevanja. Tudi v drugem četrtletju je v naši napovedi predvideno zelo šibko okrevanje. Tako tudi to zaprtje v začetku aprila je bilo na nek način vključeno v to našo previdno predpostavko. V drugi polovici leta pa pričakujemo okrevanje storitvenih dejavnosti, domače potrošnje, tako bodo zabeležene kar precej višje medčetrtletne stopnje rasti bruto domačega proizvoda. Se pravi, naša spomladanska napoved za letos je 4,6 % in prihodnje leto 4,4 %. Pričakujemo, kot rečeno, okrevanje zasebne potrošnje v drugi polovici leta, kar visoko rast investicij v opremo in stroje, ki bo podprta tako z državnimi investicijami kot stanovanjskimi investicijami in s postopnim okrevanjem gospodarske aktivnosti tudi s krepitvijo investicij v opremo in stroje. </font><br/>
<font size="4">	V izvoznem delu gospodarstva prav tako pričakujemo nadaljnjo rast. Kazalniki, izvozna naročila, pričakovanja izvoznikov so že zdaj na visoki ravni in ob izboljšanih obetih v mednarodnem okolju tu pričakujemo letos 8,6 % rast, se pravi, skupnega izvoza. </font><br/>
<font size="4">	Zelo podobna bo tudi struktura rasti v prihodnjem letu, seveda ob predpostavki, da ne pride do znatnega poslabšanja epidemioloških razmer, morebitnega pojava novih sevov, ki bi zahtevali ponovno zaprtje. Tako to ostaja tista ključna negotovost, tisto ključno tveganje za naše napovedi. Seveda bi pa ob nekoliko hitrejši precepljenosti, morda uvedbi nekih učinkovitih zdravil so tudi možnosti, da bi bilo okrevanje lahko tudi nekoliko hitrejše, kar bi se pa glede na sedanje razmere lahko zgodilo, recimo, proti koncu leta, ampak vse je še zelo negotovo. </font><br/>
<font size="4">	Toliko za uvod. Hvala. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala lepa, gospa direktorica. </font><br/>
<font size="4">	Gospe poslanke, gospodje poslanci, k predlogu odloka ni bilo vloženih amandmajev, zato prehajamo na razpravo o členih odloka. Predlagam, da glede na to, da ima odlok samo štiri člene, opravimo razpravo skupaj o vseh štirih členih in potem o vseh štirih členih skupaj tudi glasujemo. </font><br/>
<br/>
<b><font size="4">10. TRAK: (TB) – 14.45</font></b><br/>
<br/>
<font size="4">	(nadaljevanje) Prijavljeni so zaenkrat trije, in sicer, poslanka Bratušek, poslanec Kordiš in poslanka Zabret. Se še želi kdo prijaviti? (Ne.)</font><br/>
<font size="4">	Tako, začenjamo razpravo. Prva je na vrsti poslanka Alenka Bratušek.</font><br/>
<font size="4">	Izvolite, prosim.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Najlepša hvala.</font><br/>
<font size="4">	Verjetno bom tudi tole predstavitev lahko kmalu pokazala. Jaz sem vesela, da je danes z nami minister za finance. To kaže tudi na pomembnost dokumenta, ki je pred nami. Preden pa začnem z kritikami na račun dokumenta, bom pa povedala, da sem se kar malo nasmejala, ko sem poslušala stališče ministra ob mnenju Fiskalnega sveta, ker, dokler je bil naš kolega in je sedel tu nekje blizu, je mnenje Fiskalnega sveta vzel in razlagal kot čisto zlato. Jaz se, ne takrat, pa ne danes, ne strinjam z vsemi ugotovitvami, ampak to, lahko rečem, je moj problem. Fiskalni svet je Fiskalni svet, ustanovljen za to, da bdi nad dokumenti, ki se pripravljajo na področju javnih financ.</font><br/>
<font size="4">	Ja, dejstvo je… Aha, pa druga stvar – druga stvar -, spoštovani minister, dejstvo je, da načrtujete v letu 2022 znižanje pokojnin. Vam bom pokazala na številkah. Moja žalostna ugotovitev, ampak, tako je. Kaj vas je k temu napeljalo, ne razumem čisto, ampak bomo z številkami pokazali, kako in kaj, če se bo kaj videlo, od moje predstavitve…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Meni, gospa poslanka, kaže, da ste priklopljeni na konferenčno glasovalni sistem in da je potrebno samo vaš računalnik aktivirati.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Hvala, pomoč in…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Ne, ni noben problem,… </font><br/>
<br/>
<b><font size="4">MAG. ALENKA BRATUŠEK (PS SAB):</font></b><font size="4"> Upajmo, da bo…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> …Bo se uredilo…</font><br/>
<br/>
<b><font size="4">MAG. ALENKA BRATUŠEK (PS SAB):</font></b><font size="4"> Ne bo…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Ne bo se uredilo…</font><br/>
<br/>
<b><font size="4">MAG. ALENKA BRATUŠEK (PS SAB):</font></b><font size="4"> Bom jaz začela, vmes pa tudi upam, da se bo uredilo, ker…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Samo trenutek, prosim.</font><br/>
<br/>
<b><font size="4">MAG. ALENKA BRATUŠEK (PS SAB):</font></b><font size="4"> Hvala, hvala…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Evo…</font><br/>
<br/>
<b><font size="4">MAG. ALENKA BRATUŠEK (PS SAB):</font></b><font size="4"> Ker pri številkah je treba bit natančen in ni dobro, da se govori na pamet.</font><br/>
<font size="4">Kot sem že rekla, gre za res pomemben dokument, ki bi se naj sprejemal enkrat v dveh letih. Ta odlok danes spreminja ta Vlada četrtič. To kaže, ja, kaže na neke turbulentne čase, ki definitivno so, ampak, kaže pa tudi na to, da ni nekega, bom rekla, malo bolj, pa niti ne dolgoročnega, ampak vsaj za 2 meseca naprej, vpogleda, kaj se bo zgodilo in kaj se bo dogajalo.</font><br/>
<font size="4">Dejstvo je, da je ta odlok v osnovi sprejela že naša Vlada. Bil je objavljen 25. aprila 2019. Predvideval je, da bo državni proračun izkazoval približno 0,8 % presežka, da bodo proračunski odhodki 10 milijard 450, skupni javnofinančni odhodki pa 21 milijard 480. Seveda se je od takrat, ko smo ta odlok pripravljali v naši Vladi, ogromno stvari spremenilo. Virus, ki ga ni nihče pričakoval, je udaril v Slovenijo – pravzaprav je udaril ves svet – in logično je, da so se stvari spreminjale.</font><br/>
<font size="4">S prvo spremembo, ki ste jo sprejeli 11. maja oziroma objavljena je bila 11. maja 2020, ste povečali proračunske odhodke za nekaj več kot 2 milijardi, javnofinančne še več, za 2 milijardi 150 in proračunski primanjkljaj načrtovali v višini 8,1 %. Enak naj bi bil javnofinančni primanjkljaj. Se pravi, to je bilo 11. maja 2020. To, kljub gromozanskim povečanjem ni bilo dovolj. 23. septembra je bila objavljena druga sprememba tega odloka, s katero ste za še dodatnih 870 milijonov evrov povišali proračunske odhodke in za nekaj več kot milijarde, skupne javnofinančne odhodke in primanjkljaj</font><br/>
<br/>
<b><font size="4">11. TRAK: (SB) – 14.50</font></b><br/>
<br/>
<font size="4">	(nadaljevanje) državnega proračuna po tem odloku bi naj dosegel skoraj 10 %, skoraj 10 %. Seveda je vsemu temu sledil zgodovinsko visok javni dolg v višini 37,4 milijarde oziroma 80,8 % BDP. Tretja sprememba, ki ste jo prinesli v Državni zbor, se je pa potem nanašala že na leto 2021 in na leto 2022, ta je bila seveda potrebna zato, da ste lahko proračun sprejeli, že takrat smo opozarjali, da številke, ki ste jih napisali v proračun nikakor niso realne in da se bodo spreminjale in seveda ste nas takrat prepričevali, da to ne drži in da je proračun zelo dober in da bo zdržal in da se ne bo nič spreminjal. Seveda je zdaj dejstvo, da je ta odlok samo osnova v rebalans proračuna, ki se bo moral zgoditi in jaz sem prepričana, da to tudi ni zadnja sprememba tega odloka, ki se bo dogajala na žalost, ampak poglejmo kaj ste pa v tem odloku 18. novembra 2020 naredili. Državni proračun ste že takrat povečali za nekaj več kot 3 milijardi evrov, javnofinančne odhodke skupaj pa za nekaj manj kot 3 milijarde evrov. Proračunski primanjkljaj ste zvišali na 5,7 % BDP. Skratka, slika javnih financ že takrat ni bila leta, ni bila rožnata, če lahko tako rečem, ob tem, da Umar napoveduje gospodarsko okrevanje 4,6 odstotna gospodarska rast, to ni slaba napoved, čeprav smo slišali malo prej, da naj bi bila to bolj pesimistična kot optimistična napoved. In pravzaprav se od jesenske do spomladanske napovedi kar se tiče gospodarske rasti ni veliko spremenilo. Številke so tam tam. Slika v javnih financah se pa s to vašo četrto spremembo radikalno spreminja, radikalno spreminja. To, kar je označeno z vijolično je pa slika, ki jo ponujate državljankam in državljanom s to svojo četrto spremembo tega odloka. Za še dodatnih 800 milijonov boste dvignili odhodke državnega proračuna. Zanimivo ob tem je, da skupne javnofinančne odhodke pa dvigujete samo za 400 milijonov. Se pravi bo 400 milijonov plusa ali pa dobička, če rečem, naredil nekdo drug znotraj tega javnega sektorja, ne ZPIZ ne zdravstvo, mogoče boste občinam prepovedali izvajati investicije. Tako, da kar nekaj konkretnih vprašanj imam jaz tukaj. Prvo je, se pravi, kdo bo privarčeval teh 400 milijonov evrov? To je prvo vprašanje. Drugo. V obrazložitvi odloka ste zapisali tako, pa bom zdaj kar iz odloka prebrala. Zaradi strogih omejitvenih ukrepov so bili zaradi epidemije konec leta 2020 in v začetku leta 2021 na predlog Vlade sprejeti interventni ukrepi kot protiukrepi za omilitev posledic za gospodarstvo in prebivalstvo. Ocenjeni proračunski učinek ukrepov iz navedenih zakonov znaša 1,5 milijarde evrov, ki jih je potrebno zagotoviti iz državnega proračuna v letu 2020/2021. Teh sredstev v sprejetem proračunu za leto 2020/2021 ni bilo mogoče načrtovati. Se pravi, zakonskih obveznosti novih zaradi ukrepov pa v obrazložitvi napišete, da je za milijardo in pol več odhodkov, zagotovite jih pa samo 800 milijonov, se pravi boste 700 milijonov nekomu v proračunu vzeli. Ali so to že v letu 2021 upokojenci, ali so to investicije, ali so to plače, ali so to socialni transferji? </font><br/>
<br/>
<b><font size="4">12. TRAK: (VP) 14.55</font></b><br/>
<br/>
<b><font size="4">	</font></b><font size="4">(nadaljevanje) Kje boste pokrili razliko od 800 milijonov, kot jih zagotavljate, do milijarde in pol, kot v obrazložitvi napišete, da so učinki ukrepov, ki smo jih oziroma ste jih v državnem proračunu sprejeli in niso zagotovljeni v sprejetem proračunu? Se pravi, bi res rada vedela zelo natančno, komu boste prirezali, odrezali teh 700 milijonov evrov. </font><br/>
<font size="4">	Druga stvar, ki se sešteje ali pa se ne sešteje, je proračunski primanjkljaj. Zvišujete ga od -5,7 na predvidenih -8,6, to je skoraj tri odstotne točke, 2,9 odstotne točke, kar je približno 1,4 milijarde evrov. Glede na to, da na odhodkovni strani povečujete odhodke za 800 milijonov, očitno predvidevate tudi 600 milijonov evrov izpada na prihodkovni strani. Me zanima, od kje, zakaj, če se gospodarska aktivnost ni bistveno spremenila, že v letošnjem letu načrtujete znižanje, ukinjanje ne vem kakšnih davkov. </font><br/>
<font size="4">	Skratka, jaz mislim, da je prav, da na začetku razčistimo, da se vsaj ta čisto osnovna matematika v tem dokumentu pa res mora iziti, da ne rečem, da se naj izide. In seveda me zanima, kako vsa ta telovadba, ki sem jo prikazala, vpliva na javni dolg. Ker v odloku niti z besedico ni omenjeno, kako to vpliva na javni dolg, kako 3 odstotne točke višji primanjkljaj bo, definitivno bo, vplival na javni dolg, kako gre to skupaj s številkami, ki so v programu stabilnosti enake, praktično enake kot so bile ob sprejemanju proračuna, kar se tiče javnega dolga. Tako, da to so taki čisto osnovni parametri, da se lahko pogovarjamo o konkretnih stvareh. </font><br/>
<font size="4">	Program stabilnosti je tudi en resen dokument ali pa vsaj moral bi biti resen dokument. Mislim, da ima 38 strani. Točno toliko, se pravi malo več kot pol strani, je vlada namenila besed odhodkom v višini 25 milijard. 25 milijard v enem, samo enem letu, govorite pa o treh letih – na pol strani. Se pravi, da nimate nobene vizije, nobene strategije, kako našo državo pripeljati iz teh, bom kar uporabila termin razstreljenih javnih financ, kar vam je v tem enem letu res dodobra uspelo. 	Tako, da jaz bi rada zelo konkretne številke, zelo konkretne odgovore na ta konkretna vprašanja. Pa ne tako okrog, ampak konkretno, kje bo teh 600 milijonov manj prihodkov, kaj se bo zgodilo z javnim dolgom in tudi ta razlika, kako proračun povečate za 800 milijonov, komu boste vzeli 700 milijonov. Skratka to, kar sem nanizala prej. To je v bistvu ta zbirna tabela, o kateri sem govorila, da državni proračun - prvi stolpec je to, kar danes velja, drugi stolpec je to, kar je vaš predlog, in na koncu je razlika -, skratka državni proračun, odhodke povečujete za 800 milijonov in potem še pokojninsko blagajno za 70 milijonov zaradi sprejetih zakonov pred kratkim, kar je pravilno, ampak skupaj seštevek pa povišujete za 400 milijonov. Ena plus ena je dva, plus ena je ena. Vem, da je skupna številka po metodologiji ESA95, vem, to je meni jasno, ampak poglejte si predhodne številke, predhodne številke in to, kar ste zdaj prinesli v Državni zbor, in predvsem na razliko bodite pozorni.</font><br/>
<font size="4">	In zdaj še to, kar sem na začetku opozorila. </font><br/>
<br/>
<b><font size="4">13. TRAK: (AB) – 150:00</font></b><br/>
<br/>
<b><font size="4">	</font></b><font size="4">(nadaljevanje) V pokojninski blagajni znižujete odhodke za 230 milijonov glede na sprejeti predlog. Za 230 milijonov. To je dejstvo, to so številke, ki ste jih vi prinesli v Državni zbor. Po vašem predlogu bo v letu 2022 maksimalna višina odhodkov 6 milijard 300. Koliko mislite, minister, da imate za leto 2021 odhodkov v ZPIZ-ovski blagajni? 6 milijard 250. Kje so se zdaj izgubili tisti 2, 3, 4 odstotki, o katerih govorite? S tako številko, kot ste jo zapisali v dokument, bo treba pokojnine nižat. Lahko se pogovarjamo, ali je številka Fiskalnega sveta, da jih je treba za 6 odstotkov znižat, pravilna ali ne. Se je bilo treba z njimi usest pa videt kaj so oni vse upoštevali.</font><br/>
<font size="4">	Ampak dejstvo je, da se s takšnimi številkami pokojnine leta 2022 bodo zniževale. 0,8 odstotka je rast odhodkov skupnih. Število upokojencev se pa zvišuje koliko? Samo število – približno en odstotek. Se povečuje, ne znižuje, se opravičujem. En odstotek. Kje so vse valorizacije, kje je vse ostalo, kar obljubljate upokojencem? Ni, ni. In to je zaskrbljujoče. To je zaskrbljujoče. Zato ne da se odpravit kar tako ljudi pa reči – ja, imamo 2, 3 odstotke. Ni tega, ni. Številke so zelo eksaktne, zelo eksaktne in dejstvo je, da pokojninski blagajni glede na predlog, ki ga je pripravila naša Vlada in sprejela naša koalicija, znižujete odhodke za 230 milijonov. Me zanima razlog zakaj. In druga stvar, da s temi številkami bo pokojnine treba zniževat. Zato bom zelo z veseljem gledala kdo vse bo za ta odlok, ki je pred nami, glasoval.</font><br/>
<font size="4">	Jaz sama seveda tega odloka ne bom in ne morem podpreti. Bi si želela, da se takšni dokumenti pripravljajo z več resnosti, z več razmisleka, z večjim občutkom in da ne takole, bom rekla kar med vrsticami na eni seji ugotovimo, da pripravljate nov Zujf 1, 2, 3, kakorkoli mu hočete reči, kjer boste tisti, ki si to najmanj zaslužijo, jih očitno spet kaznovali. Fiskalni svet je ugotovil tudi, da leta 2023 in 2024 načrtujete zniževanje plač v javnem sektorju. Skratka, dokler smo mi, je dovoljeno vse. Ko nas, ko bo potop, bojo pa drugi reševali zadeve. Približno tako, kot je bilo leta 2013. Tudi takrat ste leta 2012 udarili najprej po upokojencih pa najprej po javnih uslužbencih, zato ker je pač zmanjkalo. Zato, ker je pač zmanjkalo. In zdaj bo očitno glede na številke, ki jih imamo pred sabo, tudi zmanjkalo.</font><br/>
<font size="4">	In še ena stvar je zanimiva ali pa zaskrbljujoča, ko minister govori o proticiklični politiki. Proračunski primanjkljaj leta 2020 in leta 2021 bo enako slab. To je 8,6 odstotka minusa. Ob tem, da smo imeli leta 2020 padec gospodarske aktivnosti za 5,5 odstotka, leta 2021 pa ocenjujete, da bomo imeli gospodarsko rast v višini skoraj 5 odstotkov. Učinek na proračunu v javnih financah je pa isti. Izguba v višini skoraj 9 odstotkov. Tako da slika javnih financ je v tem trenutku res katastrofalna. Jaz lahko povem, da bomo mi naredili vse, da se seveda pokojnin ne boste dotaknili vsakič </font><br/>
<br/>
<b><font size="4">14. TRAK: (NB) – 15.05</font></b><br/>
<br/>
<font size="4">	(Nadaljevanje): znova bom to opozarjala. Seveda pa imajo ali pa imate škarje in platno in odgovornost v koaliciji, mogoče pa še bolj tisti, ki vas od strani podpirajo. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala gospa poslanka. Sprašujem ministra ali želi odgovoriti? Izvolite, gospod minister. </font><br/>
<br/>
<b><font size="4">	MAG. ANDREJ ŠIRCELJ:</font></b><font size="4"> Hvala lepa. </font><br/>
<font size="4">	Izgleda, da se bomo še vračali na to. Zdaj še enkrat, tukaj gre za stopnjo rasti pokojnin in tukaj lahko zagotavljam, da v letu 2022 na bo prišlo do nikakršnega znižanja pokojnin. Nenazadnje sem na to že odgovoril, kakorkoli že, tukaj govorimo o posameznih stopnjah rasti in stopnje rasti pokojnin so načrtovane za leto 2020 je bilo 6,2, 2021 – 5,9, 2022 – 2,0 in 2023 – 2,7. To je glede tega in tukaj gre izključno za metodologijo o kateri se pogovarjamo in tudi o tem, da govorimo o vseh prispevkih v korelaciji z rastjo bruto družbenega proizvoda. Tako, da s tega zornega kota, če mislite to mantro, da se bodo pokojnine znižale, to dejansko ni res in nihče ni načrtoval tega. Gre tukaj izključno za formulo o kateri pač lahko danes govorimo zelo natančno o tem kako si jo kdo razlaga in zakaj pride do take številke. Vlada je še enkrat odgovorila na tudi na mnenje oziroma oceno fiskalnega sveta kjer je s številkami povedala o rasti pokojnin, zaradi tega to nikakor ni res. Še enkrat, gre za izključno razlago določene formule in kako se te rasti oziroma ti odstotki potem razlagajo. </font><br/>
<font size="4">	Drugo kar bi rekel glede manjka, itn., gre za dve metodologiji. Sami ste omenili, ena je ESA metodologija, druga je denarni tok in seveda 500 milijonov je bilo že planiranih in v bistvu tudi porabljenih o teh številkah o katerih dejansko govorite, da gre tukaj za manko in s tega zornega kota je sektor država in vse subvencije, ki jih dajemo po različnih metodologijah, se kažejo tudi tem, da denarni tok ni enak stanju po ES metodologiji, za tiste, ki seveda morda natančno ne poznajo to. Nekaj gre po metodologiji, ki zaznava dogodke v samem proračunu, se pravi, ali odhodke in prihodke, na drugi strani pa denarni tok po plačilih. To je glavna razlika, natančno jo lahko seveda tudi v nadaljevanju to še obrazložim. In še enkrat, mislim to, da bi komurkoli padlo na misel, da se bodo znižale pokojnine, to dejansko ni res. Vlada je sprejela mnenje tudi glede fiskalnega sveta, velja tudi za zdaj in tudi napovedalo stopnjo rasti v letu 2022, tako da, s tega zornega kota tukaj ne gre za to, da bi kdorkoli posegel v pokojnine na kakršenkoli način v letu 2022. Zdaj ne vem kolikokrat bom mogel še to ponoviti, ampak navsezadnje je tudi vladno stališče glede tega popolnoma jasno. Drugo pa je, posamezne razlage kako se posamezne formule in razlage številk. In seveda tudi to, da imamo pokojninski sistem takšen, da je odvisen tudi od osnov in tudi od pretoka denarja med proračunom in pokojninskim sistemom, med pokojninskim sistemov in zavodom za zdravstveno zavarovanje in seveda vse to vpliva na posamezne številke, ki jih je treba tudi interpretirati v tej luči in tudi v  </font><br/>
<br/>
<b><font size="4">15. TRAK (VI) 15.10</font></b><br/>
<br/>
<b><font size="4">	</font></b><font size="4">(Nadaljevanje) tej luči in tudi v okviru drugih dokumentov. In še enkrat, nihče ne bo posegel na pokojnine in lahko si tudi pogledamo rast pokojnin v tem letu, vključno z določenimi nagradami in tako naprej. Tako da iz tega zornega kota, bom rekel, lahko seveda to še velikokrat ponovim, če bo danes to treba, upam, da ne, ker tukaj gre izključno za različno interpretacijo, kar se seveda lahko čisto zgodi na vsebinski ravni. </font><br/>
<font size="4">	Tisto, kar bi rad povedal glede, in se mi zdi veliko pomembnejše, je glede primanjkljaja in dolga. Prvo, kar bi rad rekel je, primanjkljaj in glavni razlog primanjkljaja je epidemija in reševanje zdravja ljudi in življenj s PKP ukrepi. Tukaj je pa zelo vidno koliko tega dejansko je. In ta vlada se je odločila, da bo pač reševala življenja in zdravje ljudi. Jaz ne vem kaj bi naredili, če bi pustili vse kot je bilo februarja 2020 in bi pač se zgodilo to, da bi bilo zdravje ljudi veliko bolj ogroženih in lahko trdim, tudi veliko več smrti zaradi epidemije. In lahko bi se zgodilo tudi to, da bi številna podjetja propadla in na zavodu bi imeli ogromno število ali pa veliko večje število nezaposlenih. In zato, da bi ponovno prišli v zagon gospodarstva bi potrebovali veliko več časa. Ta vlada se za to ni odločila. Odločila se je za življenja ljudi in zato, da smo zaščitili zdravje teh ljudi. In zato da smo ohranjali zaposlenost. In zato da smo ohranjali podjetja. In zato da smo ohranjali in povečevali pokojnine in subvencionirali tudi minimalno plačo. In jaz mislim, da je poslanstvo politika to, da dela za ljudi. In  mislim, da je prav, da se dela za ljudi. In mislim, da se jih v tistih trenutkih ko so v največjih težavah, da so ljudje na prvem mestu. S tega potem izhajajo številke, ki se jih pač kot same številke lahko predstavi na takšen ali drugačen način. Lahko se jih interpretira tako ali drugače. In iz tega zornega kota, še enkrat, ta vlada bo delala še naprej za ljudi in tudi za upokojence. In delala zato, da bo država in da bo gospodarstvo, ko bo prišlo iz krize, čim prej začelo normalno delovati. In to potrjujejo ocene in stališča tudi nekaterih, lahko rečem, kar vseh mednarodnih organizacij. Omenil sem mednarodni denarni sklad, omenil sem navsezadnje tudi evropsko komisijo, ki opozarja na to, naj prehitro ne umaknemo ukrepov, govorimo o celotni Evropi. Lahko govorimo tudi o številnih drugih, ki na to opozarjajo. Je pa res, da ta primanjkljaj je nastal zaradi tega, ker smo reševali zdravje in ker smo reševali ljudi. Če govorimo sedaj o javnem dolgu in lahko povem to, da se glede na BDP znižuje. Seveda lahko govorimo o absolutnem javne dolgu, lahko govorimo pa relativno, glede na BDP. In tudi v podatkih je, da se bo znižal iz sedanjih 80 na 79 % v naslednjih letih. Je pa seveda navsezadnje ta ugodnost, bom rekel, v narekovaju ugodnost, da so relativne nizke obrestne mere in da se lahko glede tega enostavno tudi ugodneje zadolžujemo, kot so se pretekle vlade.</font><br/>
<br/>
<b><font size="4">16. TRAK: (TB) – 15.15</font></b><br/>
<br/>
<font size="4">	(nadaljevanje) In zdaj, če lahko pogledamo tudi neko simetrijo, koliko so se zadolževale pretekle vlade, lahko tudi postrežemo s podatki in po kakšnih obrestnih merah in koliko je znašal neto dolg. Tako da, s tega zornega kota, lahko samo ugotovim, da je seveda to zadolževanje načrtovano, obvladljivo in da nam tudi mednarodne bonitetne agencije kažejo - ali pa njihove ocene – kažejo na to, da so ukrepi »targetirani«, fokusirani, v tista področja, na tista področja, ki pomenijo čim hitrejši vzpon gospodarstva, ko bo kriza dejansko minila. Ob tem pa, bom rekel, z veseljem tudi sprejemam kritike, glede tega, da je treba bolj poudarjeno, še bolj poudarjeno, načrtovano, ločit med tistimi izdatki, ki se izključno nanašajo na Covid krizo in tistimi izdatki, ki ne predstavljajo neposredno Covid izdatkov. Veliko jih je na meji, se strinjam in zato sem seveda hvaležen tudi Fiskalnemu svetu, tudi poslankam in poslancem, za to, da bomo kasneje tudi oziroma da bomo to že sproti upoštevali. In še enkrat poudarjam, tukaj gre za igro številk pri teh odstotkih glede pokojnin in glede razlage formule, ki smo jo dejansko mi tu postavili.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, minister.</font><br/>
<font size="4">	Gospa Bratušek, samo trenutek – imam še namreč eno pooblastilo, in sicer, poslanec Miha Kordiš nadomešča poslanca Luko Mesca iz Poslanske skupine Levica.</font><br/>
<font size="4">	Zdaj pa ima poslanka Alenka Bratušek repliko.</font><br/>
<font size="4">	Prosim.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Ja, minister, očitno me niste razumel ali pa svojih številk, ki ste jih prinesel v Državni zbor, ne poznate.</font><br/>
<font size="4">	6 milijard 250 - govorimo samo o skupni višini odhodkov. Tu ne rabimo filozofiranja o prispevkih, pa o formuli, pa o ne vem kaj. Formula za izračun pokojnine, še več, ta, nov, odmerni odstotek, se bo hitreje realiziral, kar pomeni v letu 2022 še več. 6 milijard 250 je vaša ocena za leto 2021. 6 milijard 300 načrtujete za leto 2022. Vsega denarja, ki ga bomo namenili za pokojnine, ne glede na to, ali je to od prispevkov, iz proračuna ali pa od kje drugje. 0,8 % je razlike – 0,8 % -, vi govorite pa o 3 odstotni rasti. Ali veste, koliko bi morali bit odhodki, da bi vaše besede držale? Namesto 6 milijard 300, bi moral imet zapisano 6 milijard 437,5 milijona. 140 milijonov ste izgubil.</font><br/>
<font size="4">Samo dve možnosti sta, ali boste znižal pokojnine ali je pa številka, ki ste jo tukaj zapisal, napačna. Oboje je slabo. Prvo je seveda bistveno slabše, ampak tudi drugo, da prinesete v parlament dokument, kjer so številke napačne in to za nas na pomembnem področju, je tudi gromozanska napaka. S to številko za magnetogram povem, pa se bova pogovarjala, ko bomo leta 2022 to realiziral – s to številko bi se pokojnine morale znižat. Še vedno imate čas pripravit amandma, še vedno lahko ta znesek dvignete in še vedno lahko upokojencem pokažete, da tega ne nameravate narediti. S tako potrjenim odlokom se pokojnine znižujejo. Pika, ni druga. Razen, če imate kako metodo, da se bo število upokojencev znižalo, še kak drugi val epidemije… </font><br/>
<font size="4">Ne sešteje se minister, pa ni formula, pa ni nič, ampak, številke so zelo eksaktne, to ni igra številka, iz tega izhaja to. Vaše besede, ko ste bil poslanec, »DDV je treba znižat.« Nič od tega. »Vinjete, bomo dal ceno 50 evrov.« Nič od tega.</font><br/>
<br/>
<b><font size="4">17. TRAK: (TB) – 15.20</font></b><br/>
<br/>
<font size="4">	(nadaljevanje) Kako naj potem verjamemo na besedo, da pokojnin ne boste zniževal? Kako? Pokažite to z številkami. Moj predlog je, da naredimo amandma in uredimo številko tako, kot je potrebno, ker to ne gre skupaj. Vzemite kalkulator, pa boste videli, da ne gre.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa poslanka.</font><br/>
<font size="4">	Minister, prosim.</font><br/>
<br/>
<font size="4">	</font><b><font size="4">MAG. ANDREJ ŠIRCELJ:</font></b><font size="4"> Hvala lepa.</font><br/>
<font size="4">	Za leto 2021, spoštovana poslanka, so bili upoštevani tudi vsi dodatki, v povezavi s krizo upokojencev. / oglašanje iz dvorane/ Vsi dodatki, ki so jih upokojenci dobili že dvakrat. Izredne dodatke, so dobili upokojenci… / oglašanje iz dvorane/</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Gospa Bratušek, prosim vas, ne motite ministra, ko govori…</font><br/>
<br/>
<font size="4"> 	</font><b><font size="4">MAG. ANDREJ ŠIRCELJ:</font></b><font size="4"> …In v letu 2020. In tukaj, in tukaj imamo, to se pravi, upoštevani so tudi dodatki in tukaj imamo podatke za oceno za leto 2021 6 milijard 241, skoraj 242 milijonov. Finančni načrt, za pokojnine govorim, za leto 2021 skupaj odhodki za leto 2021 6 milijard 179 milijonov 912. Ocena 6 milijard 241 907. Projekcija 2022 6 milijard 292 543, se pravi, skoraj 6 milijard 300.</font><br/>
<font size="4">Tako da, seveda, vaše ocene tukaj dejansko ne držijo, da bi se karkoli zmanjšalo. Drugo, če smem, tudi, bom rekel, nekoliko natančneje zdaj povedat glede ukrepov in tako naprej in sicer, po denarnem toku, seveda, ker če mi mešamo denarni tok, pa ESA, potem seveda dobimo tisto, kar ste dejansko vi povedal, ampak mi imamo tukaj 500 milijonov iz načrtovane rezerve Covid. To je dejansko že porabljeno. 300 milijonov so prihranki znotraj državnega proračuna. 135 milijonov stalna rezerva, 79 milijonov tekoča rezerva, 30 milijonov prihranki, na Ministrstvu za finance in tako naprej, na ostalih resorjih. 200 milijonov sredstva za okrevanje in razvoj, ukrepi za podporo produktivnosti, 60 milijonov sredstva React, 940 milijonov manjkajoča sredstev, 700 milijonov povečamo rezervo, 240 vrnemo naložena sredstva različnim ministrstvom.</font><br/>
<font size="4">Tako da, s tega zornega kota, številke popolnoma držijo in veljajo. Seveda, če želite še bolj natančno, smo vam pripravljeni tudi ali pismeno ali kakorkoli, še natančneje to pojasnit. Tako da, s tega zornega kota, prvo je, to, da se ne nameravajo zniževat kakršnakoli sredstva za pokojnine in drugo, da so ta sredstva, jaz mislim, in ti odhodki, zdaj ustrezno obrazloženi.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod minister.</font><br/>
<font size="4">	/ oglašanje iz dvorane/ Postopkovno? (Da.)</font><br/>
<font size="4">	Izvolite, postopkovno.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Glede na povedano, predsedujoči, jaz mislim, da je prav, da razčistimo in minister pove, ker zdaj je pa očitno povedal še drugo napako v tem dokumentu.</font><br/>
<font size="4">	Za pokojnine v letu 2021, v odloku, predvidevate 6 milijard 250. Zdaj ste rekel, da potrebujete pa 6 milijard 179. Zdaj se pa odločimo, katera številka je prava? Ker, če bi bilo 6 milijard 179, potem bi vaša teorija mogoče držala. Ampak, ugotovimo, ali sploh dokument, ki ga sprejemate ali pa se o njem pogovarjamo, je pravi? Katera številka za pokojninsko blagajno torej drži? To, ki ste jo povedal ali to, ki je zapisana v odloku?</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> To ni postopkovni predlog.</font><br/>
<font size="4">	Nadaljujemo z razpravo. Na vrsti je poslanec Miha Kordiš, za njim poslanka Andreja Zabret.</font><br/>
<font size="4">	Kolega Kordiš, prosim.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoči.</font><br/>
<font size="4">	Že od prvega dne mandata vlade Janeza Janše, lahko spremljamo dve temeljni prioriteti te Vlade. Prva prioriteta je »zabetoniranje« same sebe na oblasti, prevzem vseh mogočih vzvodov oblasti, popolna absolutna oblast, ki ne pritiče nikakršni demokraciji, skratka, ampak to ni tista prioriteta, okoli katere smo zbrani danes.</font><br/>
<br/>
<b><font size="4">18. TRAK: (TB) – 15.25</font></b><br/>
<br/>
<font size="4">	(nadaljevanje) Danes se pogovarjamo o drugi prioriteti, ki jo vlada Janeza Janše pospešeno izvaja. To je, gromozanski prenos bogastva od delavske večine v tej državi in iz državnega proračuna, ki financira neko skupno blaginjo, v žepe privilegirane peščice – menedžerjev, visoko postavljenih javnih uslužbencev in tako naprej. To slednjo prioriteto minister Šircelj kamuflira v skrb za zdravje, kot je sam dejal nekaj trenutkov nazaj. Češ, ja, saj imamo take primanjkljaje, kot jih imamo, zato, ker smo skrbeli za zdravje ljudi v epidemiji Covida-19.</font><br/>
<font size="4">	Če pogledamo številke malo ob bližje, kako je ta skrb za zdravje ljudi izgledala, ugotovimo, da je iz preteklih ukrepov šla debela milijarda in 700 milijonov evrov za reševanje kapitala, se pravi, lastnina nad produkcijskimi sredstvi, reševanje lastništva bogatih, ne delovnih mest ali karkoli takega in petkrat manjša številka sredstev za pomoč in podporo ljudem, v obliki raznih solidarnostnih dodatkov. In za vse te izdatke se je med drugim država morala tudi zadolžiti. Te dolgove bomo plačali vsi državljanke in državljani, čeprav so – še enkrat poudarjam – šli v financiranje ne skupne blaginje in zaščite javnega zdravja, ampak za reševanje lastnikov kapitala.</font><br/>
<font size="4">	Pa so bili to v resnici še manj problematični ukrepi, v primerjavi z davčno reformo, ki je na horizontu. Manj problematični zaradi tega, ker je šlo za enkratne izdatke, za enkratni udar na proračun, če se tako izrazim, davčna reforma pa pomeni popoln remont socialne države, kot jo imamo, ki seže tako daleč, da na koncu socialne države več ne bo, ne glede na to, kako se minister Šircelj zaklinja, da se pokojnine ne bodo znižale in verjetno v drugačnemu kontekstu bo potegnil naprej tudi, da ne bo zdravstvo / nerazumljivo/ na slabšem in podobno.</font><br/>
<font size="4">Govorim o napovedanih spremembah, ki bodo skupaj z Zakonom o birokratizaciji, z antisocialno kapico navrtali v proračun, v zdravstveno blagajno in v pokojninsko blagajno, luknjo, v višini 1 milijarde evrov letno. Gospe in gospodje, vlada Janeza Janše namerava delovnim ljudem v tej državi, njihovemu zdravstvu, šolstvu, infrastrukturi in tako naprej, vzeti letno 1 milijardo evrov sredstev in jih pretočiti v žepe najbolj bogatih. Uvedba socialne kapice pri plačah 6 tisoč evrov bruto…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Glejte, kolega Kordiš, mi se danes o odloku o okviru pogovarjamo, vi ste zdaj prešli na Zakon o debirokratizaciji, hkrati omenjate tudi tri davčne zakone, spremembo Zakona o dohodnini, o davku od dohodkov pravnih oseb in o davku na dodano vrednost.</font><br/>
<font size="4">Vse te zadeve bomo mi na odboru seveda še krepko obravnavali in vas prosim, da vendarle danes se osredotočite na to, kar je tema, to je v tem primeru sprememba odloka o okviru za obdobje od 2020 do 2022, ki se nanaša na spremembe v sektorju država, državnem proračunu in v, to dvoje. To bi vas prosil, zato, ker vse ostale štiri davčne zadeve bomo seveda oziroma Zakon o debirokratizaciji bo na Odboru za notranje zadeve, vse ostale tri davčne zakone pa bomo na Odboru za finance v bodočnosti še zelo podrobno obravnavali.</font><br/>
<font size="4">Prosim.</font><br/>
<br/>
<b><font size="4">MIHA KORDIŠ (PS Levica):</font></b><font size="4"> Okej, predsedujoči, ko se pogovarjamo o okvirih proračuna, je seveda to z napovedanimi davčnimi reformami, ki so na mizi, neposredno speto. Pa saj te davčne reforme ne bodo padle izven okvirjev javnih financ, pa izven okvirjev proračuna, kajne…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Ampak te davčne reforme bodo veljale, v kolikor bodo sprejete, leta 2022, mi pa zaenkrat se o odloku pogovarjamo, ki ga spreminjamo za leto 2021. To vas prosim.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> V redu, v takemu slučaju bom pa nadaljeval z presečiščem PKP-jevskih ukrepov, ki se odražajo tudi v teh odlokih.</font><br/>
<font size="4">	Skratka, Vlada lahko v nedogled zagotavlja, da se nič ne bo spremenilo na strani porabe, ampak sočasno – in to pa je predvideno, predsedujoči, že nemudoma, v teh letih, naraščajo tudi stroški za nakupe orožja, v skupni višini 780 milijonov evrov, tri četrt milijarde torej,</font><br/>
<br/>
<b><font size="4">19. TRAK: (TB) – 15.30</font></b><br/>
<br/>
<font size="4">	(nadaljevanje) kar neposredno izčrpava proračun Republike Slovenije na drugih proračunskih postavkah, na tistih postavkah, ki bi jih ljudje v tej državi pa krepko potrebovali in kjer bodo finančni deficit močno občutili. Pogovarjamo se o zdravstvu, pogovarjamo se o skrbstvu starejših, o domovih za starejše, neki infrastrukturi, katere posodobitev bi bila temeljni pogoj za spoprijem z okoljsko krizo in podobno.</font><br/>
<font size="4">	Tako da, to, kar je prej gospa Bratušek ugotavljala, da Vlada napačno računa in zanjo minister Šircelj napačno računa – ko dam na tehtnico besede gospe Bratušek in vlade Janeza Janše, ki namerava iz javne porabe odstreliti 1 milijardo evrov na račun odpustkov bogatih, moram potegnit neko srednjo linijo, kjer lahko rečem, da Vlada najbrž ni napačno računala, je pa zagotovo cinično preračunljiva.</font><br/>
<font size="4">In ta zapitek bodo plačali delovni ljudje v tej državi.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Kolegica Zabret, preden vam dam besedo, sporočam še vsem prisotnim dispozicijo razpravljavcev: za kolegico Zabret je na vrsti poslanec Verbič, potem je poslanec Han, za njim bom imel razpravo sam, za menoj pa poslanec Rajh.</font><br/>
<font size="4">	Kolegica Andreja Zabret, prosim, imate besedo.</font><br/>
<br/>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Hvala, predsednik, za besedo.</font><br/>
<font size="4">	Lep pozdrav minister, predstavnika Fiskalnega sveta, predstavnica oziroma direktorica UMAR-ja, kolegice in kolegi!</font><br/>
<font size="4">	Bom začela na način, da, četudi bi se postavila v kožo ene izmed državljank, ki politiko spremlja zgolj s kavča in bi si mislila, da ta Vlada dela dobro, ker znižuje davke, ker bom dobila višjo neto plačo, ker mi ne bo potrebno plačevati dolgotrajne oskrbe iz svojega žepa, sem prepričana, da ljudje le niso tako naivni, kot morda misli ta Vlada. Vse, kar počne ta Vlada, je enostavno finančno huliganstvo. Ni naključno in povsem premišljeno in pa zavestno.</font><br/>
<font size="4">	Pravite, da rešujete krizo, da gre za spodbujanje gospodarstva z novimi investicijami, za razbremenjevanje plač, v bistvu pa gre za predvolilno kupovanje. S predlogi, ki so všečni izključno na prvi pogled, skušate kupiti javnost in volilne glasove, ampak dajte povedati ljudem iskreno, kaj pravzaprav delate in kaj to pomeni za njih. Vse predvidene razbremenitve prihodkov skozi krinko debirokratizacije, konkurenčnostjo, reševanje krize, so le navidezno darilo. Zakaj? Zato, ker klestite prihodkovno stran proračuna, kar pa po domače pomeni, da slej ko prej bo v proračunu zmanjkalo denarja, morda za plače, zdravstvo, izobraževanje, pokojnine, in to za ljudi in tudi za tiste ljudi, ki danes menijo, da delate dobro. Za vse ljudi bo zmanjkalo denarja. Ne samo za prvorazredne, drugorazredne, ampak za vse državljane in za vse državljanke.</font><br/>
<font size="4">	To nakazujejo tudi vaši dokumenti, ko ne skrivate zmanjšanja sredstev za pokojnine in tudi za plače v javnem sektorju. Z denarjem ljudi je potrebno ravnati gospodarno, učinkovito in pa transparentno. Tudi Fiskalni svet ob oceni proračunskih dokumentov, ki jih obravnavamo danes, opozarja, da moramo imeti odločevalci ob vsaki odločitvi in sprejemanju ukrepov, v mislih tudi srednjeročno in dolgoročno vzdržnost javnih financ, ki Slovenijo ohranja na varni strani javnofinančne politike.</font><br/>
<font size="4">To, mislim, da je zelo resno opozorilo Fiskalnega sveta, ki bi ga morali vsi upoštevati, vendar ne vem, če se trenutna politika in pa trenutni finančni minister tega zaveda.</font><br/>
<br/>
<b><font size="4">20. TRAK: (TB) – 15.35</font></b><br/>
<br/>
<font size="4">	(nadaljevanje) Namreč, glede na sprejemanje vseh interventnih PKP-jev, predlogov zakonov, ki nas še čakajo in vseh dejanj, je po mojem mnenju, da se tega ne zavedate in tej Vladi navsezadnje očitno tudi za državno potrošnjo, kot kaže, tudi ni potrebno polagati računov, saj si sprejemate ravno kar si zamislite.</font><br/>
<font size="4">	Zakaj to govorim? Zato, ker Vlada z javnimi financami ravna negospodarno, neodgovorno, netransparentno in – pozor -, na to v vseh rednih mesečnih objavah, ocenah proračunskih dokumentov, posredno opozarja tudi Fiskalni svet. Danes ponovno odločamo o predlogu sprememb odloka, ki določa, koliko največ sme država porabiti v posamezni državni blagajni. Vlada tako za letos načrtuje ponoven dvig in to za 800 milijonov večjo porabo, tudi v pokojninski blagajni. To je seveda tudi posledica sprejemanja določene zakonodaje na pokojninskem področju in to zdaj trenutno, predvsem pred volitvami, ko pa vidimo proračunske dokumente, ki jih imamo pred seboj, pa že v letu 2023 in 2024 planirate nižanje stroškov za pokojnine, vendar takrat vas to ne zanima več.</font><br/>
<font size="4">	Ob objavi napovedanih minusov proračuna države predvsem za leto 2021 in tudi za naslednja leta, me močno skrbi dvoje. Enormne številke zadolževanja in pa vaša neznosna lahkost sprenevedanja. Ugotavljam, da je kriza očitno porušila vse zaveze, ki smo si jih sami postavili v zakonu v okviru Ustave, s fiskalnim pravilom in tako nepremišljeno veliko zadolževanje in trošenje te Vlade, me po eni strani res nekoliko preseneča, saj je prav trenutna oblast na čelu SDS močno podpirala fiskalno pravilo in zahtevala njegovo brezpogojno spoštovanje.</font><br/>
<font size="4">Spomnimo se, ko smo v vladi Marjana Šarca sprejemali rebalans za leto 2019. Kaj vse ste počeli – drama, zgražanje, na Ustavno sodišče ste tekli, s svojimi zavajajočimi trditvami o protiustavnosti rebalansa. No, Ustavno sodišče je menilo nekoliko drugače in te očitane protiustavnosti ni bilo. S tem rebalansom smo vam pustili 225 milijonov presežka in s tem smo vam dali dobro popotnico, ko ste prevzeli Vlado. In še to, Računsko sodišče je prvič v zgodovini o predlogu splošnega dela zaključnega računa, za leto 2019 izreklo pozitivno mnenje.</font><br/>
<font size="4">V času vlade Marjana Šarca se je v letu 2019 tudi dolg, prvič, nominalno zmanjšal za 620 milijonov in po zaslugi premišljenega ravnanja z javnimi financami, imamo tudi dobre bonitetne ocene. A vsi vemo da, bom rekla, hudič je v tem, da se bonitetne ocene pridobi zelo mukoma, izgubi pa se jih lahko zelo hitro. Naj vas opomnim, da za bonitetne ocene, s katerimi se tako radi hvalite, niste zaslužni vi, boste pa krivi, da nam bodo padle.</font><br/>
<font size="4">Spomnimo se, kako dobre bonitetne ocene je imel Lehman Brothers in kakšne je imel potem ob padcu čez noč. Lahko si le želimo, da se nam ne zgodi kaj takega. Vsi vemo, da je trenutno zaradi izjemnih okoliščin začasno dovoljeno odstopanje od fiskalnega pravila, vendar le ob predpostavki, če to ne ogroža srednjeročne vzdržnosti javnih financ, to pa pomeni, da v tem času lahko trošimo več, kot ustvarimo, vendar, pod določenimi pogoji.</font><br/>
<br/>
<b><font size="4">21. TRAK: (TB) – 15.40</font></b><br/>
<br/>
<font size="4">	(nadaljevanje) Ta Vlada odsotnost fiskalnega pravila jemlje preveč zlahka in to negotovost izkorišča, namesto da bi imela(?) dodatno pravila(?) pri proračunskem načrtovanju.</font><br/>
<font size="4">Zato trenutno odstopanje od fiskalnega pravila ni namenjeno brezglavemu trošenju denarja, ampak le za stroške, ki so povezavi z epidemijo in pomagajo ublažiti krizo, ter za ukrepe, ki nam bodo pomagali, da iz nje pridemo čim manj poškodovani. Na današnji dan je vsak državljan že zadolžen za 18 tisoč evrov. Ja, za toliko ste jih že zadolžili. Prav zanima me, pa verjetno vsi vemo, kdo bo to plačal – državljani in državljanke. Nihče nam nič ne daje, nobeno kosilo ni zastonj in vse skupaj bomo morali enkrat vrniti.</font><br/>
<font size="4">Ne morem mimo, veliko je bilo že danes slišanega, ampak mimo nekaj zelo pomembnih poudarkov Fiskalnega sveta. Zaradi ukrepov, ki jih je Vlada že sprejela po rebalansu, se fiskalni položaj slabša za 330 milijonov na leto. Prav zanimivo je, kot smo že slišali danes, da na dan, ko je Fiskalni svet dal oceno proračunskih dokumentov, je Vlada predstavila davčne reforme. Zato Fiskalni svet ponovno ni mogel narediti verodostojnih izračunov, ker te davčne reforme niso vključene v teh dokumentih. Lahko si le predstavljamo, zakaj je to bilo istočasno, mislim, da ne naključno, ker, če bi bili ti ukrepi vključeni v te dokumente, ki jih danes obravnavamo, bi bile številke še toliko slabše.</font><br/>
<font size="4">Naslednje opozorilo je tudi, da tveganje, da ponovno postanemo tarča finančnih trgov, ni zanemarljivo. Bonitetne ocene, kot sem že rekla, s katerimi se tako radi hvalite, so zelo volatilne in država mora tudi vsako leto refinancirati 2 do 3 milijarde na leto in vemo, da ne bo denar vedno tako poceni in moram reči, da sem danes prvič, po dolgem času, slišala ministra, da je rekel, da se zaveda, da denar ne bo vedno tako poceni, ker do zdaj je bilo vedno slišati, da je denarja dovolj, da je denar poceni.</font><br/>
<font size="4">Velik pomislek Fiskalnega sveta je tudi na preveč optimističnem pridobivanju evropskih sredstev. Do vključno leta 2024 naj bi porabili več kot tri četrtine vseh nepovratnih sredstev, vendar, nobenih dokumentov ni in pojasnil, ki bi to opravičevali oziroma, da bi videli, kako bo Vlada to dosegla in predloženi proračunski dokumenti bi tudi morali predstaviti temeljne usmeritve fiskalne politike v naslednjih letih in ob tem transparentno izkazati tudi vsebinsko usklajenost, predvsem z načrtom za okrevanje in odpornost gospodarstva, ki ga vsi tako neučakano pričakujemo, kaj bo vključeno v tem načrtu.</font><br/>
<font size="4">Fiskalni svet tudi opozarja, da že dalj časa nesorazmerno rastejo tudi izdatki, ki s krizo niso neposredno povezani in tu gre pravzaprav za kršenje fiskalnega pravila, kot so stroški dela, izdatki za blago in storitve. Že drži, da bo javni dolg Evroobmočja povsod višji, vendar v Sloveniji se stanje javnih financ poslabšuje hitreje in slabše, kot v povprečju EU in v dinamiki naraščanja dolga smo v zgornji tretjini držav EU. V tem smo res dobri, vendar v negativnem smislu. Povečanje dolga v krizi, je potrebno učinkovito izkoristiti za krepitev gospodarskega potenciala, za izdatke, ki prinašajo dodano vrednost, investicije, ki bodo v prihodnosti prinašale gospodarsko rast, zaposlovanje, konkurenčnost, </font><br/>
<br/>
<b><font size="4">22. TRAK: (TB) – 15.45</font></b><br/>
<br/>
<font size="4">	(nadaljevanje) ne pa za tekoče izdatke, plače, transfere, predrago zaščitno opremo in tudi neuporabne ventilatorje. In, kaj počne ta Vlada? Še do danes nima vizije, nima izhodne strategije. Danes smo slišali, da se vse pripravlja. Kaj bo, ko bo konec krize? Kako bo poskrbela za okrevanje gospodarstva? Vemo, da imamo še vedno kar veliko dejavnosti zaprtih ali pa poslujejo v zelo negotovih razmerah. Cele zmešnjave glede nabave cepiv, samega cepljenja, non stop spremembe strategij, enkrat so prioriteta starejši, nato dijaki, zdaj slišimo, da diplomati v Bruslju. Nihče ne ve več, kdo pije in kdo plača.</font><br/>
<font size="4">	Vsi PKP-ji, ki smo jih sprejeli, 8 jih imamo doslej, pričakujemo 9. Seveda, kar nekaj ukrepov je dobrih, kot so čakanje na delo, delo od doma, vendar vlada Janeza Janše je sprejela kar nekaj ukrepov, ki slabšajo strukturni položaj javnih financ in ki nimajo nobene povezave s Covid krizo, ampak gre le za kupovanje volilnih glasov in tako sprejemanje všečnih predlogov je pač kratkoročno, morda za koga super, vendar očitno se nihče ne zaveda, kaj to pomeni v prihodnosti in to že bližnji prihodnosti. Tudi odstopna klavzula ima rok trajanja. Maja se bo Evropska komisija odločala, koliko časa bo še veljala. Denar ne bo več ves čas tako poceni in ne bo ves čas na razpolago. Potrebno bo začeti vračati dolgove. Sprejeti bomo morali zakone, ki bodo predstavljali davke, ki bodo šli v proračun EU, kot so digitalni davek, plastika, razogljičenje, finančne transakcije in vse to, zaradi vračila nepovratnih sredstev iz Sklada za okrevanje in odpornost in takrat, pa se boste delali, bom rekla, vsi neumne in zvračali krivdo na vse druge. Vendar nekaj moram povedati, da v LMŠ pri tem ne bomo sodelovali in že ves čas opozarjamo na to, da je potrebno z javnimi financami ravnati transparentno in zakone si sprejemate sami, saj imate ali saj imeli ste, dovolj glasov.</font><br/>
<font size="4">	Kot že omenjeno, z odlokom zvišujemo proračunsko porabo za letošnje leto za 800 milijonov. Nič čudnega, saj ste v prvih treh mesecih letošnjega leta, predelali že za 1,3 milijarde primanjkljaja, kar je skoraj polovica s proračunom predvidenega primanjkljaja za celo leto 2021. Proračun je že zdaj obremenjen ali kot radi rečemo, zaklenjen, s 95 % zakonskih izdatkov. Letos, od januarja do marca, so si ti stroški, ki so zakonsko povezani, to so predvsem stroški dela, narastli še za dodatnih 6 %, kar pomeni, da smo že najmanj na 101 % proračuna, s tem, da trenutno ne upoštevamo nobenih Covid stroškov in pa nobenih novih zakonov, ki jih ima Vlada na mizi.</font><br/>
<font size="4">	Pa poglejmo, kaj ima ta Vlada v ognju in kaj še namerava storiti. Zakon o debirokratizaciji…</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Kolegica Zabret, jaz vas prosim enako, kot kolego Kordiša, da ostanete v okviru točke dnevnega reda.</font><br/>
<font size="4">Zakon o debirokratizaciji bo obravnaval Odbor za notranje zadeve, javno upravo in lokalno samoupravo, vse tri davčne zakone, če jih nameravate omeniti, pa bo obravnaval ta odbor. Mi danes tukaj govorimo o spremembi odloka o okviru za pripravo proračunov sektorja država za obdobje od 2020 do 2022, pri čemer gre za spremembe v letu 2021, za sektor država, za državni proračun in za pokojninsko blagajno. To je tema te točke dnevnega reda.</font><br/>
<br/>
<b><font size="4">23. TRAK: (TB) – 15.50</font></b><br/>
<br/>
<font size="4">	(nadaljevanje) Zakonodaja, v kolikor bo sprejeta, takšna, kot je zdaj v javni oziroma v obtoku, bo veljala od 1. januarja 2022.</font><br/>
<font size="4">	Prosim vas, upoštevajte to in ostanite znotraj okvirov točke dnevnega reda. Hvala lepa.</font><br/>
<font size="4">Izvolite, nadaljujte.</font><br/>
<br/>
<font size="4">	</font><b><font size="4">ANDREJA ZABRET (PS LMŠ):</font></b><font size="4"> Hvala, bom upoštevala, vendar to je tudi povezano z številkami iz odloka, tako da bom samo na kratko, ne bom šla v detajle.</font><br/>
<font size="4">	Se pravi, govorimo še o ukrepih, ki niso upoštevani v tem odloku, bi pa morali biti in to je Zakon o debirokratizaciji, nadgradnja davčnega sistema in pa dohodnine, znižane dohodnine, Zakona o investicijah v Slovensko vojsko, Zakon o dolgotrajni oskrbi, ustanovitev Demografskega sklada in pa tudi prisilno upokojevanje po PKP-7. Če vse to skupaj seštejemo, pridemo na dodatno milijardo. In, ne vem, kako, na kakšen način, minister, razmišljate, da bo to lahko proračun vse pokril. Po drugi strani pa se na prihodkovni strani ne naredi popolnoma nič in v sled tega lahko rečem, da gre za razgradnjo javnih financ in kot sem že enkrat omenila, tudi za finančno huliganstvo. Za odhodkovno stran se je Vlada zelo potrudila, na prihodkovni strani pa ne vidimo nobenih ukrepov. Niti noče uvesti, recimo, digitalnega davka, z izgovorom, da čakamo na rešitev znotraj OECD-ja in EU.</font><br/>
<font size="4">	Kako bomo pokrili to razliko, me res zanima, kako bo lahko proračun pokril vse te sistemske zakone. Očitno z dodatnim zadolževanjem in predvsem s sredstvi iz Načrta za okrevanje in odpornost, vendar to ne gre za enkratne izdatke, niti ne gre za izdatke, ki bi bili povezani z epidemijo, zato je potrebno za vse te posege najti dodatne vire ali narediti strukturni poseg v proračun. Že zdaj je slovenski javnofinančni primanjkljaj po podatkih Eurostata kvartalno tretji, največji v celotni EU, večji je le na Poljskem in v Avstriji in ta visoka stopnja zadolževanja je problematična.</font><br/>
<font size="4">	V LMŠ ves čas opozarjamo, da je trošenje v obdobju, ko bi se pričakovala zmernost in previdnost in posledično visoko zadolževanje, je upravičeno le, če trošimo za pametne stvari. Vse države se trenutno zadolžujejo, ker, ja, je situacija taka, vendar pa morajo pri tem upoštevati določena pravila. Evropska sredstva, ki jih bomo lahko koristili iz Sklada za okrevanje in odpornost, povratna ali nepovratna, ne bodo namenjena pokrivanju javnega dolga. To je Evropska komisija izrecno poudarila in pretirana, ter »neciljana« državna potrošnja povzroča tudi številne prikrite stroške v gospodarstvu in to je predvsem večanje davkov. In kadar gre za obilno zadolževanje države, ki ga spremlja tudi izdajanje novega denarja Centralne banke, denimo z odkupovanjem državnih obveznic, kot to počne Evropska centralna banka, nastajajo tudi prikriti stroški državnega trošenja in to se bo odražalo tudi v dvigu cen in glede na vse to, kaj vlada Janeza Janše počne, se bojim, da nas bo čakalo dolgotrajno obdobje, ko bo pritisk na višanje cen zelo prisoten, krepitev davkov in pa tudi na prepočasno naraščanje gospodarske rasti.</font><br/>
<font size="4">	Brez strategije vračanja dolga, brez izhodne strategije izhoda gospodarstva iz epidemije, priprava Nacionalnega načrta za okrevanje in odpornost, brez vključenosti vseh deležnikov, pretirano sprejemanje zakonov, ki povzročajo razgradnjo javnih financ, je enostavno preveč, da bi lahko ta odlok podprla.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa poslanka. </font><br/>
<font size="4">	Preden nadaljujemo z razpravo, je zaprosil za besedo predsednik Fiskalnega sveta, gospod Davorin Kračun.</font><br/>
<font size="4">	Prosim.</font><br/>
<br/>
<b><font size="4">24. TRAK: (TB) – 15.55</font></b><br/>
<br/>
<b><font size="4">DR. DAVORIN KRAČUN:</font></b><font size="4"> Hvala lepa.</font><br/>
<font size="4">Vidim, da je tukaj predvsem razprave o izračunu Fiskalnega sveta, na osnovi podatkov Ministrstva za finance glede pokojnin, pa glede na najnovejši razvoj dogodkov, bi želel dat to pojasnilo. Fiskalni svet je pri tokratni oceni, kot običajno, Ministrstvo za finance zaprosil za podrobnejše projekcije prihodkov in izdatkov sektorja država. Iz projekcij, ki smo jih prejeli 9. aprila izhaja, da se bodo skupna socialna nadomestila v letu 2022 povečala za 0,4 %. Pri tem naj bi se izdatki za pokojnine znižali za 6,4 %, vsa ostala socialna nadomestila pa povečala za 9,9 %. Med potekom seje, današnje seje Odbora za finance, torej danes, 22. aprila, pred nekaj minutami, smo od Ministrstva za finance neuradno prejeli nove oziroma spremenjene projekcije.</font><br/>
<font size="4">Tudi po teh naj bi se skupna socialna nadomestila v letu 2022 povečala le za 0,4 %, kar je občutno manj, kot v letih pred krizo. Ob tem nove projekcije izdatkov za pokojnine izkazujejo v letu 2022 rast za 2 %, izdatki za vsa ostala socialna nadomestila pa naj bi se znižala za 1,7 %. Pri tem bi bilo po naši oceni, ob spremenjenih projekcijah, potrebno pojasnilo, s kakšnimi ukrepi bo doseženo znižanje vseh ostalih socialnih nadomestil, tako, da dvom v realističnost projekcij ostaja.</font><br/>
<font size="4">Opozarjamo tudi, da spreminjanje številk med procesom sprejemanja proračunskih dokumentov, otežuje oceno skladnosti proračunskih dokumentov s fiskalnimi pravili, kar pa je osnovna naloga Fiskalnega sveta.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Hvala, gospod predsednik.</font><br/>
<font size="4">Nadaljujemo z razpravo. Na vrsti je poslanec Dušan Verbič, za njim poslanec Matjaž Han.</font><br/>
<font size="4">Kolega Verbič, prosim.</font><br/>
<br/>
<b><font size="4">MAG. DUŠAN VERBIČ (PS SMC):</font></b><font size="4"> Hvala lepa, predsednik.</font><br/>
<font size="4">Prav lep pozdrav ministru za finance, predsednik Fiskalnega sveta, direktorica UMAR-ja, ostali prisotni, posebej pa še člani odbora.</font><br/>
<font size="4">S pozornim poslušanjem dosedanjih razpravljavcev moram priznat, da nekako je v tisti klasiki, v tem Državnem zboru, sploh matičnih odborih, da se iz strani razpravljavcev dotika marsikaj tistega, kar ni predmet in res, predsedujoči, spoštujem, ki posegate in na momente je prav, da mogoče še malce bolj nekako zaprosite razpravljavce, da se pogovarjamo o sami vsebini. In, zakaj je to moje uvodno razmišljanje? Predvsem zaradi tega, kajti, do sedaj je bilo določene zadeve v razpravi izrečeno brez katerih komentarjev se preprosto ne moremo izognit, bom pa zelo kratek.</font><br/>
<font size="4">Kaj je bilo rečeno? Stanje javnih financ, katastrofalno. Ne bom o imenih, kdo je to govoril. Vsi, ki smo bili tukaj prisotni, smo to slišali. To pomeni, da katastrofalno stanje financ v Republiki Sloveniji je katastrofalno stanje financ v vseh državah članic Evropske unije, ki zaradi posledic epidemije Covida in vse, kar je s tem povezano, je katastrofalno. Ali je temu res tako? Dejstvo je, da ne samo iz uvodne predstavitve predsednika Fiskalnega sveta, je velikokrat bilo izrečeno, da smo v izjemnih okoliščinah in te izjemne okoliščine dovoljuje odstopa od fiskalnega pravila, ne samo v Republiki Sloveniji, povsod. To se pravi, priročna politična razprava, ki zamegljuje in hoče prikazovat, kakorkoli, neprizadevanje Vlade v tem tako imenovanem boju z to epidemijo.</font><br/>
<font size="4">Istočasno pa v taki razpravi je zaznati, da je potrebno višati plače, višati pokojnine, nadomestila, subvencije… Kaj je bilo celo rečeno? Zakaj niso vinjete 50 % ceneje.</font><br/>
<br/>
<b><font size="4">25. TRAK: (TB) – 16.00</font></b><br/>
<br/>
<font size="4">	(nadaljevanje) Ampak, ko se pa govori, da je preprosto to potrebno določena finančna sredstva, to pa iz strani opozicijskega ali opozicijske razpravljavce, to sploh ne zanima. To je samo po sebi samoumevno, zaradi tega, da se daje čim večjo ugodnost.</font><br/>
<font size="4">	Nadalje, primerjava leta 2012/2013 in leta 2020/2021. Tukaj se moram tudi dotaknit z nekimi stavki. Preprosto popolnoma neumestna je primerjava in zelo rabljena v tej točki dnevnega reda. V letu 2012/2013 je bila svetovna gospodarska kriza iz popolnoma drugih razlogov – prezadolženosti, zgrešenih investicij in podobno. Posledica strahotno visoke cene denarja, da ne bom govoril višine obrestnih mer, da ne bom govoril težko dostopen denar in podobno. Če se danes pogovarjamo, danes je kriza zaradi epidemije in ne bom okrog tega še nadalje razpravljal, dejstvo pa je, da ta kriza iz strani epidemije, je povzročila in povzroča, na tako imenovanem primarnem, sekundarnem in terciarnem sektorju države, na vseh področjih, povzročila posledico in dejstvo je, da države so prisiljene na tak ali drugačen način reševati. In tisto, kar spet ni primerjava s tistim obdobjem, denarja na svetovnih trgih je veliko, je ogromno, dobi se po ugodnih obrestnih merah, celo negativne obrestne mere.</font><br/>
<font size="4">	Za zaključek, posebna cvetka pa je ravno razprava pred menoj, ki je opredeljeno finančno huliganstvo. Upam, da sem prav to razumel. Mislim, da je to kar norčevanje, če drugače ne, iz tako imenovane izvršilne veje oblasti, predvsem Ministrstva za finance.</font><br/>
<font size="4">	Toliko za ta del in hvala za razumevanje, predsedujoči.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. …</font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC):</font></b><font size="4"> Odlok, odlok / nerazumljivo/ okviru proračuna.</font><br/>
<font size="4">	Tisti, ki je želel in želi razpravljati o tej zadevi, ima zelo jasno zapisano in ga ne bom bral, se bom pa dotaknil, predvsem, ko je do sedaj v tej razpravi bilo veliko očitka, kar se tiča zadolženosti, številke in podobno, je pa potrebno opozoriti, kaj je v tem gradivu tudi zapisano.</font><br/>
<font size="4">	In sicer, prvič, tisto, ki je splošno znano in velikokrat tudi izrečeno – fiskalno politiko je potrebno prilagoditi trenutnim razmeram. Epidemiološke razmere v Sloveniji so še vedno zaostrene, zato so v veljavi strogi omejevani ukrepi, ki negativno vplivajo na gospodarsko aktivnost in tisto, kar je potrebno iz tega gradiva še posebej poudariti. Na podlagi povečanja izdatkov po denarnem toku za državni proračun, se bodo sredstva porabljala izključno za namene financiranja sprejetih ukrepov, v interventnih zakonih za omilitev posledic epidemije. Ker država razpolaga s sredstvi na računih, se za namen financiranja navedenih ukrepov, ne bo dodatno zadolžila, pač pa bo zgolj porabila del teh sredstev. Tisti, ki želi se malce posvetiti vsebini današnje točke in tudi gradivo, ki imamo poslanci pred seboj, potem zelo dobro razume to zapisano sporočilo Ministrstva za finance.</font><br/>
<font size="4">Nekaj besed glede spoštovanega Fiskalnega sveta. Moram priznat, da sem sam, govorimo za obdobje do 2022, nekoliko drugače razumel predsednika Fiskalnega sveta, kot moji predhodni razpravljavci. Dejstvo je, da moje razumevanje je šlo v smer, da Fiskalni svet je kritičen za obdobje 2021 – 2022, ker, če sem, nekako tudi zelo objektiven, pričakujem tovrstno razmišljanje Fiskalnega sveta, kajti to je njegovo, recimo temu, poslanstvo, glede realnosti stanja in objektivnosti, iz strani tako imenovane fiskalne politike.</font><br/>
<br/>
<b><font size="4">26. TRAK: (TB) – 16.05</font></b><br/>
<br/>
<font size="4">	(nadaljevanje) In pravi, da je ta kritika za to obdobje, ki je v tem odloku, s težiščem, da morajo biti javne finance vzdržne. Absolutno sem zelo na tem stališču in tudi to pozdravljam. Pri tem pa pravi, da je potrebno pri tem upoštevati objektivno okoliščino, ki so izjemne razmere. Nakazana je restriktivna politika, ki pa ima Fiskalni svet določene zadržke. Mislim, da je to sporočilo, razumem, da ga lahko vsak od poslancev nekoliko drugače razume, ampak, moram priznat, da mi je zelo blizu.</font><br/>
<font size="4">	Nadalje, v predstavitvi je predsednik nekako navedel tudi v tem kontekstu, da občutno povečanje investicij je daleč največje in to sem razumel kot neko pozitivno stališče in, do sedaj, ter dobesedno spodbude gospodarstvu, kar je popolnoma v kontekstu tega, da se sedanja Vlada, sploh pa Ministrstvo za finance, skupaj z Ministrstvom za gospodarstvo, prizadeva v to smer. Vendar, pravi, da z relativno malo udeležbo evropskih sredstev in vprašljiva je absorpcijska sposobnost gospodarstva in zato nekako oni iz svojega strokovnega vidika, izpostavljajo nekoliko stopnjo dvoma v zastavljene projekcije tega gradiva. Mislim, da je zelo, če lahko rečem, objektivno stališče predstavitve Fiskalnega sveta in preprosto tukaj jaz sam nimam nobenih problemov in se zahvaljujem za tako objektivno stanje in stališče.</font><br/>
<font size="4">	Druga stvar pa je, ko so bile uvodne besede ministra za finance in lahko rečem tako, kot običajno v takih primerih. Predvsem člani Odbora za finance, ali želimo poslušati in tudi slišati predstavitev in vsebina ministra za finance, glede na trenutne razmere, vezano izključno na ta odlok? Dejstvo je, da tukaj imam neko vzporednico, se pravi, predstavitev stališča ministra za finance, kot tudi predsednika Fiskalnega sveta, kjer oba se močno zavedata trenutnega stanja, okoliščine Covida-19 in to je v resnici na ljubo, potrebno mnogokrat povedati. To je objektivna realnost in tej objektivni realnosti se ne more Republika Slovenija izognit, kot tudi ne članice, če se pač, govorim tudi za nekako evropsko skupnost.</font><br/>
<font size="4">Preprosto smo v izjemni situaciji in dovoljena je izjema, ki je bilo ne samo danes, ampak veliko več besed tudi v prejšnjih sejah tega odbora, kjer je bil predstavnik Fiskalnega sveta, zelo jasno povedano, da so te izjeme v takih okoliščinah dovoljene in dejstvo je, da minister za finance je trdno na stališču, da se je v takih izjemnih okoliščinah ali razmerah, potrebno dokaj hitro prilagoditi razmeram na trgu, predvsem gospodarstvu in vsem tistim, ki se tako ali drugače dotikajo same, recimo temu, navezne okoliščine fiskalnega pravila. Res pa je, da se mora država zavedat in mislim, da se tukaj zaveda, sploh pa ministrstvo, tega objektivnega dejstva, predvsem s ciljem, da se že sedaj, resnično omogoči čim blažji prehod države in gospodarstva, na čas, za Covid-19. Vendar, iz samega gradiva je tudi razvidno, da se tudi Evropska centralna banka močno zaveda tega, da v letu 2021 in najverjetneje, ki ni še dokončno rečeno za leto 2022, da določene ukrepe,</font><br/>
<br/>
<b><font size="4">27. TRAK: (TB) – 16.10</font></b><br/>
<br/>
<font size="4">	(nadaljevanje) kakorkoli bodo se dopustile, predvsem zaradi prilagoditve po koncu tega. Če sem še vedno v obdobju do leta 2022. In, glede na to, na, da je bilo tudi iz njegove strani rečeno in predstavljeno, dejstvo je, da se ta odlok, kakorkoli že gledamo in obračamo skozi politično razpravo, je sledenje proračunski in evropski usmeritvi, gre v smeri ekstenzivne proračunske politike, saj se krepijo investicije in to državne in to je tisto, ki je dostikrat tudi iz strani stroke rečeno, <br/>
»prociklična« politika, ki daje možnost po hitrejši in milejši prilagoditvi za normalne razmere.</font><br/>
<font size="4">	In če za konec nekako samo še dam nekaj besed. Osebno menim, da ta odlok, ki je pred nami, se pravi do leta 2022, je nekako zastavljen, da se tudi, nekako, je podlaga za zmanjševanje dolga in tisto, kar bi rad posebno poudaril, mislim, da je pomembno sporočilo ministra za finance, da ta dolg, ki trenutno obstaja, je obvladljiv in to menim, da je spodbudno tudi za to sporočilo, v tem konkretnem odloku.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Nadaljujemo z razpravo. Na vrsti je poslanec Matjaž Han, za njim bom na vrsti sam.</font><br/>
<font size="4">	Kolega Han, prosim.</font><br/>
<br/>
<font size="4">	</font><b><font size="4">MATJAŽ HAN (PS SD):</font></b><font size="4"> Hvala lepa, predsednik.</font><br/>
<font size="4">Spoštovani Fiskalni svet, gostje, spoštovani minister in državna sekretarka!</font><br/>
<font size="4">Jaz moram reči, da sem malo zaskrbljen, ker tudi ta odlok, kljub temu, da vem, da bo sprejet tudi zaradi okoliščin, ki jih imamo v tem parlamentu in to farso okoli teh glasovanj in tako naprej in ker je ta odlok v bistvu osnova za proračunski dokument, me je strah, kaj bo naprej, ampak resnično me je strah, kaj bo naprej. Včasih imam občutek, da nekatere stvari sprejemamo, v tem Državnem zboru - bom tudi samokritičen -, kot da nobeden od nas ne bo več v tem Državnem zboru po letu 2022, ne sedel v tem Državnem zboru, kaj šele vladal. Tako ta moment po moje ta država deluje. Dejstvo je, da imamo ekonomsko krizo, finančno krizo, ki seveda je, prišlo do te krize zaradi epidemije, absolutno se strinjam, tukaj sploh ni debate. Evropa oziroma finančna industrija je odreagirala tako, da je sprostila vse ukrepe, beri fiskalne ukrepe in tako naprej, da so lahko države intervenirale in pomagale gospodarstvu, ljudem v svojih državah, seveda, je pa vsaka država najprej štartala iz neke svoje pozicije in drugo, vsaka država je samostojno in suvereno sprejemala ukrepe, s katerimi mislijo, da se da najbolj pomagat, bom rekel, ljudem oziroma gospodarstvu.</font><br/>
<font size="4">Če smo zelo iskreni in konkretni in korektni, je naša država relativno iz dobre štartne pozicije šla v to epidemijo, če govorim samo, kar se tiče proračunov, kar se tiče presežkov, pustimo malo manj, pa seveda, kar se tiče zadolževanja, ki je bilo v preteklosti, pa vendarle smo bili v nekem evropskem povprečju oziroma smo bili na tisti boljši strani. Kaj bo, ko bomo prišli ven, iz te epidemije, bomo pa šele videli. Dejstvo je, da mi odlok sprejemamo zato, ker je v bistvu, Vlada ni pričakovala, da bo epidemija tako dolgo trajala in se je v bistvu, proračuni, ki so bili sprejeti, pred pol leta, so se na nek način finančno, na nek način zrušili. Mi smo vse tisto, kar smo predvideval, da bo primanjkljaja, ga v bistvu porabil že skoraj več kot polovico, v prvem tromesečju in treba je, seveda,</font><br/>
<br/>
<b><font size="4">28. TRAK: (TB) – 16.15</font></b><br/>
<br/>
<font size="4">	(nadaljevanje) če bomo hoteli do konca leta zdržat in kar je najslabše, smo pred volitvami, vsaka vlada želi veliko pokazat, je potrebno spremenit odloke, popravit proračun in zato se Vlada še za 800 milijonov dodatno zadolžuje in to se mi zdi ta moment zelo, zelo slabo.</font><br/>
<font size="4">	Država trenutno beleži rekordni proračunski primanjkljaj in s tem, kar bomo danes sprejeli, pa potem bomo ta primanjkljaj samo še absolutno povečali in kaj se bo potem naredil, mi bomo, bom rekel, kar med 80 in 90 % bomo imeli, na nek način, državo zadolženo glede na BDP. In, ne bom, ker bom upošteval predsednika, jaz ne bom govoril, kaj se bo naredil oziroma, kaj ta Državni zbor še predvideva sprejet. Mi smo tudi, na nek način, tudi prebrali v oceni proračunskih dokumentov, ki ga je Fiskalni svet za leto 2021 in 2024 izdal, ampak, če bo država res to sprejela, kar, ali pa Vlada, in potem ta parlament, to sprejela, kar napoveduje in se bom zdaj zadržal pri vseh teh napovedih, potem pa res gremo v »maloro«. Vam moram povedat, da gremo v »maloro«.</font><br/>
<font size="4">Če mislimo, da bomo z davčnimi razbremenitvami, posledično tudi z manjšim vplačilom v proračun, če mislimo, da bomo z raznimi socialnimi kapicami, če mislimo, če bomo z raznimi zakoni, ki bojo / nerazumljivo/ …</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Gospod Han, samo trenutek, prosim.</font><br/>
<br/>
<font size="4">	</font><b><font size="4">MATJAŽ HAN (PS SD):</font></b><font size="4"> Se opravičujem.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Tamle gospa državna sekretarka, malo tišje, prosim.</font><br/>
<font size="4">	Kolega Han, izvolite, nadaljujte.</font><br/>
<br/>
<font size="4">	</font><b><font size="4">MATJAŽ HAN (PS SD):</font></b><font size="4"> Hvala.</font><br/>
<font size="4">	Bomo, če bomo vse to sprejel in če bomo sprejel takole, po politični liniji, na preglasovanje, ki ni pošteno preglasovanje, potem bomo imeli pa po moje res, res velike težave.</font><br/>
<font size="4">	Druga stvar, ki me je zaskrbela, je ta beseda Fiskalnega sveta, ki - moram iskreno priznat, tudi meni včasih ni bil všeč, izjave Fiskalnega sveta, ko smo bili na tej strani, ko smo vlagal, ampak to je normalno -, ko je v bistvu, malo na lepše so rekli, ampak enostavno, da ne zaupajo in ne verjamejo v številke, ki jih je Ministrstvo za finance dalo in na projekcije, ki jih je Ministrstvo za finance dalo. To je zelo, po moje, nevarno in ne vliva nekega velikega upanja.</font><br/>
<font size="4">	Mi smo v preteklosti sprejel kar nekaj odločitev, ki seveda so poslabšali to sliko v proračunu, pa spremembo Zakona o motornih vozilih, kjer smo v bistvu na nek način pomagal, da zdaj nekateri kupujejo Porscheje po Nemčiji in jih vozijo dol, smo sigurno naredili izpada v proračun za več kot med 20 in 30 milijonov. Z prisilnim upokojevanjem smo naredil eno veliko težavo, smo zmanjšal za 110 milijonov denarja v pokojninsko blagajno. Trošarinska politika nam seveda ne gre na roke, eno je, glede na to, da smo liberalizirali naftne derivate, drugo je, da enostavno ni prometa in smo tu izgubil ogromno denarja in tisto, kar še ne nameravate naredit, kakor sem že prej rekel, od socialnih kapic in tako naprej, dvig olajšave dohodnine, jaz tega ne razumem, moram reči, da tega res ne razumem. Lepo je reči, da bo srednji sloj več dobil, ampak ta moment mislim, da nimamo prostora za ta del. Že tako vidite, da imajo ljudje denarja na bankah, po moje, abnormalno veliko, nimajo ga kaj potrošit, ga ne trošijo, so v nekem krču. Mi bi tu še povečal in enostavno bomo proračun osiromašili, mogoče bomo nekaterim posameznikom nekaj več pustili v žepu, ampak, na koncu moramo mi in naloga tega Državnega zbora in Vlade je, da skrbimo tudi za proračun.</font><br/>
<br/>
<b><font size="4">29. TRAK: (TB) – 16.20</font></b><br/>
<br/>
<font size="4">	(nadaljevanje) Potem, mislimo ukinit najvišji dohodninski razred in tako naprej oziroma 50 % znižat na 45 % in teh zadev je še preveč. Zaradi tega je mene strah, da kljub temu, da minister za finance vidi, kam gremo, rinemo za nekimi zakoni, ki bodo našo finančno sliko poslabšal. In zdaj, ko gospodje govorijo, kako se mi ta moment poceni zadolžujemo, da imamo celo negativne obresti. Saj to je super, vse fajn, ampak ni problema, koliko se mi danes zadolžujemo, bolj problem je, kako se bomo zadolževal takrat, ko bomo ta dolg vračal. Takrat ne verjamem, če bojo še takšni pogoji in če bo denar tako poceni čez 10, 20, 15, 50 let. Zato moramo vendarle malo gledat ne samo na trenutno situacijo in na trenutno situacijo v tem parlamentu, kdo bo na kakšnem stolčku sedel, da se bomo, kak zakon spustil čez, zato, da bo Vlado obdržal pri življenju, ampak moramo gledat na generacijo, ki bo za nami prišla, na naše otroke, na naše vnuke. Tukaj bomo danes, zapravili, ne bomo mi plačal, bojo plačal drugi.</font><br/>
<font size="4">	Tako da jaz res prosim, zato sem tudi v zadnjem obdobju, kličem ne vem katerega vse, da bi se v politiki malo usedli, pa malo pogovorili, ker če bomo takole delal, kot delamo ta moment, v tem primeru s financami, ne bo v redu, se ne bomo vsi skupaj zapisali dobro v to, v našo zgodovino. Jaz odloka žal ne bom podprl, ne enega, ne drugega, predsednik. To večino, ki ste jo na Kolegiju si izglasoval, jo pač zdaj imate. Ne bom rekel, da je to odgovornost samo vaša, tudi naša je odgovornost, ker tudi mi, opozicija, vsak dan sklicuje neke izredne seje, vsak dan ima neko idejo za kakih 10, 15 milijonov. Jaz se strinjam, jaz osebno ne in ne bom imel, zato, ker želim bit ta moment odgovoren, ampak bi prosil da, vas, minister, ki ste zdaj na Vladi in vas poznam kot opozicijskega poslanca in poznam vaše stališče, da se mogoče spomnite malo na tisto obdobje in da ideje, ki jih imate, ki so mogoče »fajne«, date zdajle iz mize dol.</font><br/>
<font size="4">Mi enostavno - in zdaj zaključujem – ne smemo si več zmanjševat, pa tudi če je ta moment kaj zelo, zelo všečnega, zato, da si bomo zmanjšal denar v proračunu. Ta moment ni časa za to. Jaz ne vem, kdaj bo Evropa, bom rekel, ustavila zgodbe in rekla, zdaj bo pa začel veljat fiskalno pravilo in katerikoli bo v naslednji vladi, ali boste še enkrat vi ali bo katera druga vlada, bo mogla naredit hudo bilanco in že zdaj vam garantirano povem, da bo mogla pravice, ki smo jih ta moment talal zaradi tega, da smo obdržal se na stolčku, rezat v naslednjem mandatu.</font><br/>
<font size="4">Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Prejel sem še eno pooblastilo in sicer, poslanec Andrej Rajh nadomešča poslanca Marka Bandellija iz Poslanske skupine SAB.</font><br/>
<font size="4">	Na vrsti za razpravo sem sam. Kolegice in kolegi, za menoj pa so potem še prijavljeni poslanci Rajh, Lenart, Pogačnik, Siter in Ljubo Žnidar.</font><br/>
<font size="4">	Gospe in gospodje, meni se zdi, da pri obravnavi tega odloka o okviru, ki je bil sprejet v prvi polovici leta 2019, velja za izhodišče vzeti tisto, kar je bilo takrat v odloku opredeljeno. Izhodiščna točka vsake veljavne fiskalne politike je namreč obseg javne porabe. Tega obsega pa ne določajo potrebe fiskalne politike, same po sebi, ampak jo določajo potrebe družbe po javnih službah in javnih storitvah. Verjetno se strinjamo, da v primerjavi med aprilom 2019 in aprilom 2021, so potrebe, zlasti po javnih storitvah in javnih službah, diametralno drugačne. </font><br/>
<br/>
<b><font size="4">30. TRAK: (TB) – 16.25</font></b><br/>
<br/>
<font size="4">	(nadaljevanje) Evropska unija postavlja zelo resne pogoje glede načinov sprejemanja proračunov in glede njihove strukture in višine suficita in deficita. To se je od takrat drastično spremenilo.</font><br/>
<font size="4">Tisto, kar je meni se zdelo skorajda že onkraj dojemljivega, je bilo denimo določilo, da je Evropska komisija takrat, se pravi, v letu 2019, pred samo dvema letoma, Sloveniji določila nov srednjeročni fiskalni cilj in da je ta srednjeročni fiskalni cilj bil zmanjšan iz potrebnega zagotavljanja strukturnega presežka, v višini 0,25 odstotka bruto domačega proizvoda, na minus 0,25 odstotka in da je bilo v programu stabilnosti, gospe in gospodje, aprila 2019 zapisano in to tudi popolnoma realistično, po moji oceni, zapisano, da bo Slovenija ta srednjeročni strukturni cilj dosegla v letu 2020. Kaj se je zgodilo v letu 2020 z epidemijo, vemo, kakšne so bile predpostavke za doseganje tega cilja, pa tudi vemo. Se pravi, nekaj, kar je popolnoma neuresničljivo.</font><br/>
<font size="4">Fiskalni svet se je takrat zelo natančno posvetil podrobnostim strukture odloka in tudi proračuna, na katerega se je ta odlok nanašal in sicer, je takrat izpostavil zlasti izpolnjevanje štirih temeljnih fiskalnih pravil – srednjeročnega javnofinančnega cilja, »izdatkovnega« pravila, zmanjševanja bruto dolga sektorja država in pa maksimalnega obsega izdatkov v predlogu okvira. Takrat, pred samo dvema letoma, je bila politika zmanjševanja strukturnega primanjkljaja zastavljena na način, to je z današnjega zornega kota posebej pomembno slišati, da bodo izdatki sektorja država rastli počasneje, kakor nominalna gospodarska rast. Če pogledamo samo poročilo, se pravi, spomladansko napoved makroekonomskih gibanj Urada za makroekonomske analize in razvoj, potem vidimo, da se je to vse skupaj popolnoma podrlo, toda ne po naši zaslugi.</font><br/>
<font size="4">Napovedano je tudi bilo, da bo take vrste fiskalna politika omogočila hitrejše zmanjševanje dolga sektorja država in to je bil takrat tudi osrednji cilj fiskalne strategije. Ključno je bilo, da se bo v letu 2020 začel dolg, javni dolg, zmanjševati, pod 60 % bruto domačega proizvoda. Danes vidimo, da smo v položaju, ko govorimo, da je ta dolg visok v višini 80 % bruto domačega proizvoda. Že takrat je bilo rečeno, da je ta odlok makroekonomska projekcija, katere izpovednost je odvisna od številnih okoliščin in zlasti stanja makroekonomskih agregatov. Poudariti je bilo potrebno, da se projekcija, izdelana aprila 2019, ob pripravi konkretnih proračunov, lahko tudi povsem spremeni in s tem smo bili vsi skupaj tudi soočeni. »Nespregledljiva« je pri tem razprava oziroma natančneje rečeno, opozarjanje pred različnimi oblikami tveganj nedoseganja planiranih, marsikdaj tudi težko dosegljivih proračunskih ciljev.</font><br/>
<font size="4">Mi smo danes pred četrto spremembo odloka. Spreminjamo najvišji dovoljeni obseg izdatkov sektorja država in sicer iz 24 milijard 900 na 25 milijard 300 in tisto, kar je najpomembnejše, najvišji dovoljeni obseg izdatkov državnega proračuna iz 13 milijard 520, na 14 milijard 320. Za ilustracijo samo, veljavni proračun za leto 2021 ima odhodke predvidene v višini 13 milijard in 400, nekaj manj, kot 470 milijonov evrov. Vprašanje, ki se ves čas zastavlja ob silovitih in tudi ognjevitih kritikah</font><br/>
<br/>
<b><font size="4">31. TRAK: (TB) – 16.30</font></b><br/>
<br/>
<font size="4">	(nadaljevanje) javne porabe, je, zakaj je država sposojeno tuje varčevanje porabila? Mislim, da je vendarle potrebno še enkrat poudariti, da gre predvsem za nadomestila plač za čas čakanja na delo in za podaljševanja tega pomembnega ukrepa, da gre v letošnjem letu za delno kritje fiksnih stroškov, da gre za nadomestila, v primeru odsotnosti z dela zaradi višje sile, da gre za financiranje sheme skrajšanega delovnega časa, ki je zdaj podaljšana do junija letošnjega leta, da gre za mesečne temeljne dohodke in povračila delnega nadomestila za čas karantene za samozaposlene, da gre za začasna denarna nadomestila plač zaradi izgube zaposlitve v času epidemije, da gre za raznorazne oblike enkratnih kriznih dodatkov, za upokojence, za študente, za starše, za starejše kmete, za zaposlene, ki prejemajo plače v višini do dveh minimalnih plač. To se mi zdi, da je potrebno omeniti, ob vsesplošnem zgražanju nad generalnim stanjem v javnih financah.</font><br/>
<font size="4">	Prejeli smo, v okviru te točke dnevnega reda, tri pomembna gradiva – od Vlade, od Fiskalnega sveta in od Urada za makroekonomske analize in razvoj. Vsa ta tri gradiva imajo najmanj en skupni imenovalec – vse tri entitete zelo jasno poudarjajo izjemno zahtevnost okoliščin, v katerih se dokumenti pripravljajo, predvsem pa nekaj drugega, bistveno nepredvidljivost. Mi bomo v naslednji točki dnevnega reda obravnavali odlok o okviru za leta 2022 do 2024, pri čemer je jasno navedeno, da vrednosti v letih 2023 in 2024 so samo orientacijske, samo nekaj, kar se že zdaj ve, da ne bo uresničljivo.</font><br/>
<font size="4">In tako, seveda, se soočimo z določenim fenomenom. Poslušamo kar naprej očitke, kako Vlada ne zna predvidevati, kako je nesposobna, recimo, za dva meseca naprej predvidet. Meni se zdi, da je za najboljšo ilustracijo o tem, kako slovenske vlade predvidevajo oziroma, koliko so sposobne predvidevati, pokazalo Računsko sodišče, ne ti trije organi, katere sem zdaj omenjal in naj mi bo dovoljeno, da omenim samo poročilo Računskega sodišča, revizijsko, o nabavah zaščitne in medicinske opreme. 25. februarja lanskega leta, je Ministrstvo za zdravje predlagalo Ministrstvu za gospodarski razvoj in tehnologijo, sprostitev blagovnih rezerv osebne varnostne opreme, za izdajo v bolnišnicah in zdravstvenih domovih, v vrednosti nekaj manj kot 164 tisoč evrov, brez DDV-ja. Vlada je ta predlog na pobudo Ministrstva za gospodarski razvoj in tehnologijo sprejela 27. februarja. Izdala nalog Zavodu za blagovne rezerve, da to osebno varovalno opremo izda in jo nadomesti. Čas za nadomeščanje te osebne varovalne opreme, pa je tudi določila eksaktno – do 31. decembra 2020.</font><br/>
<font size="4">Nikomur ničesar ne očitam, zdi se mi pa, gospe in gospodje, pomembno, pri takih zadevah, imeti vendarle nekoliko več distance. Distance najprej do sebe, distance do drugih ljudi in nekoliko več distance do dela, ki ga opravljamo. Mi smo znotraj te velike dvorane Državnega zbora ničkolikokrat soočeni s sodobnim političnoekonomskim fenomenom aktualnega slovenskega trenutka. Največ kritike o zelo slabem, če ne celo katastrofalnem stanju javnih financ izrekajo tisti, ki kar naprej izumljajo nove odhodke</font><br/>
<br/>
<b><font size="4">32. TRAK: (TB) – 16.35</font></b><br/>
<br/>
<font size="4">	(nadaljevanje) ti odhodki pa lahko potencialno pomenijo samo še novo dodatno zadolževanje in ravno s tem namenom, gospe in gospodje, mislim, da bi za nas vse skupaj, v duhu tega tudi, kar je moj predhodnik, spoštovani poslanec Han govoril, veljalo vzpostaviti nekoliko več distance do vsega skupaj.</font><br/>
<font size="4">	Hvala lepa.</font><br/>
<font size="4">	Nadaljujemo. Razprava, poslanec Andrej Rajh. Za njim kolega Jože Lenart.</font><br/>
<font size="4">	Poslanec Rajh, izvolite.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Hvala lepa, predsedujoči, za besedo.</font><br/>
<font size="4">	Lep pozdrav vsem gostom in tudi kolegicam poslankam in poslancem, v mojem imenu!</font><br/>
<font size="4">	Res je, današnja tema je zelo pomembna, odpira številna vprašanja in seveda, pri denarju se tudi v družini vse začne in vse konča in ko ga zmanjka, se po navadi začnejo »kregarije« in zato je ta tema še toliko bolj pomembna in kot je moja poslanska kolegica Bratušek povedala in predstavila dejstva na zelo eni pregledni prezentaciji, ob kateri, moram povedat, da smo vsi v dvorani obmolknili, tudi predstavniki ministrstva, ker je bila zelo nazorna in pokazala določena dejstva in odprla številna vprašanja, na katera nismo dobili odgovorov oziroma, odgovor je bil v smislu, da je to vzrok v formulah, da je to vzrok v metodologijah, na koncu pa, bom rekel tudi kot / nerazumljivo/ pravnici povedal, »kralj je gol«. </font><br/>
<font size="4">Torej, odhodki in prihodki se nekako ne ujemajo, niso jasni, tudi najave Vlade, kaj se bo zgodilo v bližnji prihodnosti glede novih olajšav, v bistvu nakazujejo na to, da to, kar je danes bilo povedano, že kaj kmalu ne bo veljalo in ne bo izvedljivo. Jaz bi si srčno rad želel, da bi imeli izravnan proračun in da bi tako, kot v vsakem dobrem gospodinjstvu, trošili toliko, kolikor ustvarimo. Ampak res, prišla je kriza in prav je, da je Vlada pomagala, mi temu nismo nikoli nasprotovali, smo pa vedno povedali, da Vlada potem nosi to odgovornost, da bo temu sledila gospodarska rast, s katero bomo lahko to zadolževanje, to pomoč, ki je bila danes, ki je bila v tem obdobju razdeljena, lahko tudi vrnili in jaz se z enim od predgovornikom ne morem strinjat, da so, bom rekel, zadeve iz leta 2012, pa 2013, različne, kot danes. Torej tudi takrat smo imeli, / nerazumljivo/ je treba bilo plačat dolgove, ki so nastali leta pred tem, leto 2008, 2009, zato ker je bilo v obtoku preveč denarja, pa se je pregrevalo gospodarstvo.</font><br/>
<font size="4">Danes res zaradi epidemije po celem svetu, pa tudi Evropi, je gospodarska aktivnost zastala in ljudje zaradi preprečevanja epidemije ne morejo delat in zato je tudi prav, da jim je Vlada nekako priskočila na pomoč, se pa moramo ozreti v prihodnost, kako bomo mi ta dolg plačali, kako bomo ustvarili te prihodke in zato so seveda potrebne tudi točne številke v državnem proračunu oziroma v odloku in v gradivu, ki nam je predočeno. Mi smo zelo pozorno ta dokument spremljali, ga pregledali in seveda smo opazili zelo velika razhajanja, kot je tudi potrdil dr. Davorin Kračun iz Fiskalnega sveta, da se na podlagi pokojnin in socialnih transferjev, številke preprosto ne ujemajo in če tam imamo predvidene odhodke, ki niso pokriti z odhodki, potem pomeni, da bo v enem od teh segmentov nekdo bil gol in o tem danes razpravljamo in v bistvu tu tudi naprošamo, da se te zadeve jasno predočijo.</font><br/>
<font size="4">Prav tako bode spomladanska napoved, da bo letos 4,6 procentna gospodarska rast in primanjkljaj v državnem proračunu enako, približno enako lansko leto,</font><br/>
<br/>
<b><font size="4">33. TRAK: (TB) – 16.40</font></b><br/>
<br/>
<font size="4">	(nadaljevanje)  torej malo manj kot 9 procentov, 8 pa pol, 8,6 odstotkov. Mene te, bom rekel, sam nisem ekonomist po izobrazbi, ampak, bi si želel, da se mogoče te cifre nekoliko jasneje ljudem predstavijo, ki mislijo, 8 procentov, če manjka v proračunu 3 milijarde ali pa 4 milijarde, potem pomeni, da 3, 4 mesece cela država živi na puf in mislim, da je taka primerjava in taka razlaga dejstev zelo, zelo potrebna, zato, da se ve, kakšna je situacija. Jaz si vsekakor želim, da bomo imeli čim prej gospodarsko rast in da bojo ukrepi, ki se spremljajo k temu vodili, se pa nekako bojim, glede na to, da je to že zdaj četrti odlok v zelo kratkem času, da to ni dokončna zadeva in da se zaradi tega, zaradi takega načina sprejemanja, preprosto zamegljuje stanje.</font><br/>
<font size="4">Jaz bi tu tudi se želel dotaknit makroekonomskih napovedi, ki jaz mislim, da so zelo tvegana. Tu bi se želel dotaknit tudi izjave, da se bo vlagalo v stanovanja in v tem smislu in da bo to generiralo gospodarsko rast. Poglejte, v Mariboru je 10 tisoč stanovanj nenaseljenih, v Ljubljani celo 24 tisoč, pa se nekako kljub temu dejstvu ustvarja fama, da je premalo stanovanj na trgu in zdaj, če makroekonomska napoved pri vseh teh praznih stanovanjih, ki so na trgu, ki obstajajo, temelji, torej, na(?) makroekonomska napoved vlaga nova stanovanja, temelji na tem, da bo to generiralo gospodarsko rast, to bo že kaj kmalu generiralo gospodarsko breme in pravim, jaz se zelo bojim, da te napovedi UMAR-ja niso točne in da bomo kar kmalu morali sprejeti celo peti popravek.</font><br/>
<font size="4">In ravno v tem smislu, kot sem že prej začel govorit o teh socialnih transferjih, ki so nekako bili omenjeni, da se ne bodo bistveno zniževali, razen, ni preprosto ali jasno, kako ta izjava ali pa ta trditev, glede na dejstvo, da predviden odhodek, ki je določen že z zakonom, ni pokrit z prihodki v državnem proračunu in jaz preprosto ne morem sprejet obrazložitve, da je to stvar metodologije in enačb in formul, ki so pri tem bile uporabljene.</font><br/>
<font size="4">Jaz zato tudi tega odloka ne bom podprl, bi pa želel v bistvu ene jasnosti in doslednosti, ker tudi na podlagi prejšnjih obljub, spomnimo se vinjet, spomnimo se DDV-ja in še česa drugega, tudi dvomim, da ta zaveza Vlade, da se v pokojnine ne bo posegalo, ne bo izpolnjena.</font><br/>
<font size="4">Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec.</font><br/>
<font size="4">	Nadaljujemo z razpravo. Na vrsti je poslanec Jože Lenart, za njim poslanec Marko Pogačnik.</font><br/>
<font size="4">	Kolega Lenart, prosim.</font><br/>
<br/>
<font size="4">	</font><b><font size="4">JOŽE LENART (PS LMŠ):</font></b><font size="4"> Ja, hvala za besedo, predsednik.</font><br/>
<font size="4">	Mimogrede, ker ste eden najbolj kritičnih predsednikov odborov, kar se tiče vodenja sej in glede sledenja temi, vas moram pa jaz opozorit, kajne, da tudi vi ste danes kar nekajkrat zašel izven teme, ker znate vedno nas tako / nerazumljivo/ …</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Preidite na točko dnevnega reda, vaše nauke si pa lahko prihranite.</font><br/>
<font size="4">	Izvolite, nadaljujte z razpravo.</font><br/>
<br/>
<b><font size="4">JOŽE LENART (PS LMŠ):</font></b><font size="4"> Hvala lepa, sem svoje povedal, kar sem želel.</font><br/>
<font size="4">Ja, glejte, hvala Vladi za pripravljene dokumente, posebej pa zahvala Fiskalnemu svetu, tudi UMAR-ju za poročila, ki ste jih dali, tudi pomladansko poročilo UMAR-ja imam že ta(?) čas, ga pregledujem, obravnavam in se tudi po svoje čudim, kako v letu 2021, da bo BDP nominalno presegel BDP 2019, kajne? To človeku včasih ni jasno, čeprav se zavedam, da igra veliko vlogo, igrajo investicije v teh formulah, na vsak način pa moram nekaj opozorit,</font><br/>
<br/>
<b><font size="4">34. TRAK: (DAG) – 16.45</font></b><br/>
<br/>
<b><font size="4">	</font></b><font size="4">(nadaljevanje) da potem takšna rast, da že v letu 2021 BDP presega 2019, ni pa to enako prilivom, prihodkom, predvsem pa ne prilivom v državne blagajne, ki bi naj delale vzdržne javne finance, kar je danes bilo tudi nekajkrat poudarjeno, da je to načrt, tako koalicija kot opozicija si seveda tega želi. Vendar, kaj so vzdržne javne finance, mislim, da je zgodovinsko za Slovenijo bilo dokazano v 2019. Še Fiskalni svet je takrat podvomil in smo ga prepričali, da je to to, seveda v nekih drugih realnih razmerah, to moramo priznati. Ampak, kakorkoli, glejte, kakršnekoli so razmere, moramo temu slediti, kot je tudi sam predsednik prej omenil, da poraba javnih financ mora biti pokrita tudi s prihodki oziroma prilivi, to je ključ do tega. </font><br/>
<font size="4">	Še enkrat, negativno mnenje Fiskalnega sveta, jaz ga danes tako razumem, ker ste zelo eksplicitno zadevo predstavili in dali, ta tveganja, ki ste jih navedli. Tudi kolegici Andreji Zabret se zahvaljujem, ker je zelo podrobno predstavila vsa odstopanja, ki jih vidimo. In tudi to nekako gre skupaj s poročilom Fiskalnega sveta, ki ste manj operirali s številkami, bolj s temi procenti in temi tveganji, z realnostjo. Kolegica iz LMŠ pa tudi konkretno s številkami, ki se tudi že krepko obračajo v javnosti, v medijih; se pravi, da to ni neznanka. Zdaj sam minister pravi, glede na vse očitke, tudi predsednika Fiskalnega sveta, da gre tu za igro številk. Ne vem, glejte, poslanke in poslanci v Državnem zboru nismo strokovnjaki iz financ, vsaj večinoma ne, jaz sem vsaj približno iz gospodarstva, pa sem še daleč od tega. Vsaka čast predsedniku, ki zelo dobro obvlada, verjetno tudi veliko truda vlaga v to, to moram priznati. Na drugi strani pa očitek, kar danes tu poslušamo, da imamo na tehtnici dve zelo nasprotujoči si, bom rekel, sam odlok pripravljen, dopolnitev odloka, in na drugi strani poročilo Fiskalnega sveta, v sredini je Umar s svojimi napovedmi, ki spet iz statistike jemlje zadeve in na to se tako radi naslanjamo, to nas lahko zelo zavede. Jaz bom rekel, vse skupaj je tudi neka odgovornost do ljudi. Predvsem pa kot poslanec bom rekel naslednje vsem kolegicam in kolegom – proračunski dokumenti so tisti temelj v Državnem zboru, na podlagi katerega mi potem tudi dvignemo ali ne dvignemo roke. In če je ta dokument danes, kot ga vidim, ki ga je Vlada pripravila, zelo optimističen, na drugi strani pa Fiskalni svet, ki ga cenim, ki je neka stroka in ki ga moramo vsi spoštovati – in tudi Vlada danes kaže neko spoštovanje do tega -, potem bom rekel, da sem tu globoko v dvomih. Jaz, tudi če boste izglasovali jutri ta odlok, da bodo šle zadeve skozi, bom jaz kot poslanec tudi kolegice in kolege opozarjal pri odločitvah, da bomo upoštevali vse to, kar vemo, tudi iz medijev, predvsem pa iz poročila Fiskalnega sveta, vsa ta tveganja bomo upoštevali v nadaljevanju. In želim, da to nekako sprejmemo vsi, še enkrat, da bi ti proračunski dokumenti morali biti resna podlaga, odgovornost do tega, ne pa na tak način, kot se danes pogovarjamo in jasno vidimo, da zadeve ne stojijo. Glejte, še to bom opozoril. Ne bi želel, poznamo zgodovinsko, kaj se je dogajalo z Grčijo, več let so zavajali s svojimi podatki; takrat kot človek niti nisi mogel razumeti, da si lahko določena država to privošči, in v takšnem obsegu, kot je takrat Grčija zavajala. Pa ni edina država. Jaz si ne bi želel, da se takšna praksa tudi v naši državi, </font><br/>
<font size="4">	</font><br/>
<b><font size="4">35. TRAK: (DAG) – 16.50</font></b><br/>
<br/>
<b><font size="4">	</font></b><font size="4">(nadaljevanje) v tem Državnem zboru, v tem hramu dogaja. Jaz si želim, da so podatki, da so ti dokumenti realni, ker takrat se bomo lahko pravilno odločali. Drugače se bomo po letih vsi izgovarjali zopet eden na drugega, ja, saj mi smo se odločali tako, ker so uradni dokumenti, v tem primeru proračuni, tako kazali. </font><br/>
<font size="4">	Toliko. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Nadaljujemo. Na vrsti je poslanec Marko Pogačnik, za njim poslanec Primož Siter. Kolega Pogačnik, prosim. </font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Ja, spoštovani predsednik, hvala za besedo. </font><br/>
<font size="4">	Spoštovani minister, kolegice in kolegi! </font><br/>
<font size="4">	Pred nami je Odlok o okviru za pripravo proračuna sektorja država za obdobje 2022-2024. Jaz ne bi zdaj ponavljal besed, ki jih je povedal že minister, ki jih je širši javnosti predstavil, zakaj takšen odlok, kakšne bodo številke v letu 2022, 2023 in 2024, raje bi povedal vzroke za te številke. Vzroki za te številke so predvsem covid, covid-19, in pa reševanje gospodarstva, delovnih mest in zdravstva, niti ene druge zadeve ni tu noter zraven. To pomeni, z nastopom Vlade Janeza Janše in s pandemijo covida-19, ki je prišla in še ni odšla, si je ta Vlada zastavila dva ključna cilja, in sicer, da vse napore usmeri v zmanjševanje okužb in preprečitev širjenja covida-19 in na drugi strani za ohranitev delovnih mest, ohranitev delujočega gospodarstva. To so ključni segmenti. In vse te številke, ki se spreminjajo v tem odloku, so posledica dajanja pomoči. Ta Vlada je spremenila nekatere prakse prejšnjih vlad. Prejšnje vlade so reševale banke, finančne institucije, tu pa gre dejansko za to, da so denar dobili ljudje, zaposleni, gospodarske družbe in zdravstvo. To je bistvena razlika. In jaz sem prepričan, da proračun za leto 2021, leto 2022 še nikdar, nikoli v zgodovini Republike Slovenije ni bil tako socialno naravnan, kot je socialno naravnan pod to Vlado in se dejansko rešujejo te zadeve. Glejte, spoštovana opozicija, predvsem LMŠ, mislim, da je pa danes sodu izbilo dno, kajti s temi svojimi izjavami, s katerimi zdaj poskušate diskreditirati ta odlok, pa mislim, da je prebilo vse meje. Dva dni smo tu v parlamentu, sklicujete izredne seje odborov in pričakujete od Vlade, pritiskate na Vlado, da poveča sredstva za gostinstvo, da poveča sredstva za ohranitev gospodarstva. Danes tukaj, ko pa imamo te zadeve na mizi, pa napadate Vlado za zadolževanje. Kolegica Zabret je rekla, da se ta Vlada gre huliganizem javnih financ; poglejte si svoj magnetogram. Glejte, če je huliganizem javnih financ to, da ta Vlada namenja sredstva za ohranitev delovnih mest, potem res ne vem, kam smo prišli. Zame to ni huliganizem. Zame tudi ni huliganizem javnih financ to, da ta Vlada daje sredstva za ohranitev delujočega gospodarstva. In če pogledamo primerjavo z ostalimi državami Evropske unije ali pa druge zadeve, je Slovenija beležila manjši padec bruto domačega proizvoda kot ostale države. Zakaj? Predvsem zaradi ukrepov, ki jih je sprejela in predlagala ta Vlada. Tujina nam zaupa. Bonitetne agencije nam dvigujejo ocene. Kolegica Zabret je pa rekla, da ta Vlada izvaja huliganizem nad javnimi financami. Pa dajte si pogledat, kaj se dogaja okrog nas! Avstrija enako sprejema v danem trenutku rebalans proračuna in imajo podobno temo. Ali veste, kakšni so v Avstriji </font><br/>
<br/>
<b><font size="4">36. TRAK: (DAG) – 16.55</font></b><br/>
<br/>
<b><font size="4">	</font></b><font size="4">(nadaljevanje) podatki? Zadolženost države oziroma primanjkljaj v strukturi bruto domačega proizvoda je v Avstriji 89,6 bruto domačega proizvoda in se je v primerjavi z napovedanim ta primanjkljaj povečal za 1,7 %. Primanjkljaj v neto znesku se je pa v Avstriji povečal za 8 milijard, ampak izključno iz enakega razloga kot v Sloveniji – zaradi covida in zaradi tega, ker vlade rešujejo z ukrepi delovna mesta in delujoče gospodarstvo. In po mojem vedenju covid še vedno ni izginil in moramo še vedno delati na tem, da pomagamo k okrevanju gospodarstva, z ukrepi, z denarjem. Glejte, ta Vlada dejansko direktno denar daje v gospodarstvo, so direktni prilivi, tako za espeje kot za večje družbe. In sem prepričan, da te zadeve še ni konec, in tega se zavedajo tudi druge evropske države. Vzporedno se je pa treba verjetno vprašati, kateri ukrepi pa bodo še potrebni v nadaljevanju in kateri ukrepi bodo še potrebni za okrevanje gospodarstva. Mi se pa zdaj pogovarjamo tukaj o določenih številkah. Poglejte si, kaj delajo sosednje države - enako. In razlog, bi rekel, višjega primanjkljaja je v vseh državah enak – covid. In nekatere države so bolj prijazne, nekatere so manj prijazne do teh ukrepov. In sem prepričan, da tako naklonjenega in socialno usmerjenega proračuna, kot ga ima Slovenija v danem trenutku, v svoji zgodovini še ni imela. In se ni pustilo na cedilu niti ene skupine. In ključna zadeva je, da se tu ohrani delujoče gospodarstvo in da se poskrbi za ljudi, ki so v danem trenutku brez dela zaradi covida. In res ne razumem opozicije, no. Včeraj, predvčerajšnjim smo imeli nujne seje odborov, zaradi tega, ker ste pritiskali na Vlado, da se premalo pomaga gospodarstvu, da multinacionalke odhajajo iz Slovenije, kar je dejstvo, in je treba spremeniti to okolje. In danes ponovno napovedujete, da določenih sprememb ne boste podprli, ki so v proceduri, ki so za spremembe, in to so tiste spremembe, zaradi katerih se je vsaj nekaj podjetij v preteklosti že umaknilo oziroma so se v danem trenutku. Sosednja Avstrija ima / nasmeh/ enake probleme, 8 milijard se je povečal primanjkljaj v primerjavi z napovedanim. Primanjkljaj v strukturi bruto domačega proizvoda pa tam znaša 89,6 % in se je tudi z napovedanim povečal za 1,7. Tako res ne razumem. </font><br/>
<font size="4">	Jaz bom ta odlok podprl. Prepričan sem in verjamem, da opozicija v določenih trenutkih je živčna, je nervozna, vendar ne uporabljati nizkih udarcev, no. En dan želite, da se pomoč gospodarstvu poveča, ko imamo pa odloke o proračunu, pa pravite, do kam bomo zadolžili to državo, zakaj se to dogaja. Glejte, prepričan sem, da je bil v lanskem letu zgodovinski dogodek in sprejet zgodovinski dokument tudi v Evropski uniji, Načrt za okrevanje in odpornost. In sem prepričan, da ta sredstva, ki so namenjena za Slovenijo, bodo pripomogla k temu okrevanju gospodarstva. Vendar, če želimo, da gospodarstvo v nekem trenutku okreva, moramo danes ohraniti delujočega. In če želimo ohraniti delujoče gospodarstvo, so ukrepi temu namenjeni. In zaradi tega se povečuje tudi zadolževanje in te številke. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Na vrsti je poslanec Primož Siter, za njim poslanec Ljubo Žnidar. Kolega Siter, prosim.</font><br/>
<br/>
<b><font size="4">37. TRAK: (DAG) – 17.00</font></b><br/>
<br/>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa za besedo, predsednik. </font><br/>
<font size="4">	Pozdravljeni, kolegice in kolegi!</font><br/>
<font size="4">	V zadnjem letu, odkar imamo v Državnem zboru na mizi PKP od ena do »n«, in ne vem, koliko jih še bo, stalno poslušam od Vlade, da na nikogar nismo pozabili, na nobenega delavca nismo pozabili. Zdaj je poslanec, razpravljavec pred mano, prav tako to mantro izstrelil, s čimer se seveda ne morem strinjati. Če bi bilo poskrbljeno za vse, potem se ne bi oglašali taksisti. Če bi bilo poskrbljeno za vse, se ne bi oglašali delavci študentje, ki so na Vlado ravnokar poslali poziv. Ne bi se oglašali delavci tujci, pa gostinci, pa samozaposleni, ki jim je Vlada pokrila neko izgubo izpada, razdeljeno po nekih neživljenjskih četrtletjih, kjer morajo zdaj sami gledati, da v bistvu ne bodo preživeli, zato da bodo preživeli in prijavljali teh svojih bajnih zaslužkov, ki se štejejo po večini v trimestnih številkah. Ampak nismo tu zato. Hvala za potrpljenje, predsednik. Zgolj samo v odgovor na eno neresnico s strani koalicijskega poslanca. </font><br/>
<font size="4">	Kar se tiče Odloka o okviru za pripravo proračunskih dokumentov, pa takole, jaz si bom dovolil obe poglavji, ki ju imamo danes na mizi, združiti v razpravi v eno in izreči neko splošno stališče oziroma kritiko; bom na začetku zelo jasen. Ta odlok je tista prva ali pa, da rečem, neka predigra dejanskih proračunskih dokumentov, tisti dokument, ki definira podlago ali pa vrednote in prioritete, na podlagi katerih se potem proračunski dokumenti sestavljajo, neke generalne smernice in predvsem, kot smo danes že v razpravi slišali, neko tako sporočilo ljudem, kaj lahko pričakujejo v kontekstu javnih financ, torej v sektorju država, proračun ali pa pokojninska blagajna, v naslednjih letih, torej v tem primeru do 2024. Odlok, obravnavani dokument oziroma dokumenta sta v bistvu ena izmed najpomembnejših s tega vidika proračunskih aktov, ker, tehnično gledano, definirata maksimalen obseg višine izdatkov, tako za proračun kot za občine, kar je zelo pomembno, in tudi za zdravstveno in pokojninsko blagajno. Odloka bosta imela dolgotrajne, daljnosežne posledice za celotno državo, torej ne samo danes, ne samo za našo generacijo, da tako rečem, ampak tudi za prihodnje generacije. Zato bi – tu pa prihajam k svoji prvi kritiki – od Vlade pri oblikovanju teh dokumentov pričakoval, da bo vsako spremembo ali pa vsako številko utemeljila, prvič, na neki eksaktni, jasni analizi, in da bo vsako posamezno zgornjo mejo izdatkov tudi dejansko merljivo, natančno, vsebinsko obrazložila. Zdaj pa tako, Vlada seveda ni storila ničesar od tega. Na svoje veliko razočaranje ugotavljam naslednje. Zdaj se v času konca šolskega leta maturanti spravljajo k maturi, pri izbranih predmetih morajo narediti že tekom leta neko seminarsko nalogo, ki je, strokovno gledano, na neki srednješolski ravni, ni to zdaj neka visoka vesoljska znanost, mora pa pokazati, da dijaki nekaj poznajo, tako, površinsko, vsaj približno. In ta naloga, vsaj pri nekih družboslovnih predmetih, ki jih poznam in ki jih spremljam, zato ker imam srednješolca v družini, mora biti dolga 20 strani, ena taka naloga, recimo, pri predmetu psihologije. Ena taka naloga mora biti dolga 20 strani, na 20 straneh mora dijak, maturant, obrazložiti neko področje, ki ga je pokril. In to je, spoštovane kolegice in kolegi, točno štiri strani </font><br/>
<br/>
<b><font size="4">38. TRAK: (DAG) – 17.05</font></b><br/>
<br/>
<b><font size="4">	</font></b><font size="4">(nadaljevanje) več, kot si je Vlada vzela, da je dva tako pomembna strateška javnofinančna dokumenta, kot sta oba odloka, za obdobje do 2022 in za obdobje do 2024, torej načrt, kako bo porabljala in uporabljala naš skupen denar, pripravila. Torej, 16 strani, spoštovane kolegice in kolegi. 16 strani za tako rekoč prvi dokument, ki definira, kakšno politiko javnih financ bomo kot država ubrali. Oba dokumenta skupaj, z uvodom, z vsemi členi… </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Kolega Siter, samo trenutek, prosim. Samo trenutek. Kolega Ivanuša tamle, prosim vas, da greste ven in predebatirate zadevo. Izvolite, kolega Siter, nadaljujte. </font><br/>
<br/>
<font size="4">	</font><b><font size="4">PRIMOŽ SITER (PS Levica): </font></b><font size="4">Ja, hvala. </font><br/>
<font size="4">	Se pravi, oba odloka skupaj 16 strani, z uvodom, z vsemi členi, z obrazložitvami vred. Se pravi, odloka, ki določata, kot rečeno, osnovni okvir porabe celotnega sektorja država do leta 2024, parametre porabe za več kot 100 milijard evrov javnih sredstev, ampak, kot rečeno, Vlada si za to vzame 16 strani, eden srednješolski niti ne elaborat, ampak tako približno nalogo. Vlada bi seveda morala pri tako pomembnem strateškem koraku, pri vsaki, sleherni spremembi znotraj sprememb teh parametrov slediti bistveno višji stopnji, najvišji stopnji transparentnosti, ampak, roko na srce, to pač ni v slogu Vlade Janeza Janše. Mi smo že videli, v tem letu smo se že naučili, da se glavne spremembe, tiste, ki so resnično najbolj pomembne, največkrat sprejmejo za zaprtimi vrati, brez vedenja bodisi javnosti ali Državnega zbora. Na vprašanje poslancev, novinarjev ali pa širše javnosti pa se, smo tudi že vajeni, največkrat odzove bodisi z molkom ali pa, ne vem, še huje, z diskreditacijami, žaljivkami. Ampak, dobro, takšnega delovanja Vlade smo že vajeni. </font><br/>
<font size="4">	Kolegice in kolegi so se vsebinsko že posvetili, jaz ne bom na tej točki časa kradel. Moja glavna kritika seveda gre tej formi oziroma pomanjkanju forme teh dokumentov, s katero pa, kot rečeno, Vlada – danes smo tudi že slišali – namenja sporočilo ljudem, ki ni »bodite mirni, mi bomo skupaj zdaj zgrizli to krizo, v tej unikatni javnofinančni situaciji, v kateri smo se znašli in ki se odraža na življenju, poslabšanju standarda ali pa socialne slike vsakogar od nas, bomo mi to skupaj solidarno kot neka civilizirana in zrela demokratična družba rešili.« V bistvu sporočilo, ki ga Vlada s tem 16-stranskim ključnim strateškim javnofinančnim dokumentom ljudem, prebivalkam in prebivalcem Slovenije, sporoča, je: »Pustite nas pri miru, medtem ko vam bomo mi pobrali,« kot zapisano v tem dokumentu, »milijardo evrov na leto.« </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Na vrsti je poslanec Ljubo Žnidar, za njim poslanec Jožef Horvat. Kolega Žnidar, prosim. </font><br/>
<br/>
<font size="4">	</font><b><font size="4">LJUBO ŽNIDAR (PS SDS): </font></b><font size="4">Hvala lepa, spoštovani predsednik. </font><br/>
<font size="4">	Gospod minister, kolegice in kolegi!</font><br/>
<font size="4">	Jaz bi rekel, prav zanimivo je danes poslušati tole razpravo, ki je na nek način, da ne rečem »zabavna«, pod narekovaji. Ampak, če pogledam razpravo opozicijskih kolegov, do te seje so bile nenehne kritike, da za primer covida ste dali gospodarstvu premalo, ste dali upokojencem premalo, ste premalo pomagali državljanom, ste premalo dali študentom, skratka, kritika oziroma zahteve so bile po vse večjih odhodkih in še po večjih dodatkih vsem državljanom. To je bilo do te seje. Opozicija je vseskozi kritizirala, da je bilo razdeljenega denarja premalo. </font><br/>
<br/>
<b><font size="4">39. TRAK: (DAG) – 17.10</font></b><br/>
<br/>
<b><font size="4">	</font></b><font size="4">(nadaljevanje) Danes, ko je pa na mizi dokument, četrti dokument o rebalansu, danes pa kritika, »ja, zdaj se pa zadolžujemo, zdaj pa povečujemo odhodke… » Kajne, res zabavno, kako kratko razmišljanje je to. Jaz verjamem, da so negotovosti ravno zaradi covida-19 za prihodnost izjemno negotove. In jaz že četrti rebalans proračuna jemljem zelo pozitivno, ker je Vlada sproti sledila vsem potrebam, finančnim potrebam, ki jih je povzročil covid-19. Zdaj bom pa dva primera oziroma dve primerjavi navedel, glede na očitke, kako povečujemo zadolženost. Današnjo zadolženost povečujemo izključno zaradi posledic, ki jih je pustil covid-19. In z vsem tem denarjem, ki smo ga namensko in dobro porabili - to je moja trditev, to ni trditev pozicije -, ki smo ga namenili gospodarstvu, ki smo ga namenili za ohranitev zaposlenih, ki smo ga dodatno namenili občinam, dodatno smo podkrepili finančno upokojence, družine, skratka, če kratko rečem, reševali smo naše državljane, da so finančno preživeli v teh težkih časih, in kot drugo, reševali smo zdravje vseh državljanov. To je bistvo, zaradi katerega je danes ta dokument in povzroča večje odhodke. Ne bi se rad vračal, ampak moram dati primerjavo. Poglejte, od leta 2008 do leta 2012 je pokazala preiskovalna komisija o bančnih nepravilnostih, takrat se je iz bank ukradlo okrog 4,5 milijarde, v obliki nedogovorjenih kreditov, ko se je že vnaprej vedelo, da se nikoli ne bodo vrnili. Pa so takrat sledile dokapitalizacije bank, pa se je dalo enkrat 500 milijonov, največja dokapitalizacija je bila 800 milijonov… </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Kolega Žnidar, zdaj vas pa prosim, da dejansko preidete na točko dnevnega reda. Bančna sanacija oziroma tisto, kar se je v bankah dogajalo, pač ni točka dnevnega reda, ki jo zdajle obravnavamo. Zato vas prosim, da se orientirate na Odlok o okviru za obdobje 2020-2022, predvsem na tiste spremembe, ki so predvidene za leto 2021. Izvolite, prosim. </font><br/>
<br/>
<font size="4">	</font><b><font size="4">LJUBO ŽNIDAR (PS SDS): </font></b><font size="4">Hvala, predsednik, vendar gre to v kontekst, na kritiko povečanja zadolženosti države. Dobro, bom pustil, bom to dal ob stran, ker vem, da bodo ti dokumenti še prišli na plano, pač, kdo je vse te kredite odobril; pa pustimo to. </font><br/>
<font size="4">	Zelo sem zadovoljen s tem dokumentom, ki je danes na mizi. In tudi moja napoved je zelo optimistična. Pa jaz nisem finančnik, ampak sem gradbenik in vem, da gradbeništvo je tisti motor, ki v največjem procentu dviguje gospodarstvo v državi. In če pogledam vse predvidene investicije, ki se že odvijajo in ki se še bodo odvijale v letošnjem letu in naslednjih letih, naj jih kratko naštejem: izgradnja drugega tira, tretja razvojna os sever, tretja razvojna os jug, predor Karavanke, ki je že v izgradnji, gradnja domov za ostarele, dodatne investicije v železnice, zagon stanovanjske sheme. Predvidevam, da bo Slovenija imela eno največjih gospodarskih rasti med evropskimi državami. Predvidevam, da bomo med prvimi tremi državami v Evropi. </font><br/>
<font size="4">	Seveda, nikakor se ne morem strinjati, kolegica, gospa Alenka Bratušek, je napovedala, da se bodo pokojnine znižale. </font><br/>
<br/>
<b><font size="4">40. TRAK: (DAG) – 17.15</font></b><br/>
<br/>
<b><font size="4">	</font></b><font size="4">(nadaljevanje) Jaz pa napovem, da se pokojnine ne bodo znižale, ampak bodo rasle s predvideno, planirano rastjo gospodarskega razvoja države. Pa bomo lahko potem, ne vem, decembra pogledali ta magnetogram in se prepričali, kdo je podal boljšo oceno. Skratka, gradbeništvo je motor gospodarstva, in vemo, da gospodarstvo dejansko akumulira državni proračun. In tu sem, bi rekel, kar se tega tiče, zelo optimističen in podpiram ta rebalans proračuna za naslednja leta. In kar je že bila tudi danes kritika, ja, pa bo prišel še nov rebalans. Logično in normalno je, da bo letos še več rebalansov; ampak, dobro, to prepuščam Ministrstvu za finance, odgovornim osebam. Toda glede na stanje, glede na negotovost, kako se bo razvijala epidemija in kakšne posledice, finančne posledice bo puščala epidemija, bomo verjetno še videli ta dokument na mizi, kajti Vlada se bo do zadnjega trudila, da bo skrbela za državljane, z dveh vidikov, z enega vidika, da bodo preživeli, z drugega vidika pa, da se v čim večji meri ohrani njihovo zdravje. In tudi to je pokazatelj tega dokumenta. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Naslednji razpravljavec je poslanec Jožef Horvat. </font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala za besedo, gospod predsednik.</font><br/>
<font size="4">	Spoštovani gospod minister s sodelavci, Fiskalni svet, gospa direktorica, kolegice in kolegi!</font><br/>
<font size="4">	Odločil sem se, da se čisto kratko vključim v to razpravo. Ni prva, ki jo lahko razdelimo na razpravo tistih, ki zagovarjamo sproščeno državo ustvarjalnih in podjetnih ljudi, in drugi, ki zagovarjajo državo s socializmom 21. stoletja, z zategnjenim in zatohlim režimom. Na drugi strani so seveda nekatere razprave naših konkurentov, političnih konkurentov, konsistentne, moram povedati, ker je konsistentna razprava, če si proti pomoči, torej proti pomoči ljudem in gospodarstvu ali proti PKP-jem, si zdaj tudi proti odloku; to je konsistentna politika, je pa ubijajoča. 	Želim se dotakniti samo nekorektne razprave nekdanje predsednice Vlade, ki je slovenski javnosti razglašala, da bo ta Vlada pokojnine zmanjšala. Ljubi bog! Ali ti odloki, konkretno ta odlok, Predlog odloka o sprememba Odloka o okviru za pripravo proračunov sektorja država za obdobje 2020-2022, vsebuje formulo za izračun pokojnine? Ali ni ravno obratno, da zaradi sprememb Zakona o pokojninskem in invalidskem zavarovanju – nazadnje smo ga spremenili pred skoraj natančno enim mesecem -, da zaradi teh sprememb potem pride do sprememb odloka. In sem tudi ponosen, da imamo te odloke v Državnem zboru v obravnavi, in ni mi nerodno, da smo kot opozicijska stranka sprejeli, pomagali sprejeti Zakon o fiskalnem pravilu, na podlagi katerega zdaj te odloke tudi sprejemamo. Respektiram razprave, respektiram pa tudi mnenja mednarodnih institucij, kjer smo člani. Recimo, Evropska komisija ali pa Mednarodni denarni sklad. Pred dobrim mesecem so predstavniki Mednarodnega denarnega sklada končali redno letno misijo v Sloveniji. In kot je povedal vodja te misije, so bili pogovori osredotočeni na koronsko krizo ter politike, s katerimi se ta že ali naj bi se še razreševala. Saj ta Vlada bi lahko dejansko stala in sedela križem rok, ne bi sprejela nobenega zakona in na koncu, recimo, letošnjega leta bi naredila inventuro, katera podjetja so preživela, in tako naprej, in katera niso preživela. Ampak ta Vlada, ponavljam stotič, je v sto urah – v sto urah! – prinesla prvi paket pomoči ljudem in gospodarstvu v ta Državni zbor. In kaj je ključno? Kot pravim, respektiram razprave kolegice in kolegov, ampak tudi mnenja, na primer, Mednarodnega denarnega sklada, </font><br/>
<br/>
<b><font size="4">41. TRAK: (DAG) – 17.20</font></b><br/>
<br/>
<b><font size="4">	</font></b><font size="4">(nadaljevanje) in se strinjam, ki pravi, da je zdaj še vedno glavna, ključna prioriteta – ja, tudi te Vlade -, da se zajezi epidemija in da se zagotavlja obsežna, obsežna podpora gospodinjstvom in podjetjem, dokler ne bo precepljenost zadostna. Naš prevladujoči cilj, ponavljam za ministrom, je reševanje človeških življenj. Mi moramo ohraniti – to nam sugerira, priporoča tudi Mednarodni denarni sklad -, moramo ohraniti fiskalno podporo podjetjem, vse dokler gospodarsko okrevanje ne bo dovolj trdno. Če te podpore ne bo, ne upam razmišljati, ne upam delati scenarijev, kaj se zgodi, če smo, recimo, skoraj že na zadnji letvici lestvice in pademo, pade gospodarstvo. Potem so vsi dosedanji PKP-ji praktično tudi zastonj. </font><br/>
<font size="4">	Moram se oglasiti in odzvati ter slovenski javnosti pojasniti, kar se tiče dolga. V zvezi s pravilom dolga je pač treba pojasniti našim davkoplačevalcem, da se do konca programskega obdobja 2021-2024 načrtuje znižanje dolga sektorja država v razmerju do BDP na 78 % BDP; to je naš načrt. Pomembna dejavnika načrtovanega zniževanja dolga v deležu BDP sta postopno koriščenje ustvarjenih likvidnostnih rezerv državnega proračuna v okolju nizkih obrestnih mer in ponovna pozitivna nominalna rast BDP. Še enkrat, upad gospodarske aktivnosti v višini minus 5,5 % BDP v lanskem letu je bil bistveno nižji od napovedi, hkrati pa tudi nižji od povprečja držav evrskega območja, tam je povprečje minus 6,6 % BDP. Tako je izhodiščni slovenski dolg sektorja država v deležu BDP v letu 2020 dosegel 80,8 % BDP - ja, fantastična številka, lahko rečemo zaskrbljujoča -, kar pa je mnogo nižje od 101,7 % BDP, ki velja za povprečje držav evrskega območja. Torej nismo ravno tako slabi, kot nekateri tu želijo prikazati. </font><br/>
<font size="4">	Torej, zakaj spremembe odloka – ja, zaradi izjemnih okoliščin, povezanih z epidemijo, in zaradi ukrepov, zaradi PKP-jev, da sem bolj konkreten, ki jih je sprejel Državni zbor, ki so šli v smeri pomoči prebivalstvu, državljankam in državljanom, in gospodarstvu. </font><br/>
<font size="4">	Zaključujem s podporo odloku, ki ga je pripravilo Ministrstvo za finance oziroma Vlada, in napovedujem, da bom glasoval za predlog tega odloka. </font><br/>
<font size="4">	Hvala lepa, gospod predsednik.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Prejel sem še eno pooblastilo, in sicer poslanec Zmago Jelinčič Plemeniti nadomešča poslanca Janija Ivanušo iz Poslanske skupine Slovenske nacionalne stranke.</font><br/>
<font size="4">	Izčrpali smo seznam prijavljenih k razpravi. Sprašujem, ali želi besedo še minister za finance? (Ne.) Zaključujem razpravo in prehajamo na odločanje.</font><br/>
<font size="4">	Razpravo smo opravili o vseh členih predloga odloka, zdaj pa bomo glasovali o vseh členih predloga odloka skupaj. Glasujemo.</font><br/>
<font size="4">	Kdo je za? (11 članov.) Kdo je proti? (5 članov.)</font><br/>
<font size="4">	Ugotavljam, da je predlog odloka sprejet. </font><br/>
<font size="4">	Glede na to, da Odbor za finance kot matično delovno telo k predlogu odloka ni sprejel nobenega amandmaja, bo odbor predlagal Državnemu zboru, da predlog odloka sprejme v predloženem besedilu. </font><br/>
<br/>
<b><font size="4">42. TRAK: (TB) – 17.25</font></b><br/>
<br/>
<font size="4">	(nadaljevanje) Predlagam, da kot poročevalec na seji Državnega zbora nastopim sam.</font><br/>
<font size="4">	Hvala lepa. Na ta način zaključujem 1. točko dnevnega reda.</font><br/>
<font size="4">	Najprej sprašujem, gospe in gospodje, glede na to, da smo ob 14. uri že začeli, ali bi se prilegla krajša pavza? (Ne.)</font><br/>
<br/>
<font size="4">	Nadaljujemo z </font><b><font size="4">2. TOČKO DNEVNEGA REDA - PREDLOG ODLOKA O OKVIRU ZA PRIPRAVO PRORAČUNOV SEKTORJA DRŽAVA ZA OBDOBJE OD 2022 DO 2024.</font></b><br/>
<font size="4">	Predlog odloka je Državnemu zboru predložila Vlada 9. aprila letos. Odbor obravnava predlog odloka na podlagi drugega odstavka 6. člena Zakona o fiskalnem pravilu in kot matično delovno delo, tudi na podlagi 107., 108., 169.a in 171. člena Poslovnika Državnega zbora.</font><br/>
<font size="4">	K tej točki so vabljeni Ministrstvo za finance, Fiskalni svet, Urad za makroekonomske analize in razvoj, ter Zakonodajno-pravna služba.</font><br/>
<font size="4">	Prejeli smo še dodatno gradivo in sicer osnutek programa stabilnosti za leto 2021 z dne 9. aprila, ceno Fiskalnega sveta z dne 16. aprila, mnenje Zakonodajno-pravne službe z dne 20. aprila in stališče Vlade Republike Slovenije do ocene Fiskalnega sveta z današnjim dnem.</font><br/>
<font size="4">	Pričenjam drugo obravnavo predloga odloka, v kateri bomo na podlagi 171. člena, v povezavi s 126. členom Poslovnika Državnega zbora, opravili razpravo in glasovanje o predlogu odloka.</font><br/>
<font size="4">Vrstni red uvodnih predstavitev bomo opravili po naslednji dispoziciji: Vlada, Zakonodajno-pravna služba, Fiskalni svet, odgovor Vlade na stališče Fiskalnega sveta in Urad za makroekonomske analize in razvoj.</font><br/>
<font size="4">Uvodno besedo dajem predstavniku Vlade, ministru za finance, gospodu Andreju Širclju.</font><br/>
<font size="4">Prosim.</font><br/>
<br/>
<b><font size="4">MAG. ANDREJ ŠIRCELJ:</font></b><font size="4"> Hvala lepa, predsednik odbora. Spoštovani predsednik Fiskalnega sveta, spoštovani poslanci in poslanke, spoštovani kolegi in kolegice iz Vlade, ostali prisotni!</font><br/>
<font size="4">Želim vam predstaviti predlog odloka v okviru za pripravo proračunov sektorja država, za obdobje od leta 2022 do leta 2024, s spremljajočimi dokumenti, ki so bili tudi že navedeni. Podlage za omenjena gradiva so makroekonomska napoved UMAR. To je zadnja razpoložljiva makroekonomska napoved, sprejeti ukrepi Vlade do meseca aprila tega leta. Tako kot prejšnji odlok, je tudi ta odlok narejen na podlagi Zakona o javnih financah, ki vključuje tudi evropsko direktivo, kar pomeni, da so upoštevani ukrepi in finančni učinki ukrepov, ki so že sprejeti, ne pa tisti, ki so v pripravi, v javni obravnavi in tako naprej. Tistih nismo mogli in nismo zajeli. Nenazadnje, bi lahko še povečali negotovost glede napovedovanja. Bodo pa, tako kot Evropska komisija, na podlagi evropskega semestra, obravnava makroekonomske napovedi in proračunske dokumente, tudi v jesenskih napovedih in seveda tam bomo upoštevali ravno tako vse, kar je potrebno, v skladu z direktivo in Zakonom o javnih financah.</font><br/>
<font size="4">Predlog omenjenega odloka za sektor država v letu 2022 predvideva primanjkljaj v višini 5,7 % bruto družbenega proizvoda, v letu 2023 3,8 % bruto družbenega proizvoda in v letu 2024 v višini 2,8 % bruto družbenega proizvoda. Z drugimi besedami, primanjkljaj sektorja država, se pravi, kjer so vključeni vsi sektorji in vse blagajne, se znižuje. Ravno tako se znižuje primanjkljaj državnega proračuna in sicer, iz 4,9 % v letu 2022, na 2,5 % bruto družbenega proizvoda v letu 2024. </font><br/>
<br/>
<b><font size="4">43. TRAK: (NB) – 17.30</font></b><br/>
<br/>
<font size="4">	(Nadaljevanje): Z drugimi besedami, v bistvu gre za konsolidacijo javnih financ. Tukaj bi vas opozoril in vas želim opozoriti na opozorilo Zakonodajno-pravne službe tudi in sicer, to opozorilo, da saldo za blagajne določamo po nepotrebnem, vendar s tem sledimo dosedanji praksi določanja okvirov, vsebinsko pa ni glede tega nobene razlike oziroma ni nobenih sprememb. Kot odziv na mnenje Fiskalnega sveta, bi ponovno želel opozoriti na negotovosti na podlagi katerih se pripravljajo javnofinančne projekcije. Te negotovosti otežujejo ocenjevanja javnofinančnih tokov. Vse bo seveda lažje ko bo minila epidemija in ko ne bo več tako imenovanih izjemnih okoliščin. V povezavi s tem bo tudi evropska komisija podala za vsako državo kvalitativne ocene programov stabilnosti, v luči izjemnih okoliščin, ki veljajo v letu 2021, pa bo tudi evropska komisija te okoliščine določila tudi za leto 2022 in v okviru tega bomo upoštevali tudi smeri prihodnje fiskalne politike, kar z drugimi besedami pomeni, upoštevali bomo predvsem to, da z fiskalno politiko, ki gre z roko v roki z monetarno politiko na tem področju, ne zaustavljamo gospodarstva, ampak ga spodbujamo, ga ohranjamo, samo gospodarstvo bi se zaustavilo zaradi epidemije oziroma krize. V tem pogledu je seveda pomembno, da država investira, da ohranja s tem podjetja, delovna mesta, predvsem tudi zaradi tega, ker je sama potrošnja prebivalstva v času epidemije znatno manjša. Sledimo nasvetom mednarodnih inštitucij kot so mednarodni denarni sklad, Evropska komisija, OECD, da moramo zadržati okrevanje predvsem v smeri zmanjševanja nezaposlenosti. </font><br/>
<font size="4">	Spoštovani poslanci! Izjemna situacija v kateri se nahajamo, zahteva odločno ukrepanje, zato v teh časih tudi odstopamo od fiskalnih pravil na javnofinančnem področju. Pri tem želimo poudariti, da se moramo tudi javnofinančno nenehno prilagajati situacijam, predvsem zaradi tega, ker negotovost še obstaja, ob tem pa menimo, da predvsem z investicijami za hitrejši zagon gospodarske aktivnosti zmanjšujemo ta tveganja. Tveganja enostavno, da bi gospodarstvo v večji meri propadlo. In v zvezi s tem želimo poudariti, da to razvojno transformacijo gospodarstva dosegamo predvsem s ciljno usmerjenimi investicijami oziroma denarja predvsem tam kjer se dosega večja dodana vrednost. Vsekakor fiskalna politika v srednjem roku ne bo ogrozila okrevanja. To izkazujejo tudi napovedi v teh odlokih za leto 2022, 2023 in 2024 in zato predlagam, spoštovani poslanci, ta odlok podprete. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala gospod minister. </font><br/>
<font size="4">	Besedo dajem predstavnici Zakonodajno-pravne službe, gospe Sonji Bien Karlovšek. Prosim. </font><br/>
<br/>
<b><font size="4">	SONJA BIEN KARLOVŠEK: </font></b><font size="4">hvala za besedo. </font><br/>
<font size="4">	ZPS je v svojem mnenju opozorila, da 5. in 6. člen predloga odloka, ki se nanašata na pokojninsko in zdravstveno blagajno, presegata z Zakonom o fiskalnem </font><br/>
<br/>
<b><font size="4">44. TRAK (VI) 17.35</font></b><br/>
<br/>
<b><font size="4">	</font></b><font size="4">(Nadaljevanje) okviru določeno vsebino, ker predvidevata določitev ciljnega salda. Glede na podano pojasnilo in glede na to, da smo enako pripombo dajali tudi v preteklih letih pa bi dodala, da mora zakon prevladati nad dosedanjo prakso. Hvala. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa Bien Karlovšek. </font><br/>
<font size="4">	Na vrsti je predstavnik Fiskalnega sveta, predsednik gospod Davorin Kračun. Prosim. </font><br/>
<br/>
<b><font size="4">	DR. DAVORIN KRAČUN:</font></b><font size="4"> Spoštovani gospod predsednik, spoštovani gospod minister.</font><br/>
<font size="4">	Tukaj imamo prehod iz ekspanzivne fiskalne politike v letih do 2022 v manj ekspanzivno oziroma kakor pač gledamo nekoliko bolj restriktivno v letih 2023 in 2024. To je v bistvu zelo delikaten preobrat. In zato pač bi pričakovali, da je tak preobrat spremljan tudi z ukrepi, tudi z načrtom kako doseči ta prehod v relativno zmanjšano porabo. Ugotovili smo, naša ocena je na 50 straneh, da so predpostavke dokaj nerealistične in da zato predstavlja ta projekcija tudi tveganje, da bodo potrebni diskrecijski ukrepi, kajti sicer bo znižanje primanjkljaja precej bolj dostopno kot pa je trenutno nakazano. Kar se pa tiče obvladljivosti dolga, ki bo sicer zelo narasel, obvladljiv je le, če bo učinkovito porabljen. Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod predsednik Fiskalnega sveta. Minister ali želite podati odgovor? Prosim, minister Andrej Šircelj. </font><br/>
<br/>
<b><font size="4">	MAG. ANDREJ ŠIRCELJ:</font></b><font size="4"> Hvala lepa. Hvala lepa predsedniku Fiskalnega sveta za to oceno in za ta mnenja. S tem zadnjim, glede obvladljivosti dolga se popolnoma strinjam. Z našimi ukrepi in z ukrepi, ki se pripravljajo v okviru Evropske komisije bomo vsekakor strmeli k temu, da bodo ta sredstva čim bolj učinkovito porabljena in da bo učinek teh ukrepov viden predvsem na rasti gospodarstva, zaposlenosti in nenazadnje tudi na blaginji ljudi, kar je seveda še najbolj pomembno. </font><br/>
<font size="4">	Kot drugo bi rad opozoril oziroma povedal tudi to, danes govorimo o odlokih. Prihajajo še številni dokumenti, ki bodo določili, predlagali določene posamezne politike na vseh področjih, ki bodo sledili seveda, bom rekel, tudi tem ocenam, tem predlogom, ki smo jih na vladi pripravili v tem odloku. Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod minister. Sedaj pa dajem besedo direktorici Urada za makroekonomske analize in razvoj gospe Marijani Bednaš. </font><br/>
<br/>
<b><font size="4">	MAG. MARIJANA BEDNAŠ:</font></b><font size="4"> Hvala lepa. Zelo na kratko glede makroekonomskih napovedi v obdobju 2022 do 2024. Predvidevamo, da bo prihodnje leto še nekaj tega odboja, se pravi nadomeščanja gospodarske oziroma rast tistih aktivnosti, ki so lani in letos še močno vpadle, potem pa postopna stabilizacija nekje proti 3 %. Je pa to seveda še vedno vse odvisno od epidemioloških razmer, če bodo pač te razmere in stanje precepljenosti dopuščale nadaljnje okrevanje gospodarske aktivnosti. Toliko.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa direktorica. Gospe poslanke, gospodje poslanci! Tudi v tem primeru na predlog odloka ni bilo vloženih amandmajev. Predlog odloka ima osem členov, zato predlagam, da razpravo opravimo o vseh osmih členih skupaj in potem o predlogu odloka enotno tudi glasujemo. </font><br/>
<br/>
<b><font size="4">45. TRAK: (VP) 17.40</font></b><br/>
<b><font size="4">	</font></b><br/>
<font size="4">	(nadaljevanje) Ali kdo nasprotuje temu predlogu? Ne. </font><br/>
<font size="4">	Zato prehajamo na razpravo.</font><br/>
<font size="4">	Najprej je prijavljen poslanec Pogačnik, za njim poslanec Igor Peček. Želi še kdo besedo? Zato začenjamo razpravo s poslancem Markom Pogačnikom. </font><br/>
<font size="4">	Prosim. </font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Ja, spoštovani predsednik, hvala za dano besedo.</font><br/>
<font size="4">	Bom kratek. Mislim, da se ta odlok tudi dokaj povezuje, bi rekel glede na prejšnjo točko dnevnega reda, in tukaj nebi imel kaj dodati.</font><br/>
<font size="4">	Bi pa izkoristil mogoče tukaj zdaj pač dva predstavnika, in sicer direktorja Fiskalnega sveta in pa direktorico UMAR. In sicer nek izziv ali pa vam. Kaj bi se zgodilo v primeru, da vlada s temi ukrepi, ki jih je zdaj v enem letu izvedla, da nebi naredila, kje bi Slovenija in kje bi gospodarstvo bila in kakšna bi bila, bi rekel slika proračuna? To bi jaz rad od vas slišal. Če vi primerjate eno zadevo, vi ste inštitucija, B2, jaz sem prepričan, da bi lahko, bi rekel to projekcijo naredili. Jaz sem prepričan, da s temi ukrepi, ki je, smo ohranili, bi rekel precejšnje število delovnih mest, smo ohranili delujoče gospodarstvo in pomoči. In me zanima, kakšna bi bila situacija v Sloveniji, kakšen bi bil padec bruto domačega proizvoda, kakšna bi bila stopnja brezposelnosti, koliko podjetij več bi šlo v stečaj, to so, bi rekel vprašanja, ki mene zanimajo. In sem prepričan, da vaši dve inštitucije bi na ta vprašanja moja lahko odgovorili. In če nimate, bi rekel nekih konkretnih odgovorov danes, bi pričakoval od vas, da to analizo v relativno kratkem času pripravite.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Želi kdo besedo? Predsednik Fiskalnega sveta, gospod Kračun.</font><br/>
<font size="4">	Prosim.</font><br/>
<br/>
<font size="4">	</font><b><font size="4">DR. DAVORIN KRAČUN: </font></b><font size="4">Hvala za vprašanje. </font><br/>
<font size="4">	Fiskalni svet je v nekaj zadnjih publikacijah dal precej odgovorov na vaša vprašanja. V glavnem ocenjujemo, da bi padec gospodarske rasti bil za okoli, torej padec gospodarske aktivnosti bil za okoli tretjino večji, če teh ukrepov nebi bilo. In v glavnem tudi ugotavljamo, da je usmeritev in intenzivnost ukrepanja primerljiva z drugimi evropskimi državami.</font><br/>
<font size="4">	Kar pa je na tej negativni strani ocene, pa je to, da je skupaj z ukrepi proti epidemiji bilo sprejetih precej ukrepov, ki strukturno slabšajo srednjeročno vzdržnost javnih financ in zaradi katerih bomo tudi v prihodnosti, tudi v tem obdobju, za kataro danes sprejemamo proračunski okvir, imeli določene težave in določene posledice. Kajti velja, da naj bodo ukrepi, ki so usmerjeni v saniranje posledic epidemije, naj bodo učinkoviti, usmerjeni, naj dejansko odgovorijo na izzive, ki jih prinaša epidemija, naj omogočajo ohranjanje gospodarskega potenciala, naj blažijo socialne posledice in seveda - naj bodo enkratni. Naj ne vlečejo za seboj dolgega repa povečane javne porabe oziroma strukturnega poslabšanja. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod predsednik.</font><br/>
<font size="4">	Besedo želi še direktorica Urada za makroekonomske analize in razvoj, gospa Bednaš.</font><br/>
<font size="4">	Prosim.</font><br/>
<br/>
<font size="4">	</font><b><font size="4">MARIJANA BEDNAŠ: </font></b><font size="4">Hvala lepa. Hvala za vprašanje.	</font><br/>
<font size="4">	V zadnjih naših napovedih smo vsakič naredili še modelsko oceno, kakšen je učinek ukrepov. Torej v pomladanski napovedi, ko smo imeli podatke za celotno leto, znaša ta ocena 4 odstotne točke, vsaj 4 odstotne točke. Z drugimi besedami, padec bruto domačega proizvoda bi se na podlagi te modelske ocene učinka ukrepov približal 9,5 % lani. Zakaj govorimo vsaj? Če nebi bilo ukrepov, ki so blažili posledice epidemije, za gospodarstvo in seveda tudi za dohodke.</font><br/>
<br/>
<b><font size="4">46. TRAK: (SC) – 17.45</font></b><br/>
<br/>
<b><font size="4">	</font></b><font size="4">(nadaljevanje) Namreč šok je bil nenaden in zelo velik, bi prišlo do znatnega povečanja stečajev teh kvantifikacij nismo delali, ampak ocenjujemo, da bi v določenih dejavnostih zlasti tistih, ki so bile zaprte praktično čez noč bi bilo brez pomoči prišlo do res ogromnega števila stečajev in povečanja števila brezposelnih okoli 4 odstotne točke za lansko leto. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. Nadaljujemo z razpravo. Na vrsti je poslanec Igor Peček za njim poslanec Jože Lenart. </font><br/>
<font size="4">	Kolega Peček, prosim. </font><br/>
<br/>
<font size="4">	</font><b><font size="4">IGOR PEČEK (PS LMŠ): </font></b><font size="4">Hvala lepa, gospod predsednik. </font><br/>
<font size="4">	Spoštovani vsi prisotni. </font><br/>
<font size="4">	Naprej bi rad povedal, da se dobro zavedam, da v razmerah, v katerih se nahajamo je vsaj nehvaležno in pa zelo težko napovedovati kaj bo čez dve leti, ampak kot je razvidno iz predloga odloka Vlada predvideva zmanjšanje nominalnega primanjkljaja, kar lahko ocenjujem kot pozitivno, ampak istočasno se nakazuje neka bolj restriktivna fiskalna politika. Poleg tega pravi podobno tudi dr. Kračun, da projekcija v določenem delu izdatkov niso realistične oziroma za uresničitev bi zahtevale sprejetje določenih ukrepov, ki pa v predloženih dokumentih niso predstavljeni. Gospod minister je uvodoma pojasnil, da v predlogu odloka oziroma kar v predlogih obeh odlokov niso upoštevane predvidene spremembe, ampak temeljita oba odloka na obstoječih podlagah to minister znate dobro pojasniti, ampak malce le s figo v žepu. Namreč, če to poenostavim pomeni, da danes delamo načrt za prihodnje pa že v tem trenutku vemo, da ta načrt ne bo oziroma bo vsaj izredno težko izvedljiv. Govorim o množini, zato ker se zavedam, da sem tudi sam tako ali drugače odgovoren za to, čeprav je po mojem mnenju zelo pragmatično takšno ravnanje neracionalno. Ob zviševanju odhodkov državnega proračuna predvidevate bom samo navedel gospod predsednik nadgradnjo davčnega sistema, predlog uvedbo socialne kapice, v kolikor bo potrjen Zakon o demografskem skladu se bo znižal prihodek iz dividend z naslova upravljanja državnih podjetij v proračun. Na drugi strani pa navajate, da naj bi proračun ob že zagotovljenih virih financiral tudi 300 milijonov letno, če bo sprejet zakon ali pa Predlog Zakona o dolgotrajni oskrbi, da ne omenjam investicij v Slovensko vojsko medtem, ko na prihodkovni strani pa ne naredite popolnoma nič razen seveda pač nižanja prihodkov. Sedaj v kolikor je gospod minister načrt, da se ta razlika pokrije z dodatnim zadolževanjem v redu, da se pokrije s pridobljenimi sredstvi na podlagi načrta za okrevanje in odpornost tudi v redu, vendar vsaj previden je tukaj potreben biti, ko to napovedujemo. Tudi Fiskalni svet zelo jasno navaja pa bom kar citiral precej optimistične so tudi predpostavke glede sposobnosti pridobivanja evropskih sredstev do vključno leta 2024 naj bi namreč porabili več kot tri četrtine vseh nepovratnih sredstev, ki so na voljo v naslednjih pazite 10 letih, konec navedka. V vseh teh projekcijah spoštovani gospod minister vas lahko vprašam ali je res sedaj pač cilj ne vem naslednje volitve ali pa nas vse skupaj predvsem pa vas kot predlagatelja in Vlado zanima kaj bo s Slovenijo čez pet ali deset let tudi ob predpostavki   </font><br/>
<br/>
<b><font size="4">47. TRAK: (SC) – 17.50</font></b><br/>
<br/>
<b><font size="4">	</font></b><font size="4">(nadaljevanje) predlogov, ki jih boste očitno uvedli. Seveda so na prvi pogled zelo všečni, ampak bojim se, da so v določenem trenutku tudi neko danajsko darilo ali karkoli drugega? Ne zaupam pa takšni finančni politiki. Politiki, ki bo na neki način osiromašila državni proračun tudi pokojninsko in zdravstveno blagajno, zaradi predvidenih dohodninskih sprememb pa bo na tnalu še vseh 212 občinskih blagajn. Jaz mislim, da se je tega potrebno zelo zelo zavedati. Povrh vsega pa pravite gospod minister, da bo potrebno po prenehanju izjemnih okoliščin glede na visoke vrednosti javno finančnih primanjkljajev pripraviti program postopnega odpravljanja odstopanja od osrednje ročne uravnoteženosti javnih financ in tukaj avtomatično sledi vprašanje gospod minister kako se mislite tega lotiti? Predvidevam, da imate na finančnem ministrstvu ne sicer do končno izdelan načrt, čeprav bi ga želel imeti, ampak vsaj predlog, v katerem bi veljalo resno razpravljati. Menim, da ob najbolj neprimernem času predlagati siromašenje prihodkovne strani proračuna kar lahko pomeni samo to, kar sem povedal že prej, da na koncu ne bo denarja ne za zdravstvo, ne za izobraževanje in tudi ne za pokojnine. Seveda so mi te spremembe lahko všeč, če jih gledam z očmi državljana, ki bo zaradi tega imel vsaj večji ali pa tudi večji prihodek v družinski blagajni, ampak dokler časa sedim na tem sedežu je pa moja naloga in dolžnost, da na to stvar ne gledam tako, ampak s precej strožjimi očmi. Napovedanega navideznega razbremenjevanja po načelu sedaj na Gorenjskem obstaja neki pregovor »šparati je treba pa naj košta koliko hoče« tega se je treba bati, zato ker zato stane v večini primerov več kot si v začetku mislimo. </font><br/>
<font size="4">Sedaj pa še glede navedb in kritik tako LMŠ kot razprav samo par stavkov. Niti sam osebno niti v LMŠ nisem in nismo nikoli nasprotovali ukrepom tudi ne investicijam, ki so potrebne za ponovni zagon gospodarstva za hitrejše okrevanje gospodarstva tudi, če se za nje zadolžujemo ta očitek danes, spoštovani kolegi, ni bilo na mestu. Negativne posledice epidemije je potrebno čimprej odpraviti tega se vsi zavedamo pa obračamo oči na eno ali na drugo stran. Smo pa v LMŠ in tudi sam osebno sem odločno proti predlogom, ki v času zdravstvene in gospodarske, da ne rečem konjunkture rušijo vzdržnost javnofinančnega sistema, ogrožajo stabilnost javnih financ in neodgovorno ogrožajo tudi prihodnjo finančno stabilnost države. In ko govorimo o dolgu in bonitetnih ocenah ga primerjamo z drugimi državami za katerega gospod minister pravite, da je obvladljiv tudi pri 80 verjetno tudi v Avstriji pri 90 % dokler časa so obrestne mere ugodne vse lepo in prav, ampak to velja danes, danes, ko pač na podlagi bonitetne ocene iz prejšnjih let najemamo ugodne kredite. Prav je, da te ugodne kredite tudi namensko porabimo bojim pa se, da čez par let, ko bo potrebno ta dolg vračati pa tudi določene kredite reprogramirati    </font><br/>
<br/>
<b><font size="4">48. TRAK: (SC) – 17.55</font></b><br/>
<br/>
<b><font size="4">	</font></b><font size="4">(nadaljevanje)  tistih, ki bodo morali to delati nam, ki danes govorimo o tem sigurno ne bodo hvaležni vsem nam še posebej pa ne vam, gospod minister, še posebej kot je povedal, dr. Kračun in tudi sam se absolutno strinjam s tem, če je učinek porabe tega denarja ne bo zadovoljiv oziroma bo slab. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">	Besedo ima minister Andrej Šircelj. </font><br/>
<font size="4">	Prosim. </font><br/>
<br/>
<font size="4">	</font><b><font size="4">MAG. ANDREJ ŠIRCELJ: </font></b><font size="4">Hvala lepa, predsednik. </font><br/>
<font size="4">	Jaz sem se oglasil predvsem, zaradi tega, ker je poslanec Peček rekel, da to delam s figo v žepu. Lahko je rečeno to figurativno ali kakorkoli, ampak to odločno zanikam kakorkoli si, potem misliti jaz to odločno zanikam. To, kar delam tukaj delam v popolnem zavedanju realne situacije in v tem, da Slovenijo, da državo potegnemo ven iz krize in da seveda to naredimo z največjo možno stabilnostjo in s tem, da dejansko rešimo gospodarstvo, ljudi, zmanjšamo, omejujemo nezaposlenost in zagotovimo, da bodo podjetja lahko poslovala brez kakršnekoli fige v žepu. Predvsem, zaradi tega sem se javil, da ne bi to ostalo nepojasnjeno. Razumem, da je to lahko figurativno rečeno vsak si pa lahko, potem svoje misli in tudi neke druge izraze lahko to naredi. Še manj, da bi osiromašili, da je namen tega, da bi osiromašili državo, družbo in tako naprej, kar tudi govorite, občinske blagajne in tako naprej. Omenil sem že zakaj tistih ukrepov, ki so v javnosti, ki se razpravljajo v javnosti zakaj ne moremo tukaj notri dati. Tveganja bi bila še večja. So pa tukaj upoštevane tiste investicije, ki so že v zakonu in če sprejeti Zakon o investicijah Slovensko vojsko, potem so te investicije tudi tukaj notri. Niso pa investicije v dolgotrajno oskrbo ali pa investicije v zdravstvo, če jih dejansko še ni, če jih še vi niste sprejeli. Jaz se bojim obratno, če bi bile bi nam očitali, da že nekaj dajemo v neke načrte in plane parlament pa tega ni potrdil. Jaz toliko spoštujem parlament in Državni zbor, da bom pač ravnal na podlagi tistega, kar bo parlament dejansko določil, potrdil. Jaz mislim, da je to tudi ena smer, ki daje čistost in objektivnost seveda s posameznimi predpostavkami glede tega, o čem govorimo. Če pa želimo pač nekaj drugega bomo seveda lahko tudi naredili plan, kjer bodo ukrepi, o katerih se razpravlja, ampak to je popolnoma nekaj drugega in to ni v skladu z zakonodajo, še enkrat. Tisto, kar pripravljamo je seveda, če govorimo sedaj o manj ekspanzivni politiki kot je sedaj tam manj ekspanzivna politika temelji že na tem, da ne bo več izrednih ukrepov v izrednih okoliščinah, ker bo življenje potekalo običajno brez epidemije brez krize brez covida, če želite ali pa bo covid toliko obvladljiv, da enostavno ne bo imel takega vpliva na gospodarstva, prebivalstvo, zdravstvo in tako naprej. Še nekaj, omenili ste, da bo denarja zmanjkalo mislim za pokojnine, za zdravstvo / nerazumljivo/ in tako naprej odločno zavračam. Na drugi strani govorite, da imamo denarja veliko na podlagi dobrih ali pa nizkih obrestnih mer, kar je res, ampak ne gre skupaj, da bo denarja zmanjkalo in to odločno zavračam. Mislim, da gre v tem primeru za ustrahovanje. Denarja ne bo zmanjkalo bodite prepričani. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod minister. </font><br/>
<br/>
<b><font size="4">49. TRAK: (SC) – 18.00</font></b><br/>
<br/>
<b><font size="4">	</font></b><font size="4">(nadaljevanje) Za razpravo je sedaj prijavljen še poslanec Jože Lenart, za njim pa bom razpravljal sam. </font><br/>
<font size="4">	Kolega Lenart, izvolite prosim. </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala, predsednik. </font><br/>
<font size="4">	Ta hipotetična vprašanja, ki so bila postavljena, če smem samo reči. Seveda, če Vlada ne bi ukrepala bi prišla na njeno mesto druga Vlada, ker ukrepanje v tem primeru je nujno potrebno in tudi vse države ga izvajajo tako, da ne vem zakaj taka vprašanja. To stalno obtoževanje okoli samega zadolževanja oziroma pomoči komu kaj koliko kako, ker se govori saj ste pa vi, potem začeli nekim skupaj pa ti so dobile premalo pa in tako naprej mislim tako se postavlja vprašanje, ampak zelo eksplicitno 8 PKP je bilo in sami veste kje smo začeli, če govorim o vseh skupaj kje ste najprej predlagali PKP-1. To se pravi Slovenija je začela najprej pomagati skupinam. Naša sosednja država Avstrija, kar ste tudi rekli – jaz sem tudi temeljito proučili, ker so tudi v slovenščini vsi ukrepi gor razvidni na Ministrstvu za finance njihovo – zelo temeljito smo jih proučili. Oni so 90 % svoje energije umestili za gospodarstvo to je tista razlika in to vam tudi Fiskalni svet očita, to je ta razlika, ki se nanaša na to. Avstrija je pristopala popolnoma drugače in to Pandorino skrinjico ste odprli vi, ko ste začeli določenim skupinam dajati vemo kje. Jaz ne bom na glas rekel, ker ste mi že enkrat mi je nekdo zmontiral neki filmček pa se sedaj vrti kot, da sem jaz proti nekaterim, ko so sami rekli zakaj pa smo mi najprej na vrsti, če so pa drugi bolj potrebni vemo to zgodbo kaj in kako se je začela. Tudi kolega Ljubo Jasnič je prej govoril, da vijamo za gostinstvo, za gospodarstvo … </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Kolega Lenart naš kolega se piše Ljubo Žnidar. </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Žnidar, pardon, se opravičujem. Mi je zadeva ušla, premalo časa sem bil zgodovinsko med vami se opravičujem. Hvala za opozorilo. Poglejte tukaj moramo biti eksplicitni. Mislim, da v LMŠ smo ves čas bili pri vseh paketih PKP zelo jasni zakaj komu kaj in kako. Kdo je pa odpiral najprej te zadeve? Da pa ne govorim o PKP-2, ki je bil praktično dolgo dolgo časa celo neaktivna in tudi danes je rezultat tega zelo zelo mali. Ta razlika med Avstrijo in Slovenijo je dobra za primerjavo in tukaj smo, potem ugotavljali kje so tiste velike razlike. Ne gre samo, potem za trošenje oziroma zadolževanje za tista področja, kjer jih je Fiskalni svet jasno opozoril, da niso opravičena in da ne bi smela biti v takšnih krizah, ki bi morali več pozornosti posvetiti seveda je pa velika razlika. Avstrija je res BDP višji padec, ampak struktura njihovega gospodarstva predvsem, zaradi turizma tako kot tudi Hrvaška je popolnoma drugačna in tam so tiste razlike pa še kaj bi lahko našteli, ampak ni danes čas za to, ampak prav je, da se tako pogovarjamo realno, da ne bodo ljudje mislili, da govorimo kar tako o neki vsak v prazno. Primerjave so zelo dobre, analize vedno veliko povedo in na to tudi sam ves čas opozarjam. </font><br/>
<font size="4">	Žalosten sem za to, kar sem že tudi prej omenil vsi imamo neko spoštovanje do Fiskalnega sveta zakaj ga pa ne upoštevamo. Mislim ta opozorila, ki jih je danes Fiskalni svet dal tako pri prvem kot tudi pri drugem odloku so za mene zelo resne to je tisto in to bi spoštovani minister želel vaš tak odgovor, potem tudi ste neko spoštovanje pokazal, da razumete, ampak strogo greste svojo pot naprej. Ne vem to je to, kar neki človek, potem ne razume. Zakaj pa potem imamo Fiskalni svet? Ja, zato, da ga moramo upoštevati. Moje mnenje je danes pri prvem odloku in pri drugem odloku bi rekel popravni izpit oprostite, da sem tak izraz uporabil, ampak morali bi te stvari upoštevati in jih na novo pripraviti pa, potem dati v Državni zbor v razpravo, da se te zadeve, ki ne gredo skupaj, na katere se opozarja, da se uskladijo saj so bile zelo korektno predstavljene tudi napram drugim.     </font><br/>
<font size="4">	Še enkrat tole zadolževane, ker tudi vi govorite kako od zunaj institucije govorijo kako je Slovenija uspešna. Ne vem ali vsak svoje te opozorila prebiramo, beremo? Jaz pa prebiram tisto, ko govorijo, da bo Slovenija iz </font><br/>
<br/>
<b><font size="4">50. TRAK: (SC) – 18.05</font></b><br/>
<b><font size="4">	</font></b><font size="4">(nadaljevanje) te epidemije bom rekel je na vrhu tistih držav, ki bo najbolj povečala zadolženost. Kaj je potem prav? Ne vem, mogoče se jaz kaj motim. Imam vse naloženo na računalniku vse takšne zadeve in ne vem komu naj, potem verjamem vi pa verjetno govorite o teh bonitetah in še za leto 2019, ko so se izdajale. Bodimo že bolj eksplicitni že, zaradi javnosti in vsega ali pa ne vem meni neki tukaj manjka. To sprejemanje odlokov danes, minister še enkrat, čeprav vam je bilo nič kolikokrat povedano in sam ste rekel igra številka, ker prej ste bili odsotni, ko sem prvič govoril pri prejšnji točki igra številk. Seveda, da se prenese in istočasno, ko sedaj to obravnavamo zelo jasno vemo kaj je pa vaša davčna reforma v narekovajih koliko manj prihodkov prenese v proračune pa te zadeve ne gredo skupaj no. Kot finančnik, ekonomist iz gospodarstva tudi tukaj znam z milijardami, potem malo računati in videti ta tukaj nekaj hudo manjka in to nas skrbi. Ta zadeva ni realna.  </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">	Gospe poslanki, gospodje poslanci za menoj bo na vrsti za razpravo poslanec Dušan Verbič. </font><br/>
<font size="4">	Informacijska vloga makroekonomskih strategij, napovedi in politik se mi zdi, da je v naši današnji situaciji ključna tako kot je ključna za vse ekonomije, ki se opredeljujejo kot tržne. Dobra pravočasna in verodostojna informacija je ključ poslovnega prilagajanja nižjih transakcijskih stroškov in pa optimalnih gospodarskih rezultatov. Danes smo zelo veliko poslušali o bruto domačem proizvodu, o deležu dolga v bruto domačem proizvodu kot, da bi se ta dolg odplačeval z deležem v BDP ne pa z denarjem. Manjši padec BDP kot pri nekaterih drugih ekonomijah ni dokaz moči posamezne ekonomije. Kadar se zgodijo tako velike globalne krize, s kakršno smo danes soočeni gibanje bruto domačega proizvoda namreč ni odvisno od moči ekonomije, ampak predvsem od njene strukture in odvisnosti od svetovnega trga. Države, v katerih je poglavitna gospodarska panoga turizem ali pa denimo države, ki so velike izvoznice tako surovin kot industrijskih izdelkov bodo zabeležile največji padec BDP v takem tipu krize, s katerim smo soočeni predvsem pa so multiplikativni učinki na tem področju popolnoma nepredvidljivi. Jaz mislim, gospe in gospodje, da pri odloku o okviru za pripravo proračunov za leta od 2022 do vključno 2024 moramo vzeti za izhodišče predvsem tisto, kar se je dogajalo v minulem 2020 letu. Takrat je glede na vse, kar se je v ekonomskem smislu dogajalo po mojem mnenju odpadel še zadnji figov list zmotnih predstav o veliki eksaktnosti ekonomske znanosti. To nikjer ni bolj jasno kakor v monetarni in posredno tudi v fiskalni sferi in o tem se danes pogovarjamo. Prekomerno tiskanje denarja mora pripeljati do visoke inflacije. Pod od tiskarskega stroja od rasti cen pa je kratka in hitra tako je v teoriji toda nepredvidljiva imperija in imperija z izkustvom, s stvarnostjo se mi danes soočamo nepredvidljiva torej se pogosto in grobo šali z učenimi teorijami in elegantnimi ekonomskimi modeli. Navkljub neverjetnemu tiskanju denarja, ki se je v EU začelo ne lansko leto, leta 2020, ampak že leta 2008 navkljub temu je torej stopnja inflacije zanemarljiva. Finančni trgi trenutno celo stavijo, da inflacije še dolgo ne bo istočasno pa države odkrivajo, da se lahko zadolžujejo bolj kakor uči teorija in da zato vsaj za enkrat ne bodo kaznovane z rastjo stroškov zadolževanja. Kako torej pojasniti defekte pod narekovajih  </font><br/>
<br/>
<b><font size="4">51. TRAK: (SC) – 18.10</font></b><br/>
<br/>
<b><font size="4">	</font></b><font size="4">(nadaljevanje) povedano defekte te neubogljive imperije. Prva razlaga izhaja iz dejstva, da tiskanje denarja ne bo povzročilo inflacije, kadar proizvodne kapacitete niso v celoti izkoriščene in kadar ni pogojev za polno zaposlenost. Gospodarstvo ima namreč dovolj prostora, da na povečano povpraševanje simulirano stiskanjem denarja odgovori s povečano proizvodnjo in ponudbo. Ekonomski ideologi so se do včeraj zaklinjali, da tiskanje denarja ne spodbuja niti povpraševanja niti gospodarske aktivnosti marveč samo rast cen. </font><br/>
<font size="4">Druga zadeva. Centralne banke lahko tiskajo denar pa to ne vpliva na povpraševanje in na cene. To se dogaja, kadar poslovne banke ne povečujejo bistveno lastne kreditne aktivnosti in sedijo na rezervah tega natiskanega denarja. Veliko lažje je to početi v obdobjih nizkih obrestnih mer, ko so stroški ne plasiranja denarja relativno nizki. Mesečna poročila o poslovanju bank Banke Slovenije so v tem pogledu zelo nadzorni informator. </font>
<ul>
<ul><font size="4">Tretje. V največji svetovni tiskarni denarja v Združenih državah </font></ul>
</ul>
<font size="4">Amerike in v Evropski uniji lahko tiskata denar kolikor hočeta in ga razlivata po svetu, zamenjujeta ta natiskan papir za realne dobrine in na ta način zmanjšujeta tveganje, da bi višek denarja izzval domačo inflacijo in ne pozabimo Slovenija je članica Evropske monetarne unije. </font><br/>
<font size="4">	Četrto, morda najpomembnejše. Kadar so obrestne mere nizke, kadar obstaja višek denarja v obtoku gospodarstvo pa stagnira so to pogoji za vstopanje finančnega sektorja v novi ciklus špekulativne histerije, denar se preusmerja na trge vrednostnih papirjev, katerih cene rastejo tudi tukaj velja pogledati na borzne objave in tako smo znotraj predlaganega okvira soočeni z vsaj štirimi vprašanji. Ali vse to, kar sem ravnokar omenil pomeni, da ni več nevarnosti pred inflacijo? Ali to pomeni, da država lahko troši kolikor ji pade na pamet? Ali to pomeni, da Centralna banka lahko tiska denar kakor želi in ali to pomeni, da se bodo obrestne mere večno zadrževale okoli ničle? Odgovor je jasen, ne. Je pa še nekaj drugega postala lansko leto jasno. Ekonomske omejitve obstajajo le, da niso več tam, kjer so jih do včeraj znanstveno in aksiomatično risali samozavestni eksperti. Ključno je torej razumeti, da so države, nacionalne države že desetletja okovane z majavimi ekonomskimi teorijami, te teorije pa so močnega ideološkega in interesnega naboja. Učinkovita ekonomska politika pa se ne gradi s teorijami in doktrinami. Temelji na empiričnih analizah in na aktivni proračunski politiki, ki z metodo poskusa in napake poskuša odkriti optimalni razvojni model in to, čemur smo priča v zapisanih vrednostih v odloku in okviru v odloku za pripravo okvirov proračunov sektor je država bo v operativni izvedbi slej kot prej metoda preizkusa in napake, na podlagi katere bo slovenska država lahko razvijala svoje bodoče razvojne modele. Na ta način gledam na predlagan odlok in na ta način sem prepričan, da je prav, da tak odlok tudi podprem. </font><br/>
<font size="4">	Hvala lepa. Besedo dajem poslancu Dušanu Verbiču. </font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa še enkrat predsednik za besedo. </font><br/>
<font size="4">	Bom zgolj samo par besed spregovoril glede na to, da veste te naše poslanske razprave so včasih nekako tako vsebinske narave, da se preprosto človek mora oglasiti. </font><br/>
<font size="4">	Ko smo pri Predlogu Odloka za pripravo proračuna sektor države za 2022 in 2024 in je spoštovani predsednik Fiskalnega sveta nam zelo lepo in tudi jasno povedal, da so se potrudili na več deset strani ocene proračunskih dokumentov za to obdobje, ki imamo tudi v tem gradivu   </font><br/>
<br/>
<b><font size="4">52. TRAK: (SC) – 18.15</font></b><br/>
<br/>
<b><font size="4">	</font></b><font size="4">(nadaljevanje) in bi nekako v tej navezni okoliščini, ki je bilo predhodno izrečeno ta tako imenovana bonitetna ocena Republike Slovenije, ki je lahko tako ali drugače gledano, ocenjeno predvsem tukaj se vidi zelo jasno ali si v očeh koalicije ali opozicije potrebno vseeno nekaj reči. Dejstvo je, da Fiskalni svet v tem gradivu je nekaj zelo jasno zapisal in bom tudi prebral. Fiskalni svet ocenjuje, da so bili ukrepi sprejeti za omejevanje posledic epidemije ustrezno zasnovani, njihov obseg pa je bil primerljiv z drugimi državami EU in spoštovani to je ena od ključnih postavk, ko se tako imenovane mednarodne finančne institucije, ki ponujajo ali dajejo oceno bonitet držav upirajo tudi na to zadevo. Če se še malce širše dotaknem je ena od ključnih zadev bonitetne ocene države tudi njegova ali njena politična stabilnost in skupaj se pravi politična stabilnost države kot to, kar je zapisal Fiskalni svet je po mojem globokem prepričanju ena od ključnih postavk zakaj imamo ta hip Republiko Slovenijo na tako visoki bonitetni oceni. Prav gotovo ni to stvar kot je bilo rečeno preteklega časa in tukaj moram izpostaviti da ja neko obdobje, ampak vemo, da od 27. januarja 2020, da je nastopila nova vlada in se takoj soočila s to tako imenovano epidemijo in ki je za seboj potegnilo toliko spremenjenih okoliščin, ki je bilo tudi danes že velikokrat izrečeno kot posledica, ki je tudi s strani Fiskalnega sveta velika mera in doza razumevanja ravno v tem kontekstu pa tudi, če rečemo Evropska centralna banka in zato moram reči, da se sedaj pogovarjati, da je bonitetna ocena Republike Slovenije za to preteklo obdobje, če govorim leto in nekaj nazaj je preprosto zavajanje. Kajti ne more država dobiti dobro bonitetno oceno, če ti ključni ministri odstopijo pred krizo, da ne bom govoril na koncu odstop tudi predsednika Vlade, zato še enkrat rečem, da tudi v tovrstnih političnih razpravah, ki so zelo pomembni pri tako imenovani spremembi predloga odloka za okvir proračun ni korektno, da nekako zlorabljamo tako imenovani institut bonitetne ocene Republike Slovenije in treba je priznati – še enkrat -, da bonitetna ocena, ki je zelo visoka za Republiko Slovenijo in je še kako potrebno, da se ta hip tudi s strani Ministrstva za finance čim bolj izkoristi, kajti to je neka spremenljivka v nekem časovnem obdobju, da to je predvsem rezultat dela v času te Vlade.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala gospod poslanec. K razpravi je prijavljen še poslanec Ljubo Žnidar. Ali še kdo želi razpravljati? Kolega Žnidar, imate besedo. </font><br/>
<font size="4">	Prosim. </font><br/>
<br/>
<font size="4">	</font><b><font size="4">LJUBO ŽNIDAR (PS SDS): </font></b><font size="4">Hvala lepa. </font><br/>
<font size="4">	Nisem imel namena, da se oglasim, ampak dejansko moram nekako odgovoriti gospodu Pečku sedaj ga ni v dvorani. Kajti Predlog Odloka o pripravi proračuna za leti 2022 do 2024 se ne pripravlja s figo niti ne s tisto figo v žepu niti ne s tisto figo, ki zraste na drevesu treba je pa poznati vsebino kako je proračun sestavljen to je treba poznati. Treba je najprej vedeti kaj je tako imenovani variabilni del ali tako imenovan načrt razvojnih programov. Načrt razvojnih programov zajema investicije tiste, ki so že v teku in tiste investicije, ki so planirane to je tako imenovani variabilni del in to je treba poznati malo te osnovne  </font><br/>
<br/>
<b><font size="4">53. TRAK: (SC) – 18.20</font></b><br/>
<br/>
<b><font size="4">	</font></b><font size="4">(nadaljevanje) stvari je treba vedeti. Drugi del je pa tako imenovani fiksni del. Fiksni del stroškov, ki imajo neko večinsko kontinuiteto seveda bi rekel malenkostno odstopa iz leta v leto, ampak ta odstopanja bi rekel nam niso bistvena. Seštevek vseh teh obeh elementov da dokument vsoto, oceno, pripravo, plansko pripravo za Odlok o proračunu za leti od 22 do 24 ne pa tu, da bi rekel slišimo takšno jasnovidno kritiko bi rekel kakor, da so določeni kolegi bili pri šlogarci preden so prišli na to sejo. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. </font><br/>
<font size="4">	Zaključujem razpravo. </font><br/>
<font size="4">	Gospe poslanke in gospodje poslanci prehajamo na način glasovanja kot smo ga prej določili glasovali bomo torej o predlogu odloka v celoti. Glasujem. </font><br/>
<font size="4">	Kdo je za? (11 članov.) Kdo je proti? (4 člani.)</font><br/>
<font size="4">	Ugotavljam, da je predlog odloka sprejet. </font><br/>
<font size="4">	Glede na to, da odbor kot matično delovno telo k predlogu odloka ni sprejel amandmajev bo odbor predlagal Državnemu zbor, da predlog odloka sprejme v predloženem besedilu. Predlagam, da kot poročevalec na seji Državnega zbora nastopim sam. </font><br/>
<font size="4">	Hvala lepa. </font><br/>
<font size="4">	Na ta način zaključujem to točko dnevnega reda in 57. nujno sejo Odbora za finance. </font><br/>
<br/>
<b><font size="4">Seja je končana 22. aprila 2020 ob 18.22.</font></b>
</root>