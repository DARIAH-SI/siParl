<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">33. nujna seja</font></b><br/>
<br/>
<b><font size="4">(18. februar 2020)</font></b><br/>
</p></div><br/>
<b><font size="4">Sejo je vodil Robert Polnar, predsednik Odbora za finance.</font></b><br/>
<b><font size="4">Seja se je začela ob 14.00 uri.</font></b><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Spoštovane gospe, cenjeni gospodje, lepo pozdravljeni. Začenjam 33. nujno sejo Odbora za finance. Obveščam vas, da je zadržan in da se današnje seje ne more udeležiti poslanec Luka Mesec. Na seji pa kot nadomestne članice in člani s pooblastili sodelujejo: poslanka Karla Urh namesto poslanca Jožeta Lenarta iz Poslanske skupine Lista Marjana Šarca, poslanec Nik Prebil namesto poslanca Roberta Pavšiča iz Poslanske skupine Lista Marjana Šarca in poslanec Marko Koprivc namesto poslanca Janija Prednika iz Poslanske skupine Socialnih demokratov. </font><br/>
<br/>
<font size="4">	Nisem prejel nobenih predlogov v zvezi z dnevnim redom, zato prehajamo na </font><b><font size="4">1. TOČKO DNEVNEGA REDA – ZAHTEVA ZA ZAČETEK POSTOPKA ZA OCENO USTAVNOSTI PRVEGA ODSTAVKA 3. ČLENA, PRVEGA ODSTAVKA 4. ČLENA, DRUGEGA ODSTAVKA 6. ČLENA V POVEZAVI S 25. ČLENOM, 7. ČLENA, 21. ČLENA, DESETEGA ODSTAVKA 25. ČLENA, PRVEGA ODSTAVKA 29. ČLENA IN 30., 39. IN 41. ČLENA ZAKONA O POSTOPKU SODNEGA IN IZVENSODNEGA VARSTVA NEKDANJIH IMETNIKOV KVALIFICIRANIH OBVEZNOSTI BANK – IN SICER GRE ZA PREDLOG ZA ZAČASNO ZADRŽANJE IZVRŠEVANJA.</font></b><font size="4"> Ustavno sodišče je Državnega zboru dne 4. 2. 2020 posredovalo zahtevo Državnega sveta za oceno ustavnosti in določilo 15 dnevni rok za izjavitev Državnega zbora glede predloga za zadržanje izvrševanja. </font><br/>
<font size="4">	Odboru sta bili v zvezi z zahtevo za oceno ustavnosti v zvezi z predlogom za zadržanje izvrševanja posredovani mnenji Vlade in mnenje Zakonodajno-pravne službe Državnega zbora, zato so izpolnjeni poslovniški pogoji za obravnavo. V skladu z 265. členom Poslovnika Državnega zbora bo odbor kot matično delovno telo podal svoje mnenje. </font><br/>
<font size="4">	K obravnavi te točke so vabljeni Ministrstvo za finance in Zakonodajno-pravna služba. 	</font><br/>
<font size="4">	Kot dodatno gradivo k tej točki pa ste prejeli gradivo Ustavnega sodišča z dne 4. 2. 2020, mnenje Vlade Republike Slovenije z dne 13. 2. 2020 ter mnenje Zakonodajno-pravne službe z dne 14. 2. 2020. </font><br/>
<font size="4">	Za začetek dajem besedo predstavnici Zakonodajno-pravne službe Državnega zbora gospe mag. Sonji Bien Karlovšek. Prosim.</font><br/>
<br/>
<font size="4">	</font><b><font size="4">MAG. SONJA BIEN KARLOVŠEK:</font></b><font size="4"> Hvala lepa. Zakonodajno-pravna služba je pripravila mnenje o predlogu za začasno zadržanje izvrševanja tega zakona in je v njem ugotovila naslednje: </font><br/>
<font size="4">	Državni svet zahteva presojo skladnosti z Ustavo za posamezne člene zakona o postopku sodnega in izvensodnega varstva nekdanjih imetnikov kvalificiranih obveznosti bank. Obenem pa predlaga začasno zadržanje izvrševanja celotnega zakona. Menimo, da bi zadržanje izvrševanja zakona moralo izhajati iz dvoma o tem ali je zakon skladen z Ustavo. Državni svet ne dvomi o ustavnosti celotnega zakona, kar bi bilo treba upoštevati tudi pri predlogu za začasno zadržanje izvrševanja.</font><br/>
<font size="4">	Državni svet v zvezi z škodljivimi posledicami, ki bi nastale, če se izpodbijanje zakonske določbe zaradi zadržanja ne bi izvrševale, izrecno navaja, da bi to za nekdanje imetnike pomenilo takšen odmik, ki bi najverjetneje trajal več let in bi lahko pomenil dejanski odvzem pravnega varstva in poseg v pravice iz 23. člena Ustave. To pomeni, da Državni svet priznava, da bi to vodilo v popolno izvotlitev pravice do sodnega varstva nekdanjih umetnikov. </font><br/>
<font size="4">	Opozorili smo, da bi to bilo v izrecnem nasprotju z odločbo Ustavnega sodišča izdano o tej zadevi, in sicer z dne 19. 10. 2016. Zadržanje izvrševanja bi lahko pomenilo takšen poseg v ustavno pravico do sodnega varstva, ki nekdanjim imetnikom učinkovito sodno varstvo zagotavlja, tako da zagotavlja meritorno odločitev varstva njihovih pravic v razumnem času.</font><br/>
<font size="4">	Z zadržanjem izvrševanja ta pravica ne bi bila zagotovljena, kar pomeni nedvomno poseg, ki predstavlja hudo in </font><br/>
<br/>
<b><font size="4">2. TRAK: (ES)</font></b><br/>
<br/>
<font size="4">	(nadaljevanje) nepopravljivo škodljivo posledico. Če bo izvrševanje zakona začasno zadržano, se bo čas uveljavitve zakona, ki bo odpravil protiustavnosti še zamaknil, pri čemer pa neizvršitev odločbe Ustavnega sodišča pomeni kršitev 2. člena in drugega odstavka 3. člena Ustave, na kar je Ustavno sodišče že večkrat opozorilo. </font><br/>
<font size="4">	Ugotovili smo, da Državni svet ni navedel konkretnih škodljivih posledic, ki bi jih povzročilo izvrševanje izpodbijanih določb zakona. Navedbe s katerimi utemeljuje nastanek škodljivih posledic po vsebini izhajajo v zahtevi zatrjevanih domnevnih protiustavnosti, čeprav ti argumenti pri tehtanju na podlagi 39. člena Zakona o Ustavnem sodišču niso upoštevani. Prav tako Državni svet ni izkazal težke popravljivosti domnevnih škodljivih posledic, ki bi nastale z izvrševanjem zakona. Kljub temu smo se do navedb v pisnem mnenju podrobno opredelili, saj so nekatere navedbe očitno napačne oziroma ne upoštevajo celotne zakonske ureditve.</font><br/>
<font size="4">	Glede na navedeno v zaključku menimo, da niso izpolnjeni pogoji za začasno zadržanje izvrševanja določb zakona, ker škodljive posledice, ki bi nastale zaradi neizvrševanja presegajo škodljive posledice, ki bi nastale z izvrševanjem. Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospa mag. Bien Karlovšek. Prejel sem še dve pooblastili, in sicer poslanka Nada Brinovšek nadomešča poslanca Franca Rosca iz Poslanske skupine Slovenske demokratske stranke, poslanka Lidija Ivanuša pa nadomešča poslanca Andreja Širclja iz Poslanske skupine Slovenske demokratske stranke in še poslanka Janja Sluga nadomešča poslanko Moniko Gregorčič iz Poslanske skupine Stranke modernega centra. </font><br/>
<font size="4">	Naslednji za predstavitev je predstavnik Ministrstva za finance državni sekretar gospod Metod Dragonja. Izvolite.</font><br/>
<br/>
<font size="4">	</font><b><font size="4">METOD DRAGONJA:</font></b><font size="4"> Hvala za besedo, gospod predsednik. Spoštovane poslanke, poslanci, ostali prisotni! Dovolite, da na kratko povzamem mnenje Vlade k pobudi predlagatelja, ki je bila priložena tudi v pisni obliki. </font><br/>
<font size="4">	Državni svet v okviru svoje zahteve za oceno ustavnosti predlaga naj Ustavno sodišče začasno zadrži izvrševanje zakona, saj meni, da bo z izvrševanjem zakona prišlo do težko popravljivih posledic. Kot domnevne škodljive posledice izpostavlja domnevno ogrozitev delovanja Okrožnega sodišča v Mariboru in nezakonitost določb o javni objavi podatkov, evidenci pooblaščencev ter pavšalnem nadomestilu. Vlada meni, da niso izpolnjeni pogoji za začasno zadržanje izpodbijanih določb. V primeru, da bi prišlo do zadržanja bi navedeno pomenilo nastanek škodljivih posledic za nekdanje imetnike kvalificiranih obveznosti bank, saj jim ne bi bilo zagotovljeno sodno varstvo. V tem primeru obstaja tudi možnost postopkov, nadaljevanja postopkov pred Evropskim sodiščem za človekove pravice. </font><br/>
<font size="4">	Tekom obravnave zakona je bilo večkrat izpostavljeno, da je bil namen zakona predpisati učinkovit postopek sodnega varstva, ki dosledno sledi ugotovitvam iz odločbe Ustavnega sodišča iz leta 2016.</font><br/>
<font size="4">	Izključna pristojnost Okrožnega sodišča v Mariboru je bila določena po obsežnem usklajevanju z Ministrstvom za pravosodje in sodstvom ter ob upoštevanju predloga Vrhovnega sodišča z dne 5. 4. 2019, ki je priloženo v gradivu. Izvedba postopkov po zakonu bo zahtevala specifična pravna znanja, zato je primerno, da se določi koncentracija stvarne in krajevne pristojnosti zgolj pri enem sodišču, v tem primeru pri Okrožnem sodišču v Mariboru. Takšna ureditev tudi zagotavlja, da se enako obravnavajo enaka vprašanja v zvezi z odločbami, ki se nanašajo na različne banke. </font><br/>
<font size="4">	V zvezi z navedbami Državnega sveta o domnevni nezakonitosti določb, ki urejajo izplačilo pavšalnega nadomestila, Vlada poudarja, da je pri tehtanju škodljivih posledic treba upoštevati, da je pričakovani obseg izplačil upravičencem na podlagi te določbe minimalen. Takšno nadomestilo predstavlja samo alternativo tistim imetnikom, ki se želijo izogniti sodnim postopkom. Upravičenci imajo vso možnost, da izberejo med pavšalnim nadomestilom in sodnim postopkom. </font><br/>
<font size="4">	</font><br/>
<b><font size="4">3. TRAK: (ES)</font></b><br/>
<br/>
<font size="4">	(nadaljevanje) Glede očitkov o nedopustnem posegu v varstvo osebnih podatkov poudarjamo, da se z izpostavljeno ureditvijo zasleduje načelo transparentnosti delovanja države in porabe javnih sredstev. Interes javnosti za razkritje tožnikov, torej nekdanjih vlagateljev v kvalificirane obveznosti bank, v tej zadevi namreč prevlada nad pravico do informacijske zasebnosti, saj se bodo morebitne odškodnine izplačevale v breme javnih sredstev, zato je primerno, da so davkoplačevalci seznanjeni o vseh dejstvih, med drugim tudi o tem ali so nekdanji imetniki kvalificirane obveznosti bank investirali iz razloga nepoučenosti ali iz drugih nagibov. </font><br/>
<font size="4">	Državni svet kot predlagatelj tudi navaja, da ureditev, ki se nanaša na evidence pooblaščencev, ki bodo lahko vstopali v podatkovno sobo, posega v pravico do varstva osebnih podatkov. Vlada pojasnjuje, da se v skladu z zakonom, ki ureja varstvo osebnih podatkov osebni podatki lahko obdelujejo, če to določa zakona, kar pa je s tem zakonom urejeno. Poleg tega so bile določbe, ki urejajo evidenco osebnih podatkov, ki jih vodi upravljavec, podatkovne sobe pripravljene tudi ob spoštovanju predlogov, ki jih je tekom zakonodajnega postopka podal informacijski pooblaščenec. </font><br/>
<font size="4">	Dopolnjene so bile tudi določbe glede odločanja o prekrških v primeru kršitev pravil glede varstva osebnih podatkov. </font><br/>
<font size="4">	Na koncu naj poudarimo, da se tako Vlada kot zakonodajalec v tem postopku trudijo zagotoviti sodno varstvo, da je bil zakon predmet obsežnega usklajevanja tudi s sodno vejo oblasti in usklajevanja z Evropsko centralno banko in Banko Slovenijo. Tudi zaradi zgoraj navedenega je Vlada prepričana, da ni razlogov za začasno zadržanje izvajanja tega zakona. </font><br/>
<font size="4">	Vlada bo celovit odziv na pobudo Državnega sveta podala v 60 dnevnem roku in podrobneje argumentirala zakaj očitane določbe zakona niso v neskladju z Ustavo Republike Slovenije. Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod državni sekretar. Gospe in gospodje, predlagam odboru, da razpravlja in odloča o naslednjem predlogu mnenja: »Odbor se strinja z mnenjem Zakonodajno-pravne službe z dne 14. 2. 2020 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.«</font><br/>
<font size="4">	Odpiram razpravo o predlogu mnenja. Želi kdo besedo? Besedo ima poslanec Jožef Horvat. Izvolite.</font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. Se opravičujem, da sem se malo pozno javil. Mi v Novi Sloveniji ocenjujemo, da je zahteva Državnega sveta za oceno ustavnosti vseh navedenih odstavkov in členov umestna in da je tudi umestnem tudi predlog za začasno zadržanje izvrševanja. To našo odločitev je podkrepil dogodek pred kakšnim tednom oziroma bolj točno, predsednik Vrhovnega sodišča gospod Florjančič s svojim govorom na tem dogodku, ki je opozoril na primer tega zakona namenjenega urejanju sodnega varstva pravic nekdanjih imetnikov kvalificiranih obveznosti bank, ki predstavlja primer ne dovolj – to so besede predsednika Vrhovnega sodišča – premišljenega ukrepa zakonodajne veje oblasti. To tukaj lahko mirno govorim, ker Nova Slovenija tega zakona ni podprla oziroma je glasovala proti. </font><br/>
<font size="4">	In naj še citiram predsednika Vrhovnega sodišča gospoda Florjančiča: »Na sodstvo je namreč dobesedno zvrnil potencialno takšno količino gospodarsko pravdnih zadev kot jih vseslovensko sodstvo na tem področju sicer prejme </font><br/>
<br/>
<b><font size="4">4. TRAK: (ES)</font></b><br/>
<br/>
<font size="4">	(nadaljevanje) v približno 19 letih.« Konec citata predsednika Vrhovnega sodišča. </font><br/>
<font size="4">	Se pravi, če bi se začel ta zakon v polni meri izvajati, lahko računamo, da bo sodišče, ki je za to določeno dobilo približno 100.000 dodatnih gospodarsko pravnih zadev in s tem bomo dejansko popolnoma paralizirali to sodišče. S tem zakonom smo naredili toliko pripada, kot jih običajno sodišče dobi v 19 letih. To je za nas moment za razmislek in tudi upoštevanje, čeprav imamo ločeno zakonodajno in sodno vejo oblasti, razmislek za čimprejšnjo racionalno utemeljeno spremembo veljavnega zakona. Zaradi tega bom glasoval tako kot sem povedal. Soglašam z Državnim svetom. Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Gospe in gospodje, mi smo prejeli gradivo k tej točki dnevnega reda. Med drugim tudi mnenje Vlade. K temu mnenju Vlade je bil priložen tudi dopis Vrhovnega sodišča, ki je bil poslan Ministrstvu za pravosodje z dne 5. 4. 2019 s podpisom predsednika Vrhovnega sodišča, malo prej omenjenega, gospoda Florjančiča in če je morda to kdo spregledal bi veljalo tisti dopis prebrati in ga primerjati s tem, kar je maloprej izgovoril kolega Jožef Horvat. Toliko pa se mi zdi, da je le potrebno poudariti preden dam besedo državnemu sekretarju gospodu Dragonji. Prosim.</font><br/>
<br/>
<font size="4">	</font><b><font size="4">METOD DRAGONJA:</font></b><font size="4"> Najlepša hvala za besedo ponovno. Samo da pojasnim gospodu Horvatu. Dejansko opozorila sodstva so kasneje po tem dopisu, ki je predloženo s strani Vlade tudi Ustavnemu sodišču, da bo pretehtalo te navedbe. Ta dialog je stalno potekal in lahko zagotovim sledeče: prvič, da so vse aktivnosti, ki so vezane na implementacijo zakona v polnem teku. Banka Slovenije je objavila podatke, ki jih nalaga zakon javno na svoji internetni strani. Podatki, ki so zaupne narave, bodo objavljeni v podatkovni sobi. Aktivnosti za vzpostavitev podatkovne sobe vodi Ministrstvo za finance. Podatkovna soba bo vzpostavljena v roku kot ga določa zakon, najkasneje do 19. 3. 2020. Informacijska rešitev je v fazi testiranja in z dnem objave in dostopnosti teh podatkov bo začel teči sedemmesečni rok nekdanjim vlagateljem za vložitev tožb. To se pravi, tudi če se sedaj zadrži, pravzaprav sodstvo v tem času neke zelo velike aktivnosti ne bo imelo. </font><br/>
<font size="4">	Mi smo preverjali tudi z sodiščem v Mariboru. Do konca prejšnjega tedna je bilo sodišču v Mariboru odstopljeno iz drugih krajevno pristojnih sodišč 40 tožbenih zahtevkov. Rok za prenos teh tožb se izteče 19. 2. 2020 in računamo, da prenesenih odstopljenih tožbenih zahtevkov najbrž ne bo več kot 100. To je ocena sodišča v Mariboru. </font><br/>
<font size="4">	Tako da so ocene predlagatelja tukaj in tudi ocene sodišča, da bo tožb okoli 100.000, da jih je lahko 100.000, daleč pretirano. </font><br/>
<font size="4">	Imamo tudi oceno Banke Slovenije o številu zahtevkov oziroma sproženih postopkih za izvensodno poravnavo za pavšalno nadomestilo. Število teh zahtevkov je bilo ob koncu prejšnjega tedna 40. Banka Slovenije jih pričakuje med 200 in 300. Tudi to bo razbremenilo delo sodstva. </font><br/>
<font size="4">	In dialog z Vrhovnim sodiščem in z Ministrstvom za pravosodje se nadaljuje. Vzpostavljena je rešitev kako se bo ali pa predvidena je rešitev kako se bo učinkovitost </font><br/>
<br/>
<b><font size="4">5. TRAK: (ES)</font></b><br/>
<br/>
<b><font size="4">	</font></b><font size="4">(nadaljevanje) teh postopkov lahko povečala in sicer z vzorčnimi tožbami in vzorčnimi sodbami, tako da bodo izbrali reprezentativni vzorci na osnovi katerih bo lahko presojalo te tožbene zahtevke sodišče, ki je določeno po tem zakonu. </font><br/>
<font size="4">	Posebej velja izpostaviti, da je zakon vzpostavil zelo prijazne okvire, kar se tiče vplačila in pa zalaganja sodnih taks, kjer dolžniki ne zalagajo sodnih taks, tako da bodo vzpostavljeni vsi pogoji v kolikor še niso v tem zakonu. Če ne bo znotraj sodnega reda, da bo lahko postopek tekel organizirano in učinkovito. Če pa bo potreben kakšen dodaten člen z novelo zakona, pa ta v dosedanji rešitvi ne bo bistveno posegel, ampak bo samo določene procesne vidike izboljšal in v tem smislu potekajo aktivnosti v tem momentu. Mi imamo razpravo o potrebnih rešitvah z Ministrstvom za pravosodje in z sodno vejo oblasti 2. 3. 2020 in takrat bo jasno ali bo potrebna še novela zakona. Vsekakor pa, kar se tiče dosedanjega poteka, tako kot je bil začrtan, ni nobenih bojazni, da bodo s tem kakorkoli kršene pravice do sodnega varstva nekdanjim imetnikom, tistim, ki se bodo za to sodno varstvo odločili. Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod državni sekretar. Replika ali razprava? Razprava. Poslanec Jožef Horvat, izvolite. </font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala, gospod predsednik. Hvala, gospod državni sekretar gospod Metod Dragonja, da ste mi pojasnili. Upam, da je poslušal tudi predsednik Vrhovnega sodišča, ki je pravzaprav tukaj ključen. Sam sem samo poslušal in sem spremljal kaj se je dogajalo na slovesnosti ob odprtju sodnega leta, kjer je prisoten tudi predsednik Republike Slovenije, ministrica za pravosodje v odstopu oziroma ki opravlja tekoče posle, bolj točno rečeno itd. </font><br/>
<font size="4">	Meni pravzaprav ni treba nič pojasnjevati. Mene samo skrbi kako bo realno ta zadeva potekala. In da nekdo govori številke, v tem primeru mislim na gospoda Florjančiča, tisočkrat višje kot ste jih sedaj vi povedali, vi ste rekli 100, če sem prav razumel, morda 300. Gospod Florjančič govori o 100.000. Posebej v svojem govoru izpostavi – dovolite še enkrat: »Področje, ki zna biti problematično, so tožbe takoimenovanih podrejencev. Konec lanskega leta je začel veljati Zakon o postopku sodnega in izvensodnega varstva nekdanjih imetnikov kvalificiranih obveznosti bank. Če bo ostalo pri zakonu, ki je bil lani sprejet v tej naši hiši, kakršen je napisan sedaj in sprejet, bodo imeli na mariborskem okrožnem sodišču, ki je pristojno za tožbe po omenjenem zakonu, velike težave.«</font><br/>
<font size="4">	In nadaljuje gospod Florjančič: »Letos bi lahko po tem zakonu prejeli toliko zadev, kot jih prejmejo vsi gospodarski oddelki v slovenskem sodstvu v 19 letih.« Se opravičujem, da ponavljam, ampak za mene so to frapantni podatki. Ni napovedal kdor si ga bodi, ampak predsednik Vrhovnega sodišča. Ali bo šla Vlada parirati in njemu pojasnjevati in razlagati ne vem. Kot poslanec se ne smem vmešavati v sodno vejo oblasti.</font><br/>
<font size="4">	In še: »Število tožb se namreč lahko povzpne čez 100.000.« To nisem rekel, sam zgolj citiram predsednika Vrhovnega sodišča. Če sodišča ne bodo dobila dodatnih vzvodov za reševanje tega vprašanja, bodo prve sodbe o temelju zahtevka izrečene šele po približno petih ali šestih letih. Pravnomočne pa bi bile lahko šele po desetih letih. Ali je to sojenje v razumnem roku? To se sprašujem sam. Povsem jasno je, kot pravi gospod Florjančič, </font><br/>
<br/>
<b><font size="4">6. TRAK: (ES)</font></b><br/>
<br/>
<font size="4">	(nadaljevanje) da to ni učinkovito sodno varstvo in dodaja: »Če sodne poti ne bodo učinkovite, se bo spet s prstom kazalo na sodno vejo oblasti.« In zato opozarja že vnaprej. Samo za to gre. To ni neka moja kaprica, ampak če tega govora gospoda Florjančiča ne bi bilo, se najbrž sam tukaj ne bi oglasil. Ampak najbrž moramo biti, gospe in gospodje, pozorni tudi na to kaj o tem zakonu meni predsednik Vrhovnega sodišča. In sedaj to razpravo zaključujem. Hvala lepa, gospod predsednik.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala, gospod poslanec. Zaključujem razpravo. Gospe in gospodje, prehajamo na odločanje. Odločamo torej o predlogu mnenja odbora, ki se glasi: »Odbor se strinja z mnenjem Zakonodajno-pravne službe z dne 14. 2. 2020 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.«</font><br/>
<font size="4">	Začenjam glasovanje. Glasovanje poteka. Zaključujem glasovanje.</font><br/>
<font size="4">	Kdo je za? (10 članov.) Je kdo proti? (Nihče.)</font><br/>
<font size="4">	Ugotavljam, da je mnenje sprejeto. </font><br/>
<font size="4">	Na ta način zaključujem 1. točko dnevnega reda in 33. nujno sejo Odbora za finance. </font><br/>
<br/>
<b><font size="4">Seja je bila končana 18. februarja 2020 ob 14.26 uri. </font></b>
</root>