<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA PETICIJE, ČLOVEKOVE PRAVICE IN ENAKE MOŽNOSTI</font></b><br/>
<b><font size="4">4. seja</font></b><br/>
<br/>
<b><font size="4">(7. februar 2019)</font></b></p></div><br/>
<b><font size="4">Sejo je vodila predsednica Eva Irgl.</font></b><br/>
<b><font size="4">Seja se je pričela ob 9.01.</font></b><br/>
<br/>
<b><font size="4">1. TRAK: (TB)</font></b><br/>
<br/>
<font size="4">	</font><b><font size="4">PREDSEDNICA EVA IRGL:</font></b><font size="4"> Dobro jutro in lepo pozdravljeni. </font><br/>
<br/>
<font size="4">Pričenjam 4. sejo Komisije za peticije, človekove pravice in enake možnosti. Lepo pozdravljam članice in člane komisije. Prehajamo na določitev dnevnega reda seje. S sklicem seje ste prejeli naslednji dnevni red: seznanitev z Akcijskim načrtom za boj proti trgovini z ljudmi za obdobje 2019-2020. Ker k dnevnemu redu seje ni bilo predlogov za razširitev oziroma za umik katere od predlaganih točk, je določen dnevni red seje kot je bil predlagan s sklicem.</font><br/>
<br/>
<font size="4">Prehajamo torej na obravnavo </font><b><font size="4">1. TOČKE DNEVNEGA REDA - SEZNANITEV Z AKCIJSKIM NAČRTOM ZA BOJ PROTI TRGOVINI Z LJUDMI ZA OBDOBJE 2019-2020.</font></b><font size="4"> Na sejo sem vabila gospoda Sandija Čurina, nacionalnega koordinatorja za boj proti trgovini z ljudmi, ki se nam je danes opravičil, je pa z nami gospa Melita Šinkovec, državna sekretarka na Ministrstvu za notranje zadeve. Lepo vas pozdravljam. Vabili smo Vrhovno državno tožilstvo Republike Slovenije, društvo Ključ, Slovensko Karitas, Slovensko Filantropijo, Zvezo svobodnih sindikatov Slovenije. S sklicem seje ste kot gradivo prejeli akcijski načrt z dne 10. januar 2019 in je bil objavljen na spletni strani Državnega zbora s sklicem. </font><br/>
<font size="4">Začenjamo torej z obravnavo tega akcijskega načrta oziroma seznanitvijo. Potem bomo dali možnost vsem vabljenim na to sejo, da podajo svoja stališča, kasneje pa bom odprla še razpravo poslank in poslancev, v kolikor boste želeli o tem spregovoriti. Naj samo rečem, na začetku, da to, kar izhaja iz tega akcijskega načrta, po podatkih Mednarodne organizacije dela, je v svetu poleg 40 milijonov žrtev trgovine z ljudmi in zato se tudi ocenjuje, da je trgovina z ljudmi druga najbolj donosna dejavnost organiziranega kriminala, takoj za trgovino z drogami.</font><br/>
<font size="4">Na Komisiji za peticije, človekove pravice in enake možnosti redno spremljamo, kaj se dogaja tudi na tem področju. Ne nazadnje, mislim, da približno 3 mesece nazaj, v oktobru, smo obravnavali prav poročilo medresorske delovne skupine v boju proti trgovini z ljudmi in tam smo tudi razgrnili določene podatke, ki so bili vezani na leto 2017. To so zadnji podatki, ki veljajo izključno za Slovenijo.</font><br/>
<font size="4">Sedaj pa dajem besedo najprej državni sekretarki, gospe Meliti Šinkovec, za uvodno obrazložitev. Izvolite.</font><br/>
<br/>
<b><font size="4">MAG. MELITA ŠINKOVEC:</font></b><font size="4"> Hvala lepa, predsednica komisije. Spoštovane poslanke, spoštovani poslanci in prisotni.</font><br/>
<font size="4">Kot smo seznanjeni, je Vlada Republike Slovenije 10. januarja sprejela nov Akcijski načrt za boj proti trgovini z ljudmi za naslednje dveletno obdobje, ki ga je pripravila medresorska delovna skupina za boj proti trgovini z ljudmi.</font><br/>
<font size="4">Dokument predstavlja nadaljevanje </font><br/>
<br/>
<b><font size="4">2. TRAK: (TB) – 9.05</font></b><br/>
<br/>
<font size="4">	(nadaljevanje) že utečenih projektov, ki so se nam zdeli, v bistvu, primerni za vključitev, da ohranimo kontinuiteto, prav tako pa so vključene tudi nekatere nove aktivnosti, ki so plod minulih izkušenj in pa novih idej in pa z njimi tudi nadgrajujemo dosedanje delo.</font><br/>
<font size="4">	Tokratni akcijski načrt vključuje tudi priporočila nadzorstvenega mehanizma GRETA iz drugega kroga ocenjevanja Republike Slovenije glede izvajanja Konvencije Sveta Evrope o ukrepanju proti trgovini z ljudmi. Kot ste verjetno že videli, je akcijski načrt razdeljen na 5 poglavij, vsako izmed poglavij pa opredeljuje niz konkretnih nalog, z navedbo nosilca, sodelujočih izvajalcev in rokov izvedbe.</font><br/>
<font size="4">Nekatere naloge s področja preventivnih aktivnosti in pomoči žrtvam trgovine z ljudmi se bodo izvajale s strani nevladnih organizacij, kar zahteva pripravo javnih razpisov, izbiro izvajalcev in so zato tudi finančno ovrednotene in zanje je določen vir financiranja. Realizacija preostalih nalog iz akcijskega načrta pa je možna v okviru rednih aktivnosti državnih organov in ministrstev.</font><br/>
<font size="4">	Akcijski načrt je pripravljen v tesnem sodelovanju z vsemi člani Medresorske delovne skupine za boj proti trgovini z ljudmi, pri čemer smo upoštevali praktično vse njihove predloge in tudi predloge nevladnih in humanitarnih organizacij, ki delujejo v okviru te skupine. Verjamemo, da bo implementacija ukrepov iz akcijskega načrta bistveno prinesla k uspešnejšemu delu na področju preprečevanja trgovine z ljudmi in boja proti njej, predvsem pa k izboljšanju pogojev za zaščito in pomoč žrtvam trgovine z ljudmi. Hvala lepa.</font><br/>
<br/>
<b><font size="4">PREDSEDNICA EVA IGRL:</font></b><font size="4"> Najlepša hvala za vašo uvodno predstavitev. Sedaj pa dajem besedo Poloni Kovač, predstavnici društva Ključ. Izvolite.</font><br/>
<br/>
<b><font size="4">POLONA KOVAČ:</font></b><font size="4"> Ja, lepo pozdravljeni no, tudi v mojem imenu.</font><br/>
<font size="4">Ne glede na to, da prihajam iz nevladne organizacije, tokrat nimam nekih pretiranih komentarjev, ker drži, kar je povedala državna sekretarka. V resnici so bili upoštevani vsi naši predlogi, predvsem tisti, ki so se nanašali na reintegracijo žrtev trgovine z ljudmi.</font><br/>
<font size="4">To je eno področje, ki v Sloveniji ta trenutek ni čisto zares urejeno, zato ker so vse pravice za žrtve vezane na čas trajanja tega statusa žrtve, ta status pa je vezan na čas trajanja postopkov in potem v momentu, ko se neki postopki zaključijo, se oseba v bistvu znajde nekje v zraku in to je tisto področje, ki ga moramo urediti. Enako z zdravstveno oskrbo žrtev trgovine z ljudmi no, sploh glede na to, da v Sloveniji v resnici govorimo na letni ravni o zelo malo osebah, ki sprejmejo pomoč. Se pogovarjamo verjetno do petih osebah na leto in je res škoda, da jim ne bi ponudili neke maksimalne možnosti za drugačno življenje.</font><br/>
<font size="4">To, pozdravljamo to, da je preventiva, društvo Ključ izvaja večino preventivnih aktivnosti, vsaj v preteklih letih no, na tem področju letos so bili neki zapleti s tem, kdo bo financiral te aktivnosti. Na koncu se je zadeva uredila, upamo, da bo to ostalo tako, ker je doseg v lanskem letu recimo, če povem, smo informirali preko 4 tisoč otrok in mladostnikov v osnovnih, srednjih šolah, v vzgojnih zavodih, mladinskih domovih, po celotni Sloveniji pa še 900 nekih različnih strokovnih delavcev, tako da, to je zelo, zelo pomembno, da lahko ohranjamo nek nivo boja proti trgovini z ljudmi, na način, kot ga, v Sloveniji poteka no, tako. In to bi bilo z moje strani vse, če bo imel pa kdo kakšno vprašanje, pa, hvala.</font><br/>
<br/>
<font size="4">	</font><b><font size="4">PREDSEDNICA EVA IRGL:</font></b><font size="4"> Vsekakor, v kolikor se bo potem v nadaljevanju odprla razprava in bodo poslanke in poslanci, članice in člani te komisije želeli še dodatna pojasnila, bom seveda dala možnost, da nanje odgovorite.</font><br/>
<font size="4">Sedaj pa dajem besedo gospe Janji Vrečič Perhavec, Vrhovno državno tožilstvo Republike Slovenije, izvolite.</font><br/>
<br/>
<b><font size="4">JANJA VREČIČ PERHAVEC:</font></b><font size="4"> Pozdravljeni vsi skupaj. Jaz bi uvodoma povedala, da Vrhovno državno tožilstvo ni niti nosilec, niti, v bistvu, neposredno sodelujoč v tem akcijskem načrtu, vendar pa kot krovna organizacija, v bistvu, skrbimo za pregled tudi dejavnosti na tem področju in tako vsake pol leta statistično spremljamo, koliko je teh kaznivih dejanj s področja trgovine z ljudmi, tudi vsebinsko, sicer pa ves čas konstruktivno sodelujemo na tem področju, tako pri zakonodaji, preventivi, pač tam, na tista področja, kjer smo pritegnjeni k sodelovanju. Hvala.</font><br/>
<br/>
<b><font size="4">3. TRAK: (NM) – 9.10</font></b><br/>
<br/>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br/>
<font size="4">	Zdaj vsi vabljeni, čeprav niso se vsi odzvali našemu povabilu, ampak tisti, ki ste se, ste lahko povedali svoja stališča v zvezi z akcijskim načrtom. </font><br/>
<font size="4">	Sedaj pa odpiram razpravo poslank in poslancev, v kolikor želi kdo razpravljati. </font><br/>
<font size="4">	Gospa Sukič, izvolite.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Ja, najlepša hvala za besedo. Lep pozdrav vsem prisotnim.</font><br/>
<font size="4">	Zdaj jaz sem seveda, kolikor se je dalo, kolikor mi je zdajle čas dopuščal, pač proučila z zanimanjem ta akcijski plan in moram reči, da je glede na izjemno kompleksno problematiko, da je pač videti, da resnično pristopate strateško, da upoštevate pripombe in tako naprej. Sama pa imam seveda nekaj vprašanj. Morda mi ni bilo pri tem hitrem pregledu akcijskega načrta – priznam, da ga nisem zdaj uspela še zares poglobljeno prebrat – čisto vse jasno, no. Recimo zanimajo me mehanizmi za prepoznavanje, pomoč in zaščito žrtev trgovine z ljudmi in ali spolnega nasilja v postopkih priznanja mednarodne zaščite. To je pač eden izmed ukrepov pod točko 3 akcijskega načrta, ki ga seveda uvrščate tudi v letošnji program s ciljem ozaveščenosti vseh akterjev, ki delajo na tem področju, se pravi z žrtvami in s potencialnimi žrtvami, katerim je seveda treba v jeziku, ki ga razumejo, zagotoviti individualno intenzivno ozaveščanje o nevarnostih trgovine z ljudmi, jih seznaniti z možnostjo zaščite in pomoči. Postopki za pridobitev azila so eden od migracijskih kanalov, ki jih vešče zlorabljajo trgovci z ljudmi. Pa me zanima, ali so ti vaši načrti za ukrepe na tem področju, če menite, da so ustrezni glede na nejasnosti pri dosedanjem izvajanju. Na primer iz poročila Varuha človekovih pravic Republike Slovenije za 2017 vemo, da recimo Ministrstvo za notranje zadeve varuhu po večkratnih poizvedbah ni hotelo obrazložiti, kako je dejansko v praksi s temi zadevami, z zaščito, s podporo, s seznanjanjem raznih kategorij ranljivih oseb, vključno z žrtvami trgovine z ljudmi, ko gre za postopke za mednarodno zaščito. Torej zanima me, kako se torej izvajajo ukrepi, kako se sploh izvajajo oziroma ali pač vi v tem akcijskem načrtu imate to pred očmi, kako bi se to stanje pač konkretiziralo, izboljšalo. Zanima me tudi, zakaj je tako malo primerov pravnomočnih obsodb, ko gre za trgovino z ljudmi. To je sicer bolj vprašanje za bodoče poročilo, ampak je istočasno seveda vezano tudi na akcijski načrt, se pravi, kako strateško ukrepati, kako ukrepati, da bi prišlo do implementacije pač konkretne, do konkretne implementacije na tem področju, ko gre za pravnomočne obsodbe oziroma za te postopke, da se pač to začne mogoče intenzivirati, ker pač kršitev vemo, da je ogromno.</font><br/>
<font size="4">	Potem rada bi opozorila tudi na večni problem reintegracije žrtev trgovine z ljudmi, ki se po našem mnenju, po naši presoji še vedno ne izvaja, kot bi bilo potrebno. Zadeve v glavnem rešujejo nevladne organizacije, ki pogosto programe izvajajo same, tudi brez podpore Ministrstva za notranje zadeve ali pa Ministrstva za delo, družino in socialne zadeve, če je potrebno. Vemo, kako ključna ta reintegracija. In seveda je videti, da je, torej že vrsto let jo opredeljujete zmeraj znova v akcijskih načrtih, ampak občutek ostaja, da v praksi ni zaživela v popolnosti oziroma tako, kot bi bilo potrebno. In v sedanjem recimo akcijskem načrtu pišete, da bo policija zagotovila finančna sredstva za to področje za leti 2019, 2020, izvajalci bodo seveda nevladne organizacije, kar je seveda prav. Pa me zanima, zdaj mogoče jaz nisem opravila dobro svoje domače naloge, ali so pač ta sredstva v proračunu dejansko zagotovljena ali je to samo… / oglašanje iz dvorane/ Ja, piše, dobro, se opravičujem. Saj pravim, potem lahko pozabite na to vprašanje, če je to že tako.</font><br/>
<font size="4">	Zdaj pomembno je seveda tudi področje prisilnega dela. Pa me zanima, kakšni bodo ukrepi bolj učinkovitega pregona storilcev v okviru kaznivega dejanja izkoriščanja pri pač prisilnem delu. Ali tu upoštevate kadrovsko in</font><br/>
<br/>
<b><font size="4">4. TRAK: (NM) – 9.15</font></b><br/>
<br/>
<b><font size="4">	</font></b><font size="4">(nadaljevanje) finančno podhranjenost Inšpektorata za delo? Tudi  v praksi nezakonitega izkoriščanja tuje delovne sile je možno zaznati elemente trgovine z ljudmi in novodobnega suženjstva. O tem smo že govorili, ko se je predstavljalo poročilo, se pravi tudi legalni ali nelegalni migranti, napoteni delavci in v manjši meri ne izključujoče tudi domači delavci lahko postanejo žrtve trgovine z ljudmi. Pa me, pač gre za prakso resnično nezakonitega izkoriščanja delavcev, sploh ko govorimo o napotenih tujih delavcih, kar dejansko meji na trgovino z ljudmi. Pač to je eno tako zelo komplicirano področje. Te primere bi seveda lahko obravnavali tudi kot kaznivo dejanje trgovine z ljudmi, vendar se jih zaradi netipičnosti in utečene sodne prakse obravnava zgolj kot kršitev delovne zakonodaje pri nas in se nekako nekategorizira to ravnanje kot trgovina z ljudmi. Pa me zanima, ali v akcijskem planu oziroma načrtu kaj delate v smislu, boste kaj naredili v smislu ozaveščanja strokovnega kadra, se bolj posvetili tej problematiki, ki postaja dejansko akutna in vse bolj pereča? Mislim, to je neko pač področje, ki je, bom rekla, ki je seveda se križa tudi z ostalimi področji pri nas, ampak vendarle se že začenja dotikati tudi trgovine z ljudmi. Tako da toliko zaenkrat z moje strani.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam za to razpravo.</font><br/>
<font size="4">	Preden dam besedo državni sekretarki, da odgovori na vaša vprašanja, bom samo povedala, da na koncu akcijskega načrta za boj proti trgovini z ljudmi za leto 2019/2020 je seveda tudi pregled financiranja projektov po posameznih ministrstvih, in sicer za različne proračunske uporabnike. Skupni znesek, ki naj bi se dal za oskrbo žrtev, za krizno namestitev, za različne, za reintegracijo žrtev trgovine z ljudmi, pa je 343 tisoč 308 evrov. Sicer verjetno bo ministrstvo lahko kaj več reklo o tem. Drugače pa tukaj naj samo opozorim, da v letih 2017, to smo že zadnjič ob tem, ko smo obravnavali poročilo medresorske delovne skupine, povedali, da je bilo v Sloveniji 5 preiskav trgovine z ljudmi in v okviru teh 5 preiskav trgovine z ljudmi, tukaj gre za širše preiskave, je bilo storjenih 67 kaznivih dejanj zoper 15 osumljencev, podanih je bilo potem 7 obtožb zoper 21 fizičnih oseb, obsodb na 1. stopnji pa je bilo 10. To je nekakšen izkupiček stanja na tem področju.</font><br/>
<font size="4">	Sedaj pa dajem besedo državni sekretarki na Ministrstvu za notranje zadeve, gospe Meliti Šinkovec.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Hvala lepa. / izklop mikrofona/ / nerazumljivo/</font><br/>
<br/>
<b><font size="4">5. TRAK: (NM) – 9.20</font></b><br/>
<br/>
<font size="4">	</font><b><font size="4">PREDSEDNICA EVA IRGL: </font></b><font size="4">Jaz se opravičujem. Zdaj, samo malo. Aha, gospa Sukič je bila ves čas, je imela priključen mikrofon. Tako da to, kar ste zdaj povedali, zdaj so nas prišle službe opozorit, žal ni bilo slišano. Tako da zdaj se sami odločite, ali boste še enkrat. / oglašanje iz dvorane/</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Ja, hvala.</font><br/>
<br/>
<font size="4">	</font><b><font size="4">PREDSEDNICA EVA IRGL: </font></b><font size="4">Se opravičujem, ker nisem jaz opazila, ampak… / oglašanje iz dvorane/ Izvolite še enkrat, gospa Šinkovec. In hvala strokovnim službam za opozorilo. </font><br/>
<br/>
<font size="4">	</font><b><font size="4">MAG. MELITA ŠINKOVEC: </font></b><font size="4">Ja, hvala.</font><br/>
<font size="4">	Se pravi glede tega mehanizma prepoznavanja. V bistvu smo, na tem področju deluje ta projekt PATS, kjer v bistvu gre za prepoznavanje teh potencialnih žrtev v postopkih priznanja mednarodne zaščite. In tukaj sta bila 2 postopka v obravnavi, se pravi primer spolnega nasilja in nasilja, povezanega s spolom. In je te aktivnosti vodilo v glavnem oziroma te aktivnosti za ta 2 primera je vodilo Urad za oskrbo in integracijo migrantov, ki je bilo to v njegovi pristojnosti. </font><br/>
<font size="4">	Glede tega, da je premalo obtožb, tega se zavedamo, zato tudi v bistvu s tem akcijskim načrtom pač, veliko aktivnosti s tem zajemamo. Problem, ki ga pa mi opažamo, pa je, da je ta, trgovina z ljudmi je tako kompleksen primer, da ga je treba naslavljati, se pravi z več zornih kotov, celostno, ker je problematika v prepoznavanju teh dejanj in tudi v dokazovanju. Se pravi dokazovanje je v bistvu zelo kompleksno. Žrtev se tukaj vključi ponovno, ker vemo, da žrtev v bistvu, to so hude travme in se mora žrtev še enkrat v bistvu soočati s temi stvarmi, da jih ponovi, da pove. In zato je ta kompleksnost, zaradi te kompleksnosti so te obtožbe oziroma ti primeri pač so dolgotrajni in terjajo svoj čas. Glede prisilnega dela oziroma da na inšpektoratu oziroma da inšpektorati za delo to premalo opažajo. Mi smo tukaj skušali, se pravi, z akcijskim načrtom nasloviti čim več državnih organov in resorjev, da bi skupaj z roko v roki v bistvu z nevladnimi in humanitarnimi organizacijami ozaveščali organe in skušali preko tega akcijskega načrta v njihovo delo umestiti naloge in aktivnosti, ki bi tudi na tem področju delovale in v bistvu s tem pomagale k učinkovitosti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA EVA IRGL: </font></b><font size="4">Najlepša hvala tudi vam.</font><br/>
<font size="4">	Sedaj imam najprej, razen če ste želeli repliko. / oglašanje iz dvorane/ Potem bi dala najprej besedo gospe Kovač, ker je želela nekaj dodati k tej razpravi in se je že prej prijavila. Potem vam bom dala vašo besedo.</font><br/>
<font size="4">	Izvolite, gospa Kovač.</font><br/>
<br/>
<font size="4">	</font><b><font size="4">POLONA KOVAČ: </font></b><font size="4">Ja, jaz bom tukaj zdaj malo dopolnila Ministrstvo za notranje zadeve. Torej najprej glede migracij. No, mi ocenjujemo, da ta del zares ni učinkovit. PATS program je finančno zelo slabo podprt, tudi Društvo Ključ se nikoli ne prijavi na ta projekt, vam lahko čisto konkretno povem. Mislim, da je približno 65 tisoč evrov za 3 leta, pri čemer je treba zagotoviti žensko in moškega zaposlenega, plus plačati vse prevajalce, kar je zelo, zelo malo denarja. In temu primerno je potem kvaliteta tega projekta, ki se opravlja. </font><br/>
<br/>
<b><font size="4">6. TRAK: (MK) – 9.25</font></b><br/>
<br/>
<font size="4">	(nadaljevanje) In potem je pa še naslednji problem: Tudi ko so osebe prepoznane kot potencialne, dejanskem, visoko rizične žrtve trgovine z ljudmi, ali pa žrtve nasilja, so vsi ostali programi, razno krizne namestitve, ampak recimo varna trajnejša namestitev in to, vezane na zadeve, ki se dogajajo v Sloveniji. Žrtve trgovine z ljudmi med prosilci za mednarodno zaščito pa so po navadi doživeli izkoriščanje že nekje na poti, ali pa v državi izvora in govorimo recimo o prisilnih porokah, služabništvu, prostituciji, čemurkoli, tako da jim v resnici potem, ker država nima zares interesa za preiskavo, te pravice niti ne pripadajo in ostanejo v sistemu azilnega doma, tam dobijo podporo, tukaj ne bom nič rekla, socialna služba se, tudi obstajajo SOP (standardni operativni postopki), dobimo se predstavniki urada nekih institucij, nevladne organizacije in se od primera do primera dogovarjamo kaj bi bilo najbolj učinkovito, tako da osebam se nudi neko podporo, je pa zelo od osebe do osebe, ni zelo sistemsko urejen ta del.</font><br/>
<font size="4">	Reintegracijo, ja, bo izvajalo Društvo Ključ, policija je zagotovila sredstva za dvoletni projekt, mi smo bili izbrani, tako da ta del funkcionira. </font><br/>
<font size="4">	Glede prisilnega dela bi imela pa samo tisto neko opažanje nas, kaj se nam zdi ključen problem, nismo s strani sodstva, ampak v enem delu manjka sodne prakse na tem področju in v drugem delu je ključno, da to prepoznavanje ranljivosti kot glavnega razloga zakaj nekdo postane žrtev izkoriščanja pri prisilnem delu. </font><br/>
<font size="4">	Recimo, če primerjamo z izkoriščanjem prostitucije, tam je zelo malo dovolj, da mi rečemo, aha, oseba je bila ranljiva in vsi postopki stečejo in so tudi kar pozitivni rezultati. Pri prisilnem delu pa ni tega premika v načinu razmišljanja in zato v bistvu ostajamo na te točki, ko ni zares nekih, ni sploh postopkov niti.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam.</font><br/>
<font size="4">	Gospa Sukič, izvolite.</font><br/>
<br/>
<b><font size="4">	NATAŠA SUKIČ (PS Levica): </font></b><font size="4">Ja, mogoče še malo diskusije na to temo teh postopkov oziroma kompleksnosti le teh in posledično seveda majhnega števila pravnomočnih obsodb. </font><br/>
<font size="4">	Mene samo zanima vaš pogled in komentar, ker sama nimam odgovora na to pa vem, da potekajo diskusije tudi znotraj recimo določene civilne družbe, sem bila sama priča pred kratkim neki živi diskusiji o tem, ali obstaja prisilna in prostovoljna prostitucija, namreč tukaj se zelo prav krešejo mnenja. V lanskem poročilu o trgovini z ljudmi je bilo seveda največ primerov povezanih s prisilno prostitucijo, kot je zapisano in to takoj te navede na, seveda si misliš, če je prostitucija prisilna, potemtakem obstaja tudi prostovoljna oziroma prostitucija kot oblika dela.</font><br/>
<font size="4">	Pa me zdaj zanima, ker ta terminologija mogoče ni čisto izčiščena pri nas, kako gledate čisto strateško in tudi akcijsko na te stvari, namreč jaz sem brala določene progresivne študije, tuje raziskave na tem področju, ki pravijo, da nobena prostitucija v osnovi ni prostovoljna. Vedno obstajajo neki razlogi zanjo, tudi če se na videz zdi, da je prostovoljno pa obstajajo v resnici v ozadju družbeni razlogi za to, zakaj so osebe pritisnjene v tako ranljiv položaj, da na koncu v obupu posežejo po tej skrajni obliki in spustijo, pač, te študije pravijo, da gre za klasično obliko eksploatacije žensk. Pika.</font><br/>
<font size="4">	Zdaj pa me zanima čisto tak pogled nevladnih, ki se zelo poglobljeno ukvarjate s tem pa tudi seveda vaš pogled čisto tak, ker če bi mi razčistili zares to terminologijo, bi verjetno bilo potem tudi v postopkih dokazovanja lažje dokazati kdaj je šlo za prisilno prostitucijo oziroma če obstaja možnost, da je prostitucija prostovoljna, seveda vemo, da so te žrtve toliko tudi verjetno pod pritiskom in prestrašene, da bomo morda tudi, ne bodo upale povedati morda kdaj, da so bile v resnici pa prisiljene in to je ta problem. </font><br/>
<font size="4">	Zato se morda zdi, zato še to dodatno verjetno vpliva na kompliciranost teh postopkov in težav pri dokazovanju.</font><br/>
<font size="4">	Me zanima čisto komentar, ker sama res nimam dokončnega odgovora, ker vem, da v končni fazi lahko obstaja izmed 100 ljudi ena oseba, ki pa dejansko mogoče želi to recimo delati in ne moreš reči, da ta oseba </font><br/>
<br/>
<b><font size="4">7. TRAK: (MK) – 9.30</font></b><br/>
<br/>
<font size="4">	(nadaljevanje) ne obstaja.</font><br/>
<font size="4">	In dejansko jaz osebno nimam dokončnega odgovora na to, me pa zanimajo vaši pogledi,m  ki ste pač strokovno toliko notri v tem.</font><br/>
<font size="4">	Hvala. </font><br/>
<br/>
<b><font size="4">	PREDSEDNICA EVA IRGL: </font></b><font size="4">Hvala tudi vam. </font><br/>
<font size="4">	Bom dala potem besedo gospe državni sekretarki, še prej pa dajem besedo naši članici, gospe Meiri Hot.</font><br/>
<font size="4">	Izvolite.</font><br/>
<br/>
<b><font size="4">	MAG. MEIRA HOT (PS SD): </font></b><font size="4">Hvala lepa, spoštovana predsednica.</font><br/>
<font size="4">	Spoštovani, kolegice in kolegi!</font><br/>
<font size="4">	Najprej bi povedala, da smo se v Poslanski skupini Socialnih demokratov z akcijskim načrtom seveda seznanili in g a v celoti pozdravljamo.</font><br/>
<font size="4">	Izrazila bi res posebno pohvalo tudi medresorski skupini, ker mislim, da gre za res zgledno obliko sodelovanja vladnih in nevladnih organizacij in v tem kontekstu me posebej veselijo besede predstavnice Društva Ključ, da so bila v celoti vsa njihova priporočila vključena v akcijski načrt. To je zelo lepo slišati v tem kontekstu.</font><br/>
<font size="4">	Rekla bi, da je dejstvo, da je trgovina z ljudmi res izjemno kompleksen problem, problem z globalnimi razsežnostmi, ki se res pojavlja v mnogih, mnogih oblikah in ga je včasih izjemno težko prepoznati in včasih tudi same žrtve ne vedo, da so dejansko žrtve trgovine z ljudmi.</font><br/>
<font size="4">	Torej vemo, da ne gre zgolj za najbolj prepoznano, ki je ta oblika izkoriščanja s prostitucijo, ampak za prisilno delo, beračenje, prisilne poroke ste prej omenili. Mnoge žrtve so v migracijah, ki niti ne vedo, da so oziroma niti ne pridejo do samega sistema. </font><br/>
<font size="4">	V tem kontekstu je zelo, zelo pomembno prav osveščanje in usposabljanje, tudi organov, ki s tem delujejo in tudi v tem kontekstu je treba pozdraviti priporočila in akcijski načrt na koncu.</font><br/>
<font size="4">	Menimo pa, da je tudi posebno pozornost potrebno vseeno posvetiti žrtvam in v celoti implementirati načelo nekaznovanja žrtve, torej v celoti implementirati tudi v našo zakonodajo načelo absolutnega nekaznovanja žrtev trgovine z ljudmi in mislim, da nas tu čaka še veliko dela iz tako zakonodajnega kot implementacijskega in ker si v vseh štirih poslanskih skupinah koalicije želimo, da so v celoti vsa poročila dejansko implementirana v našo zakonodajo in da jim sledimo, smo pripravili danes tudi dva predloga sklepov, ki jih predlagamo komisiji in sicer predlagamo k tej točki, da pod točko ena: Komisija za peticije, človekove pravice in enake možnosti predlaga Vladi Republike Slovenije, da v načrtovanje in izvajanje ukrepov s področja boja proti trgovini z ljudmi v največji možni meri vključi priporočila iz nadzorstvenega mehanizma o Konvenciji Sveta Evrope o ukrepanju proti trgovini z ljudmi, torej skupine GRECO  v okviru drugega ocenjevalnega ciklusa; in kot dva: Komisija za peticije, človekove pravice in enake možnosti predlaga Vladi Republike Slovenije, da posebno poznost v boju proti trgovini z ljudmi posveča žrtvam trgovine z ljudmi.</font><br/>
<font size="4">	Predlagamo sklepe v sprejem.</font><br/>
<font size="4">	Hvala.</font><br/>
<br/>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam.</font><br/>
<font size="4">	No, hvala tudi za ta dva sklepa, pa vendarle moram opozoriti,m daje to predlagala koalicija, kar je malce zanimivo glede na to, da ste del te vladne garniture in samo po sebi je že jasno, da Vlada mora upoštevati ta priporočila GRECO, ker vendarle zato je naredila tudi ta akcijski načrt, ampak seveda bom dala te sklepa na glasovanje, sedaj pa dajem besedo gospe državni sekretarki pa naj ona pove, ali so tis klepi nujno potrebni, ali je potrebno o njih glasovati, ali ste že tako ali tako nameravali tako narediti? Jaz vsaj tako menim.</font><br/>
<font size="4">	Izvolite.</font><br/>
<font size="4">	</font><br/>
<b><font size="4">	MAG. MELITA ŠINKOVEC: </font></b><font size="4">Hvala lepa.</font><br/>
<font size="4">	Če začnem od zadaj, ja, mi se sicer strinjamo s temi sklepi, dejansko pa odražajo v bistvu že to, kar je v tem akcijskem načrtu. Mi že v akcijskem načrtu zajemamo aktivnosti, s katerimi naslovimo to poročilo Sveta Evropa GRECO in ta priporočila smo v ta akcijski načrt tudi vključili in pa tudi posvečamo poznost žrtvam trgovine z ljudmi, kar je tudi že v bistvu vključeno v akcijski načrt.</font><br/>
<font size="4">	Zdaj pa, če smem samo še na prvo vprašanje oziroma gospe Sukič: Gre za problematiko, ki smo jo tudi mi v medresorski delovni skupini zaznali, jaz bom rekla, še kot državljanka sem spremljala debato o prostituciji, ali bi se lahko legalizirala ali ne, pa nekako ni bilo volje, mogoče politične, ali katerekoli,</font><br/>
<br/>
<b><font size="4">8. TRAK: (MK) – 9.35</font></b><br/>
<br/>
<font size="4">	(nadaljevanje) da bi se to bolj razčistilo, sedaj pa smo dobili nekako signale tudi s strani nevladnih organizacij, da bi to morali bolj natančno nasloviti in bomo tudi to opravili v okviru te medresorske delovne skupine, tako da to imamo v fokusu.</font><br/>
<font size="4">	Hvala lepa. </font><br/>
<br/>
<b><font size="4">	GOSPA ____: </font></b><font size="4">Bom mogla iti na Vlado, tako da se opravičujem.</font><b><font size="4">	</font></b><br/>
<br/>
<b><font size="4">PREDSEDNICA EVA IRGL: </font></b><font size="4">Ste že prej povedali, tako da smo sprejeli to opravičilo. Z nami pa je gospa Tjaša Škreblin, ki bo potem, če bo potrebno še kaj dodala v kolikor bodo še kašna dodatna vprašanja.</font><br/>
<font size="4">	Gospa Hot, izvolite.</font><br/>
<br/>
<b><font size="4">	MAG. MEIRA HOT (PS SD): </font></b><font size="4">Hvala lepa, želela bi samo eno kratko pojasnilo.</font><br/>
<font size="4">	Ne gre za nezaupanje Vladi, nezaupanje koaliciji, želeli smo dati samo še posebno veljavo, ker določena priporočila se vseeno iz leta v leto ponavljajo in se ne implementirajo. </font><br/>
<font size="4">	In ker spoštujemo komisijo, smo želeli v tem kontekstu soglasno povedati kako zelo pomembno je implementirati. </font><br/>
<br/>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam.</font><br/>
<font size="4">	Sedaj nimam več prijav. Še so prijavljeni k razpravi.</font><br/>
<font size="4">	Gospod Kovačič, izvolite.</font><br/>
<br/>
<font size="4">	</font><b><font size="4">ALJAŽ KOVAČIČ (PS LMŠ): </font></b><font size="4">Hvala za besedo, gospa predsednica.</font><br/>
<font size="4">	Ja, tudi v LMŠ čestitamo vsem za pripravo tega akcijskega načrta in tako kot je bilo že omenjeno, tudi za sodelovanje med več akterji in neko skupno zgodbo.</font><br/>
<font size="4">	Veseli me, da na eni strani sam akcijski načrt govori o tem, kako je pomembno, da preprečimo te zadeve, ob tem pa tudi seveda da velik poudarek na tem, da ko te žrtve spoznamo, da jim tudi namenimo neko vključevanje v družbo in jih navadimo na način življenja, da jim seveda to omogočimo.</font><br/>
<font size="4">	Zdaj, kot je bilo tudi že omenjeno, kaj sploh je neka trgovina z ljudmi, poznamo te najpogostejše, se pravi največkrat so ogroženi ženske in otroci, potem neke spolne zlorabe, izkoriščanje, medtem ko se sploh mogoče ne zavedamo kako širok pojem je to, kot ste omenili, to trgovanje z ljudmi.</font><br/>
<font size="4">	Zdaj v svoje akcijskem načrtu tudi govorite, da ste v letu 2008 namenili kar pomembno vlogo srednjim šolam in osnovnim šolam, se pravi ravnateljem, da jih boste izobraževali, tudi sam mislim, da tukaj so neki učni načrti oziroma cilji, ki jih želite doseči s tem. </font><br/>
<font size="4">	V teh dveh letih si želite razširiti tudi na dijaške domove, zanima pa me, koliko je teh osnovnih in srednjih šol vključenih v to izobraževanje? Ali so to vse šole ali so to neki pilotni projekti? In kaj so sploh vaše želje, recimo za prihodnost? Ali si želite, da bi dejansko bile vse izobraževalne ustanove vključene v to, da bi se vključile tudi v neke sisteme recimo različnih poukov, kot je recimo morala in etika? Pač to, kaj vidite v prihodnosti?</font><br/>
<font size="4">	Hvala.</font><br/>
<br/>
<b><font size="4">	PREDSEDNICA EVA IRGL: </font></b><font size="4">Najlepša hvala tudi vam.</font><br/>
<font size="4">	Sedaj dajem besedo gospe Mojci Žnidarič.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MOJCA ŽNIDARIČ (PS SMC): </font></b><font size="4">Hvala lepa za besedo in pravilno najavo priimka, ta je redek.</font><br/>
<font size="4">	Lep pozdrav vsem prisotnim!</font><br/>
<font size="4">	Mene in tudi našo poslansko skupino SMC tudi res izredno veseli to dobro sodelovanje pristojnih ministrstev in pa nevladnih organizacije, kar smo danes lahko tudi slišali s strani gospe, ki prihaja iz Društva Ključ.</font><br/>
<font size="4">	Jaz bi mogoče izpostavila dve stvari.</font><br/>
<font size="4">	Podrobno sem pogledala ta akcijski načrt, ga pozdravljam, res je veliko poročil GRECO zajetih, zato smo mogoče tudi skupaj ta sklep dali, kje se še posebni poudarki dajejo.</font><br/>
<font size="4">	Tudi meni osebno se zdi res ta ključna preventiva na eni strani, preventiva je res ključna in pa če pride, ko pride do teh težav, pa potem pomoč žrtvam.</font><br/>
<font size="4">	In tukaj bi imela dve vprašanj in sicer je eno izmed priporočil GRECO. Torej piše, da skupina GRECO pozdravlja podaljšanje programa za zagotavljanje krizne namestitve iz 5 na 30 dni, kar je res v redu, ponovno pa zahtevajo od slovenskih organov, naj zagotovimo, da sodelovanje žrtev trgovine z ljudmi v preiskavi in kazenski postopkih ni pogoj za njihov dostop do pomoči in da pomoč temelji na njihovih posameznikovih potrebah.</font><br/>
<font size="4">	Tu me zanima zdaj torej še vedno je pogoj to sodelovanje v kazenski in </font><br/>
<br/>
<b><font size="4">9. TRAK: (VP) – 9.40</font></b><br/>
<font size="4">	</font><br/>
<font size="4">	(nadaljevanje) preiskovalnih postopkih. Kakšni so tu nameni? Naprej. In pa ena zadeva še. Torej skupina GRETA spodbuja Slovenijo, da podpiše in ratificira Konvencijo Sveta Evrope proti trgovini s človeškimi organi. Tukaj piše, da bo začela veljati 1. marca 2018, kar je verjetno napaka, če piše da bo začela veljati. Verjetno je v letnici tukaj napaka. To mogoče preverite. Torej saj bi s tem prispevali k preprečevanju trgovine z ljudmi zaradi odvzema organov. Tudi to je lahko eden izmed – ali pa verjetno tudi je – eden izmed teh težkih težav na tem področju. Tako da bi vas vprašala to, kako ima torej Slovenija namen podpisati to konvencijo in kdaj bo dejansko začela veljati. Ker je verjetno tukaj napaka. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA EVA IRGL</font></b><font size="4">: Najlepša hvala tudi vam. </font><br/>
<font size="4">	Sedaj bi kar dala besedo gospe – najprej Tjaši Škreblin z Ministrstva za notranje zadeve, trenutno nadomešča državno sekretarko oziroma gospoda Čurina, da odgovori na vaša vprašanja. </font><br/>
<font size="4">Izvolite. </font><br/>
<font size="4">Ostale pa potem, če bi še katera rada kaj dodala.</font><br/>
<font size="4">Izvolite.</font><br/>
<br/>
<b><font size="4">TJAŠA ŠKREBLIN</font></b><font size="4">: Ja, hvala lepa za besedo, lep pozdrav!</font><br/>
<font size="4">Glede osnovnih in srednjih šol bo povedala gospa Kovač iz društva Ključ. Ker oni izvajajo te projekte preventivne. Jaz bi pa odgovorila gospe Žnidarič. </font><br/>
<font size="4">Se pravi, glede krizne namestitve in sodelovanja žrtev v kazenskih postopkih, je res tako, da v 30 dneh, kar je žrtev nameščena v krizni namestitvi, ni potrebno njeno sodelovanje v kazenskih postopkih. To je čas okrevanja in razmisleka. Da se žrtev odloči, ali bo ali ne bo sodelovala v teh postopkih. In če se odloči, da bo, potem se po 30 dneh žrtev nadomesti v varni prostor. Tam pa je pogoj, da žrtev sodeluje z organi pregona.</font><br/>
<font size="4">Kar se pa tiče drugega vprašanja, Konvencije Sveta Evrope proti trgovini s človeškimi organi, pa lahko povem, da je Vlada Republike Slovenije že sprejela sklep. Mislim, da oktobra lani, da bo podpisala to konvencijo. Gradivo je pa pripravljalo Ministrstvo za pravosodje, tako da s podrobnostmi nisem seznanjena. Bo pa podpisala, mislim, da naša veleposlanica Tomič to zadevo.</font><br/>
<font size="4">Hvala.</font><br/>
<br/>
<b><font size="4">PREDSEDNICA EVA IRGL</font></b><font size="4">: Najlepša hvala tudi vam.</font><br/>
<font size="4">Zdaj, če želi gospa Kovač še dodati – izvolite. Društvo Ključ.  </font><br/>
<br/>
<b><font size="4">POLONA KOVAČ</font></b><font size="4">: Ja, hvala.</font><br/>
<font size="4">Jaz se bom še vrnila nazaj na vprašanje prej o prostituciji. Prostitucija pa trgovina z ljudmi z namenom izkoriščanja prostitucije sta povezani in ja, društvo Ključ stoji na stališču, da prostovoljna prostitucija skoraj ne obstaja. Ker tudi mi še nismo naleteli na osebo, ki bi rekla, da je bila to njena življenjska želja, sanjski poklic in da je to tisto, kar si je vedno želela. Na nas se obračajo ne le žrtve trgovine z ljudmi, ampak tudi osebe, ki želijo iz prostitucije oditi. Pa ne vejo, kako in kje se lotiti. In tisto, kar jih po navadi porine notri, tudi če ni nujno zvodnik ali pa trgovec z ljudmi je ali dolgotrajna revščina ali spolne zlorabe v otroštvu ali nasilje v družini matični ali pa potem kasneje ali odvisnosti od drog in pa tudi zelo pogosto te neke, kako bi rekla, netradicionalne oblike namestitve. Se pravi, osebe, ki so živele v vzgojnih zavodih, v rejniških družinah, ki nimajo nekega zdravega družinskega jedra. To so njihova izhodišča in potem iz tukaj naprej pa se zelo hitro zgodi izkoriščanje. In tudi večina prostitucije potem, kar mi izvemo, je zvodniške. Torej gre vsaj za zlorabo prostitucije, tudi kadar ne gre za trgovino z ljudmi. Zato se nam ne zdi primerno, da govorimo o delu, ker pač ocenjujemo, da gre v bistvu za izkoriščanje ranljivih oseb. Tudi mladih fantov, recimo, ki so odvisniki od drog, ali pa prosilcev za mednarodno zaščito – niso 100-odstotno ženske. So tudi moški.</font><br/>
<font size="4">Šole. Nimam s seboj poročila letnega. Ampak izvedli smo okrog 150 delavnic. Šole so bile razpršene po celi Sloveniji. Nismo – nikakor je – nemogoče je iti v vse šole. Tudi niso vse šole na žalost zainteresirane za te delavnice. Mi smo že v preteklosti poskušali s projekti, da smo recimo usposobili kakšnega učitelja, ki bi bil sposoben tako delavnico izvajati, ampak v okviru vseh aktivnosti, ki jih imajo znotraj učnih načrtov, je to praktično neizvedljivo, da bi oni delali še to – plus, da delavnico mi letno aktualiziramo, pripravljamo nove filme in je dejansko, se mi zdi, otrokom zelo zanimivo, ko pridemo. Tudi po evalvacijah ocenjujejo, da jim je bilo zelo zanimivo, da so resnične zgodbe slišali. To so stvari, ki bi jih učitelji težko </font><br/>
<br/>
<b><font size="4">10. TRAK: (VP) – 9.45</font></b><br/>
<font size="4">	</font><br/>
<font size="4">	(nadaljevanje) težko sploh predstavljali. Ker pač jasno, se vsako leto nekaj novega zgodi in mi to vključimo v delavnice.</font><br/>
<font size="4">	Je pa vsekakor za nas ključno, da bi bilo teh delavnic čim več. Moramo pa vedeti, da so pa sredstva zelo omejena. Skupen znesek za osnovne in srednje šole, mislim, da je 15 tisoč evrov. Tako da s tem pač mi naredimo res maksimalno, kar lahko. Tudi več od tega, kar prijavljamo zdajle vsako leto, ker nobeni šoli na koncu, če nam reče ja, mi ne rečemo: »A, zdaj smo pa že dosegli zastavljene cilje.« Vseeno gremo, naredimo. Ampak ja. To so neke omejitve.</font><br/>
<font size="4">	Glede trgovine z organi, tkivi in krvjo bi pa jaz samo popolnoma na kratko rekla, da po tem, kar imamo mi kot nevladna organizacija informacij, ni zares nekih zelo veliko primerov zaznanih. Sploh v Sloveniji pa tudi drugje po Evropi. </font><br/>
<font size="4">Je pa tukaj spet ena ključna skupina oseb. So prosilci za mednarodno zaščito. V lanskem letu pa predlani smo skupaj s slovensko filantropijo izvajali osveščanje za prosilce za mednarodno zaščito, za mladoletnike brez spremstva, za vse njih o tem, kaj je trgovina z ljudmi, kako se zaščitijo, sploh tudi po tem, ko nadaljujejo pot. Da se jim ne bi zgodilo kakšno izkoriščanje. In tisto, kar nas je kar malo tako presenetilo na teh informiranjih, je bilo, da so o vseh oblikah vse tako poslušali, dovolj mirno, ko smo prišli pa do organov, ki – večini drugih ni tako zanimiva tema – so pa vsi skočili in začeli razlagati o zelo osebnih izkušnjah, ki so se dogajale pa na obrobju Evrope. Od tega, da je v Grčiji brat od ene od prosilk imel kompliciran zlom noge in potem je iz bolnice prišel in imel brazgotino še takole – v Grčiji. Pač Makedonija, Turčija. Tam pa – ja, ocenjujemo, da se zadeve dogajajo. Tako da - ker se to tam dogaja, je zelo verjetno, da bo kmalu prišlo tudi do nas. </font><br/>
<font size="4">Hvala.</font><br/>
<br/>
<b><font size="4">PREDSEDNICA EVA IRGL</font></b><font size="4">: Sedaj nimam več prijavljenih k razpravi, tako da bom razpravo zaključila. </font><br/>
<font size="4">Zahvaljujem se vabljenim na to sejo, ki ste podali svoja stališča, in ugotavljam, da se je Komisija za peticije, človekove pravice in enake možnosti seznanila z akcijskim načrtom za boj proti trgovini z ljudmi za obdobje 2019-2020. </font><br/>
<font size="4">Sedaj pa dajem še na glasovanje dva slepa, ki sta bila prej predlagana in tudi prebrana, tako da jih ne bom še enkrat brala. </font><br/>
<font size="4">Prehajamo na glasovanje. Glasujemo najprej o prvem sklepu. Glasujemo.</font><br/>
<font size="4">Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	In glasujemo o drugem sklepu. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	In se zahvaljujem vsem, ki ste danes prišli na to sejo. Seveda bomo na komisiji to tematiko redno spremljali še naprej. Želim vam vsem lep dan, preostanek tudi konca tedna, in vas lepo pozdravljam, obenem pa seveda zaključujem to točko in 4. sejo Komisije za peticije. </font><br/>
<font size="4">	Srečno. </font><br/>
<br/>
<b><font size="4">Seja se je končala 7. februarja 2019 ob 9.48. </font></b>
</root>