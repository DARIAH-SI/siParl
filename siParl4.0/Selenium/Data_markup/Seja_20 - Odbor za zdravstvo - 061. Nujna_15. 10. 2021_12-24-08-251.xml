<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">61. nujna seja</font></b><br/>
<br/>
<b><font size="4">(15. oktober 2021) </font></b><br/>
</p></div><br/>
<b><font size="4">Sejo je vodila Anja Bah Žibert, predsednica odbora.</font></b><br/>
<b><font size="4">Seja se je začela ob 13. uri.</font></b><br/>
<br/>
<b><font size="4">1. TRAK: (TB)</font></b><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Spoštovani kolegice poslanke in kolegi poslanci, ter vsi vabljeni in prisotni na današnji seji odbora, prav lepo pozdravljeni!</font><br/>
<font size="4">	Pričenjam 61. nujno sejo Odbora za zdravstvo.</font><br/>
<font size="4">	Obveščam vas, da so zadržani in se seje ne morejo udeležiti naslednji naši člani: Jani Möderndorfer, in pa, imamo še eno pooblastilo, našo članico Nado Brinovšek bo nadomeščal Franc Rosec, prav lepo pozdravljen.</font><br/>
<font size="4">	Prehajamo kar na določitev dnevnega reda seje odbora. S sklicem seje, dne 6. 10. 2021 ste prejeli predlog dnevnega reda seje odbora. Ker do začetka seje ni bilo predlogov za razširitev dnevnega reda oziroma za umik katere od predlaganih točk dnevnega reda, je določen takšen dnevni red, kot je bil predlagan s sklicem. / oglašanje iz dvorane/ Takoj, samo da preberem do konca.</font><br/>
<font size="4">	Dnevni red je bil določen, kot rečeno, in sicer, 1. točka – samo tole še povem, kakšen je bil dnevni red – 1. Predlog sprememb proračuna Republike Slovenije za leto 2022, kot zainteresirano delovno telo. 2. Predlog sprememb proračuna Republike Slovenije za leto 2023, zainteresirano delovno telo. To bi bil tudi dnevni red današnje seje in jaz bi predlagala, da obravnavo obeh točk združimo in sicer tako, da predstavnikoma predlagateljev najprej damo besedo, da predstavita oba akta, nato pa članice in člani razpravljamo o obeh dokumentih skupaj, če ste za to.</font><br/>
<font size="4">	Zdaj pa dajem kar proceduralni predlog in bomo potem nadaljevali.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. BOJANA MURŠIČ (PS SD):</font></b><font size="4"> Ja, spoštovana predsednica, jaz moram reči, da sem malce zmedena danes. 19 članov odbora šteje ta odbor, danes vidim vsaj prisotnih 8 članov, ne vem, če smo sklepčni, če lahko nadaljujemo sejo, tako da, lepo prosim za pojasnilo.</font><br/>
<font size="4">	Hvala.</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">Tudi jaz sem začela sejo, pa nisem še vse preštela, ker so ljudje prihajali noter. Mislim, da dejansko imamo mi sicer 19 članov, vendar pa morate tudi vedet, da sva se ravno tudi z kolegico sekretarko, ki nam danes pomaga, pogovarjali o tem, da imamo težavo, ker v bistvu predstavnikov narodnosti nikoli ni, tudi nimamo imenovanega člana. To seveda ni moj problem, to morate razumet, to bojo mogli na ustreznem organu uredit, vendar pa je tako, da tudi onadva, če bi bila zraven ali pa ne, je sklepčnost enako številčna, me razumete, kajne? / oglašanje iz dvorane/ Ja, ja, ampak toliko, da veste, onadva ne vplivata na to, njuna prisotnost ne vpliva na spremembo sklepčnosti, ker v vsakem primeru bi jih rabili več, ve(?) pa tudi, ta trenutek smo pa tudi že sklepčni, tako da, mogoče je dobro, da ste to izpostavila, kolegica Bojana, že zato, da vemo malo tudi ostali člani, koliko imamo dejansko članov.</font><br/>
<font size="4">Zdaj pa lahko nadaljujemo, tako da jaz kar dajem predlog oziroma… / oglašanje iz dvorane/ …Besedo, ja, ampak, morda bi bilo najbolje, da najprej damo Ministrstvu za finance? Če ste za to? (Da.)</font><br/>
<font size="4">Izvolite.</font><br/>
<br/>
<b><font size="4">KATJA PEPELNAK:</font></b><font size="4"> Hvala za besedo.</font><br/>
<font size="4">Sem Katja Pepelnak in s strani Ministrstva za finance bom na kratko izpostavila nekaj osnovnih podatkov iz splošnega dela predlogov proračunov za leti 2022 in 2023.</font><br/>
<font size="4">Proračuna sta pripravljena v negotovih razmerah, povezanih z obvladovanjem epidemije in okrevanjem gospodarstva, ter posledično spremenljivimi makro ekonomskimi okoliščinami. Prihodki državnega proračuna so za leto 2022 načrtovani v višini 11,5 milijard evrov in so glede na sprejeti proračun 2022 višji za 4,2 %. Za leto 2023 se pričakuje 3,3 odstotna rast, predvsem na račun višjih davčnih prihodkov in prejetih sredstev iz proračuna EU. </font><br/>
<br/>
<b><font size="4">2. TRAK (VI) 13.05</font></b><br/>
<br/>
<font size="4">	(Nadaljevanje) Odhodki državnega proračuna so za leto 2022 določeni v višini 13,9 milijard evra, kar je za 7 % manj kot je ocenjena realizacija za leto 2021. V letu 2023 pa v višini 13,4 milijarde evrov, kar je za 4,2 % manj kot je v predlogu sprememb proračuna za leto 2022. Primanjkljaj državnega proračuna po denarnem toku je ocenjen na 4,6 % BDP v letu 2022 in v 2,7 % BDP v letu 2023. V strukturi odhodkov bo tako v letu 2022 kot v letu 2023 dobra tretjina sredstev namenjena za druge tekoče domače transfere, znotraj katerih bo več kot polovica sredstev namenjena tekočim transferom v javne zavode, preostala glavnina sredstev pa bo namenjena v okviru tekočih transferov v sklade socialnega zavarovanja. Ključno razvojno komponento predlaganih proračunov predstavljajo investicije, in sicer tako neposredno kot posredno preko občin in javnih zavodov. Skupaj bo namenjeno preko 2,2 milijardi evrov za investicije, med katerimi bi izpostavila predvsem investicije v zdravstvo, investicije v cestni in železniški promet, investicije v prilagajanje podnebnim spremembam, v oskrbo s pitno vodo, investicije v vrtce in osnovne šole ter investicije v kulturo. Okoli 1,6 milijarde evrov bo namenjeno transferom posameznikom in gospodinjstvom. Približno 1,5 milijarde evrov pa bo namenjeno za stroške dela. Sredstva so načrtovana na podlagi zakonskih predpisov ter sporazumov in kolektivnih pogodb dogovorjenih med Vlado Republike Slovenije in sindikati javnega sektorja. V okviru programskega proračuna se bo tako v letu 2022 kot v letu 2023 največ sredstev namenilo za politiko izobraževanje in šport, in sicer približno 2,2 milijardi evrov, kar pomeni okvirno 16 % odhodkov državnega proračuna. Skoraj 1,6 milijarde bo namenjeno za socialno varnost, kar pomeni približno 11 % proračunskih odhodkov. Sledijo sredstva za področje prometa in prometne infrastrukture, ki predstavljajo približno 9 % odhodkov državnega proračuna, kar pomeni 1,2 milijardi evrov. V navedeni proračunski okvir so umeščene programske vsebine in posebnosti posameznih proračunskih uporabnikov, kar prikazujejo njihovi finančni načrti. Na koncu bi želela samo poudariti, da bodo okoliščine in izhodišča načrtovanja obeh proračunov posebej predstavljeni na seji matičnega Odbora za finance. Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Najlepša hvala. Sedaj pa dajem besedo državnemu sekretarju. Z nami je mag. Robert Cugelj. Izvolite. </font><br/>
<br/>
<b><font size="4">	MAG. ROBERT CUGELJ:</font></b><font size="4"> Spoštovana predsedujoča! Spoštovani poslanke in poslanci! Hvala lepa za možnost predstavitve. </font><br/>
<font size="4">	Predlog sprememb proračuna Ministrstva za zdravje za leto 2022, ločeno bom predstavil za leto 2022 in 2023, za leto 2022 znaša 683,8 milijona evrov. V primerjavi s sprejetim proračunom se predlog spremembe proračuna Ministrstva za zdravje za leto 2022 povečuje za 389,7 milijonov evrov. Glavnina povečanja se nanaša na financiranje epidemije kovid. Sredstva za investicije, dolgotrajno oskrbo in obvezno zdravstveno zavarovanje za socialno ogrožene. Predvideno je iz integralnih sredstev 573 milijonov, namenskih sredstev 7 milijonov, EU sredstev 89 milijonov in integralna sredstva slovenska udeležba 14 milijonov. Največji delež proračuna za leto 2022 se namenja izdatkom za financiranje epidemije kovid, torej gre za namen stroškov cepiv, izvajanja testiranj in samotestiranj, dodatkov k delu kovid in ostalih stroškov obvladovanja epidemije, kot so monitoring odpadnih vod, tele medicina in tako dalje. Drugim programom na področju zdravstva je namenjenih 143 milijonov evrov, in sicer za zdravstveno varnost socialno ogroženih, kar pomeni 45 milijonov evrov ter izobraževanje in usposabljanje zdravstvenih delavcev, za kar gre 96 milijonov evrov. V letu 2022 se uvajajo tudi podeljevanje štipendij </font><br/>
<br/>
<b><font size="4">3. TRAK: (NB) – 13.10</font></b><br/>
<br/>
<font size="4">	(nadaljevanje): v zdravstveni dejavnosti katerega namen je povečati interes za zaposlitev v zdravstvu. In sicer predvidenih je, da bo od leta 2021-2029 podelilo skupno 400 štipendij, za leto 2022 pa je namenjenih 180 tisoč evrov. V skladu za povečanje števila specializantov in specialistov iz klinične psihologije, se financira in razpisuje dodatnih 10 specializacij s področja klinične psihologije, kar je ocenjeno na 950 tisoč evrov. V predlogu proračuna za leto 2022 se namenja tudi sredstva za investicije v višini 142 milijonov evrov. </font><br/>
<font size="4">	Dovolite mi, da naštejem samo nekaj projektov. Dokončanje hospitalnega bloka in DTS, izvedba finalizacije prve etape nadomestne novogradnje celjske bolnišnice, energetske sanacije, novogradnje objekta Šentvida pri Stični, izgradnja urgentnega centra na Ptuju, ureditev prostora nekaterih bolnišničnih lekarn, izgradnja infekcijskih klinik, investicij na primarnem nivoju. </font><br/>
<font size="4">	V okviru programov javnega zdravstva, se nameni v letu 2022, 21,6 milijonov evrov in v sistemu urejanja zdravstvenega varstva in dolgotrajne oskrbe, sistem urejanja zdravstvenega varstva 36,4 milijone in dolgotrajne oskrbe 74 milijonov evrov. Za leto 2023 je predlog proračuna nekoliko nižji kot v letu 2022 in sicer znaša 523,9 milijonov evrov. v primerjavi s predlogom proračuna 2022, se torej znižuje za 159 milijonov evrov. Glavna razlika je na postavkah za financiranje epidemije Covid, smo optimisti in verjamemo, da bo epidemija Covid počasi izplahnela, torej znižanje za skoraj do 186 milijonov evrov. Potem nekoliko se znižujejo sredstva za programe javnega zdravja, povečuje se nekaj iz sredstev za investicije in dolgotrajno oskrbo. Torej iz integralnih sredstev v letu 2023, planiramo 432 milijonov evrov, namenska sredstva 7 milijonov, EU sredstva 71 milijonov in materialna integralna sredstva slovenske udeležbe 12 milijonov evrov. največji delež v letu 2023 bo šlo za investicije in sicer 155,4 milijona evra. </font><br/>
<font size="4">	V okviru urejanja sistema zdravstva, se glede na predlog sprememb 2022 nižanje sredstva nanaša na sredstva na izboljšanje likvidnostne situacije. Financiranje epidemije Covid v letu 2023, zajema le kohezijska sredstva in sicer v višini 78 milijonov evrov in je namenjen predvsem zdravstveni infrastrukturi v okviru projekta EU. V okviru programov javnega zdravstva namenja ministrstvo leta 2023, 16 milijonov evrov. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNICA ANJA BAH ŽIBERT:</font></b><font size="4"> Hvala lepa tudi vam. </font><br/>
<font size="4">	Dobili smo, mislim, da vse uvodne informacije. Se zahvaljujem obema ministrstvoma oziroma njihovim predstavnikom. </font><br/>
<font size="4">	Zdaj pa odpiram razpravo. Izvolite, kolega Verbič, beseda je vaša. </font><br/>
<br/>
<b><font size="4">	MAG. DUŠAN VERBIČ (PS SMC):</font></b><font size="4"> Hvala lepa za besedo, predsednica. Lep pozdrav gostom in tudi članom komisije!</font><br/>
<font size="4">	Imam zelo kratko vprašanje, glede na to, da sem pozorno poslušal predstavitev s strani ministrstva za zdravje. Nekako mogoče malo bolj ozko vprašanje, ampak bi nekako bil vesel, če bi lahko nek odgovor dobil. In sicer, v teh postavkah v zdravstvu je velika, recimo temu, teža na samih investicijah, sam pa imam kar nekako veliko vprašanje, glede na to, da je lepo, da se bistveno več sredstev nameni tudi za to ministrstvo in vprašanje sledi, ali v teh, recimo investicijskih postavkah, prognozi, i ste jih zastavili, pomeni tudi posodobitev tako imenovanih visoko tehnološke opreme v zdravstvu, ko vemo, da je kar precej turi iztrošena. Tudi splošno znano je, da tako imenovan srednji in mlajši zdravstveni kader je zelo naklonjen k tej visoko tehnološki opremi, predvsem tudi zaradi samih postopkov pri operacijah in zaključil bi v tem kontekstu vprašanje, ali </font><br/>
<br/>
<b><font size="4">4. TRAK: (SC) – 13.15</font></b><br/>
<br/>
<b><font size="4">	</font></b><font size="4">(nadaljevanje) nekako ste imeli v mislih tudi, da je določena težava namenjena za tako imenovane robotske operacije, ker to pomeni res visoko tehnološko opremo in če v tem kontekstu proračuna ste morda o tem tudi kaj razmišljali? Se v naprej zahvaljujem za odgovore.</font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa, kolega poslanec. Boste kar sproti odgovarjali. Izvolite, državni sekretar. </font><br/>
<br/>
<font size="4">	</font><b><font size="4">MAG. ROBERT CUGELJ: </font></b><font size="4">Hvala lepa. </font><br/>
<font size="4">	Ja to, kar omenjate je izredno pomembno visokotehnološke oprema tudi v zdravstvu se rapidno izboljšuje in Ministrstvo za zdravje je zelo naklonjeno temu procesu. Tako se bo tudi v letošnjem letu oziroma tudi v naslednjem letu nabavila PACS, RIS sistem, ki je zelo modern in bo pokrilo večinoma bolnišnic. Digitalizacija je na pohodu, zato imamo tudi del sredstev namenjenih za digitalizacijo v slovenskem zdravstvu. Kar se tiče robotov tudi na področju robotike ne samo bom rekel v celotnem zdravstvu ne samo za operativni del je potrebno razmišljati tudi na področju rehabilitacije. Kar se tiče širjenja robotov delamo na Ministrstvu za zdravje v tem trenutku analizo koliko robotov govorimo konkretno o operativnem delu je v slovenskem prostoru potrebno. Trenutno kot veste imamo dva večja robota v Ljubljani in v Celju. Predlog o tretjem robotu je izkazal še UKC Maribor tako, da se bo na podlagi analiz in potreb naredila tudi ta možnost. Ne gre pa samo za operativni del tudi na področju rehabilitacije je izredno pomembno vlaganje v robotiko tako, da bomo na tem področju definitivno vlagali na Ministrstvu za zdravje. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa. Želi še kdo razpravo? Izvolite, kolegica Bojana Muršič. </font><br/>
<br/>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa za besedo. </font><br/>
<font size="4">	Spoštovani državni sekretar z ekipo!</font><br/>
<font size="4">	Meni dovolite, da se najprej malce samo dotaknem tega splošnega dela. Moram reči, da sicer je pohvalno, da Ministrstvo za zdravje pridobiva dodatna sredstva, ampak treba se je pri tem dotakniti mnenja Fiskalnega sveta, ki opozarja na nadaljevanje neustreznega načrtovanje v razmerah, ko so odobrene sicer izjemne okoliščine vendar bodo negotovosti v prihodnjih letih še ekshalirale. Veljavni proračun za leto 2022 je bil že sprejet, zato v Poslanski skupini Socialnih demokratov menimo, da dejansko ta predlog ni najbolj potreben, kajti danes sprejemamo spremembe proračuna za naslednjo Vlado oziroma za leto 2022 in 2023 to se pravi za eno prihodnjo Vlado. Ob tem je potrebno poudariti, da je letošnja realizacija poračuna na prihodkih kot tudi na odhodkih bistveno presega veljavni proračun. Žal pa rebalansa Vlada ni predstavila in ni predlagala temveč je zgolj potrdila spremembo proračunskega okvira in zvišala dovoljeno porabo kar za 1,5 milijarde evrov. Želim samo poudariti, da gre tukaj za kršenje 148. člena Ustave, ki jasno govori, da morajo biti vsi prejemki in izdatki za financiranje javne porabe zajeti v proračunih države. Pa naj bo to dovolj iz tega splošnega dela. Imam nekaj vprašanj. </font><br/>
<font size="4">	Poslanstvo Ministrstva za zdravje kot navajajo v svojem uvodu je vodenje zdravstvene politike v največjo korist vseh prebivalcev Slovenije in sicer tako, da se zagotavlja dostopnost, učinkovitost, kakovost in varnost zdravstvene obravnave ter najvišjo stopnjo varovanja in krepitve brez zdravja. Jaz se s to dikcijo absolutno strinjam. Postavljam pa vprašanje na ministrstvo kako boste zagotovili najvišjo stopnjo dostopnosti ob sedanji situaciji, kjer morajo pacienti za kakršenkoli pregled imeti PCT, zaradi tega, ker to uporabnike oziroma paciente stane in marsikateri si tega enostavno ne more privoščiti in iz tega razloga tudi nekateri odpovedujejo te preiskave. </font><br/>
<br/>
<b><font size="4">5. TRAK: (TB) – 13.20</font></b><br/>
<br/>
<font size="4">	(nadaljevanje) Tako da, tukaj res postavljam vprašanje, kajti name se je obrnilo kar nekaj državljank in državljanov, ki so obupani. Morali bi na pregled, sredstev za plačilo hitrega testa nimajo, žal niso se odločili, iz takšnega in drugačnega razloga, za cepljenje in enostavno tega pogoja žal ne izpolnjujejo.</font><br/>
<font size="4">	Potem, v nadaljevanju bi želela, kjer imate program primarno zdravstveno varstvo in podprogram investicijska vlaganja na primarni ravni, v višini ocene realizacije za leto 2021 374 tisoč 136. Tukaj se sredstva ne povišujejo, za leto 2022 in 2023. Zanima me, če lahko malce poveste, kaj je tukaj zajeto? Malce bolj podrobno. Prav tako me zanima, na programu sekundarno in terciarno zdravstveno varstvo, kjer seveda je občuten skok oziroma povečanje iz 60 milijonov 289 300 na 142 milijonov 541, pa še nekaj, evrov. Zato me na tem mestu zanima, kje lahko pričakujemo ta skok oziroma kje so predvidene te investicije oziroma… in zanima me razlika oziroma kolikšen delež investicij pade na UKC Maribor in kolikšen delež investicij pade na UKC Ljubljana? Zakaj to govorim? Kajti, Ljubljana pokriva skoraj dve tretjini populacije, Maribor eno tretjino in v preteklosti investicije nekako niso sledile ravno temu trendu, zato me na tem mestu zanima, ali je sedaj čutiti to enakopravnost med tema dvema velikima zavodoma?</font><br/>
<font size="4">	Hvala za odgovore in mogoče se še bom v nadaljevanju oglasila.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Želite, državni sekretar, odgovoriti? (Da.)</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. ROBERT CUGELJ: </font></b><font size="4">Hvala lepa.</font><br/>
<font size="4">	Glejte, na Ministrstvu za zdravje se zelo dobro zavedamo o problematiki dolgih čakalnih dob in delamo kar nekaj ukrepov, da bi se te čakalne dobe skrajšale. Vemo vsi skupaj, da je epidemija povzročila dodaten problem na tem področju, se pa zdravstveni delavci trudijo in je zaznati, v zadnjem obdobju, proti koncu leta, da se število storitev bistveno povečuje, ne glede na to, da imamo še Covid situacijo in na žalost je še ni konec. Tako da, Ministrstvo za zdravje bo zagotavljalo in se bo trudilo zagotavljati ustrezno stopnjo, se pravi, dostopnosti, tudi preko različnih projektov, kot je nacionalni razpis v tem trenutku, za skrajševanje čakalnih vrst.</font><br/>
<font size="4">	Zelo pomembno, kar omenjate, je, da se celotna infrastruktura v zdravstvu enakomerno razvija in s tem se popolnoma strinjam. Zdaj, kakšna je bila situacija v preteklosti glede višine vlaganja v posamezno bolnišnico, težko komentiram, je pa dejstvo, da je razmerje, če konkretno za UKC Ljubljana, UKC Maribor govorim, 37 % investicij bo šlo v Maribor in ostalo v UKC Ljubljana, če grem to razmerje samo med UKC Ljubljana in UKC Maribor. Torej vidite, da je pravzaprav še nekoliko višje, kot pa če prevetrimo prihodke obeh inštitucij. Tako da, sem prepričan, da bo tako(?) UKC Maribor, tako kot tudi UKC Ljubljana, doživela enak razvoj na naslednjem področju, na področju investicijskih vlaganj.</font><br/>
<font size="4">	Zdaj, kar se pa tiče drugega vprašanja, govorite o vlaganjih na primarni nivo. V letu 2021 je bilo v teh 374 tisoč evrov vloženo v določene nabave ambulantnih vozil, predvsem, no, lahko generalno povem, na področju nudenja medicinske, prve medicinske pomoči. Torej gre predvsem za ta vložek. Je pa dejstvo, da se za 2022 in 2023 povečujejo ta sredstva in sicer, v letu 2022 na 10 milijonov in 2023 na 15 milijonov evrov, tudi za primarni nivo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">	Ne vidim dodatne želje po razpravi. Ja, potem bom kar tako povedala, kot je pri nas že običajno, da veste, kako stvari potekajo, da lahko, če imate še kako drugo zadevo, da veste časovnico. Zaenkrat je zdaj prijavljen samo še kolega Cigler, še kdo?</font><br/>
<br/>
<b><font size="4">6. TRAK: (NB) – 13.25</font></b><br/>
<br/>
<font size="4">	(Nadaljevanje): Kolega Lenart. To je za enkrat, potem bomo pa videli, če bo še kdo. </font><br/>
<font size="4">	Hvala lepa za enkrat. Izvolite kolega Cigler.</font><br/>
<br/>
<b><font size="4">	ŽELJKO CIGLER (PS Levica):</font></b><font size="4"> Predsedujoča, najlepša hvala. Spoštovani gospod državni sekretar, predstavnice Vlade, kolegice in kolegi, ostali prisotni! </font><br/>
<font size="4">	Poglejte, v Levici ocenjujemo in smo mnenja, da gre za pomemben sektor in sredstva, ki jih namenjamo za zdravstveni sistem in za zdravje v Republiki Sloveniji. Pri tem bi pa le opozoril, da sredstva, ki so zdajle in teh sredstev bo vedno manj javnih, je treba po prioritetah razporejati in bi rad povedal tole, poglejte. V letih 2021, 2023 bomo dali za investicije v zdravstvo 358 milijonov, za investicije v vojsko pa 491 milijonov. Poglejte, 132 milijonov razlike. To, mislim, za našo prihodnost ni v redu, še posebej, ker se bodo javna sredstva začela močno zmanjševati, jih bo treba racionalno rabiti. Še posebej to bi rad rekel zaradi tega, ker tako imenovani zakon s katerim smo zagotovili nakupe orožja, predvideva za obdobje 2021/2022, 345, 2023 345 milijonov, proračuni za to obdobje 2021/2023 pa 491, torej 146 milijonov več. Pri tem, kolegice in kolegi, bi rad povedal, da že zdaj smo v državi pridelali en rekordni javni dolg, pa se mislimo in sprašujem ali se bomo nadalje zadolževali za orožje ali za zdravje, za vlaganje v zdravstveno infrastrukturo, kar državljanke in državljani te države rabijo. Ker če je bil, leta 2024 naj bi bil dolg 44,3 milijarde evrov, leta 2019 je bil 31 milijard 744, pa to po projekcijah prihodkov in odhodkov proračuna, ki jih je Fiskalni svet označil za dosti nerealistične. Zdaj pa, da grem konkretno, to je opozorilo s strani Levice. Poglejte, če pa grem konkretno na stvari, bi pa na tole opozoril. Primarnemu zdravstvenemu varstvu kjer se tradicionalno namenja dosti nizke zneske, pa vsi se zavedamo pomembne vloge primarnega zdravstvenega sistema, se ne namenja praktično nikakršno povečanje. To v našem mnenju absolutno ni v redu. Kar se tiče investicijskih vlaganj, sekundarno in pa terciarno urejen, bi rad rekel tole. Pri predlaganih spremembah Zakona o zagotavljanju investicij v zdravstvo, to sploh ni omenjeno. Glede investicij pravite, da bo v letih 2022, 2023 v izvajanju ali pa se bodo zaključili določeni projekti, ki jih naštevate, od DTS, UKC Ljubljana, nadomestne gradnje Splošne bolnišnice Celje, požarna sanacija Bolnišnice Jesenice, itn., vendar bi rekel tole. V NRP najdemo postavko za investicije po zakonu o zagotavljanju sredstev za investicije v zdravstvu. Plan za leto 2022 je 64 milijonov 065 tisoč evrov. Mi smo preko pisnega poslanskega vprašanja, ki smo ga zastavili na Ministrstvu za zdravje, dobili informacijo glede sredstev po posameznih investicijah in v letu 2022 naj bi te bile skupaj znašale v zdravstvu 184 milijonov 625 tisoč. Ni torej jasen od kod bo prišel denar za izvajanje tega zakona za zdravstveno infrastrukturo. Ta predvideva proračunsko financiranje. Namreč citiram iz zakona, »za izvajanje investicij iz prejšnjega člena se v proračun Republike Slovenije zagotovi skupno 2 milijardi 23 milijonov evrov, in sicer, na posebni proračunski postavki pri ministrstvu pristojnem za zdravje«, konec citata. Sprašujem, zakaj je torej na planu 64 milijonov, če pa ste sami dejali, da bo v letu 2022 porabljenih 184 milijonov, kot sem prej povedal, evrov. Ali je možno, da še ni točni razrez porabe v letu 2022, ki je? Sprašujem? </font><br/>
<br/>
<b><font size="4">7. TRAK: (NB) – 13.30</font></b><br/>
<br/>
<font size="4">	(Nadaljevanje): Naprej. Lahko tudi tole drugače vprašam. Koliko bo potrebno vložiti, gospod državni sekretar, v letu 2022, glede na obseg in starost zdravstvene infrastrukture, ki ste nam jo vi enkrat dosti ustrezno tudi predstavili. Namreč, stvar je zaskrbljujoča tudi, če pogledamo kaj spremembe prinašajo na sam program investicijskih vlaganj na sekundarni in terciarni zdravstveni ravni. Ko in če bodo sprejete spremembe proračuna za 2022, bo na tem programu dobrih 142 milijonov evrov. Torej še vedno 40 milijonov manj kot jih predvideva Zakon v zdravstveno infrastrukturo. Lahko torej pojasnite te diskrepance ali gre morda za to, da točni, jasno razrezani projekti ne stoji za tem zakonom in da je očitno bil v tem delu pisan na pamet, kar smo večkrat spraševali, ko smo sprejemali zakon. Prosim, če lahko pojasnite, da bomo to razumeli. Ker poglejte, odgovor, da bodo pač sredstva prišla od drugod, za nas ni zadovoljivo, saj zakon sam določa, da morajo biti, iti sredstva iz posebne proračunske postavke pri Ministrstvu za zdravje. To je tisto kar sem prej citiral. </font><br/>
<font size="4">	Dalje. Investicijski programi in obveznosti. Kot omenjeno, se tukaj pojavi tudi izrazito povečanje in sicer za dobrih 196 milijonov evrov. skupaj v letu 2022 za sredstva za investicije epidemiji namenjenih je 265 milijonov 242 tisoč. Skupni pa je boj z epidemijo preko vseh ministrstev in je zato namenjenih 600 milijonov in tukaj vas sprašujem. Kaj točno se je spremenilo, da pri spremembi proračuna prihaja do znatnega zvišanja? Ali se lahko ob tem bi tem dodatnim stroškom izognili? </font><br/>
<font size="4">	In zdaj še glede dolgotrajne oskrbe bi rad vprašal. V sprejetem proračuna za leto 2022, ni za dolgotrajno oskrbo namenjenih nič sredstev. V predlogu sprememb proračuna pa najdemo v podprogramu za dolgotrajno oskrbo 74 tisoč evrov. Ni nam jasno točno zakaj bo ta denar šel. Nekaj je namenjenega tako imenovanim mobilnim nastanitvam oziroma fiksnim enotam, to so kontejnerji verjetno, a za to tega ni za 74 milijonov. Zato vas prosim, gospod državni sekretar, če lahko pojasnite kam točno bo šlo teh 74 milijonov evrov oziroma koliko tega bo šlo preko Ministrstva za zdravje in koliko za izvajanje potencialno sprejetega Zakona o dolgotrajni oskrbi? </font><br/>
<font size="4">	Namreč manjkajoča sredstva za leto 2022, po mnenju Vlade znašajo 105 milijonov evrov, in če so to že zajeta sredstva, ki bodo ob pogoju sprejetja Zakona o dolgotrajni oskrbi, ki mora biti sprejet v tej obliki, prenesena v sistem dolgotrajne oskrbe, zakaj je potem v proračunu namenjenih teh 74 milijonov? </font><br/>
<font size="4">	Toliko za enkrat, hvala. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa. Izvolite za odgovore. </font><br/>
<br/>
<b><font size="4">	MAG. ROBERT CUGELJ:</font></b><font size="4"> Hvala lepa. </font><br/>
<font size="4">	Za primarno zdravstvo, kot sem že omenil, je v proračunu namenjenih za leto 2022, 10 milijonov evrov in 15 milijonov evrov za 2023, tako da so tudi primarno zdravstvo upoštevali. </font><br/>
<font size="4">	Kar se tiče sredstev za investicije. Verjetno navajate teh 64 milijonov je dodaten predlog za povečanje. Skupna sredstva kot sem že omenil, znašajo 142 milijonov evrov, plus 54 milijonov evrov na postavki Covid in sicer za projekt Erekt, tudi kjer je zapisana infrastruktura. Torej, če to skupaj seštejemo, je preko 190 milijonov evrov namenjeno za investicije v slovensko zdravstvo v letu 2022, torej so zagotovljena kompletna sredstva kot so zapisana tudi v zakonu. </font><br/>
<font size="4">	Kar se tiče povečanja zaradi epidemije. Tukaj gre samo za dodatke in cepiva za testiranje in samotestriranja. Seveda tukaj se morate vsi skupaj zavedati, da ministrstvo ni prerok in tudi ne vemo kakšne bodo trenutne situacije, zato so to trenutna predvidevanja kaj se lahko zgodi v letu 2022, ampak planirali smo ta sredstva in verjetno jih bo treba tudi porabiti. </font><br/>
<font size="4">	Kar se tiče Zakona o dolgotrajni oskrbi? Zakon o dolgotrajni oskrbi je v tem trenutku, kot veste, prihajal proceduralno v proceduro.</font><br/>
<br/>
<b><font size="4">8. TRAK: (NB) – 13.35</font></b><br/>
<br/>
<font size="4">	(Nadaljevanje): Zdaj, ali bodo nastali stroški ob sprejetju zakona, seveda bodo. Zakon je predviden že v letu 2022, če bi bil sprejet, seveda če bo sprejet, začetek financiranja, seveda se določena sredstva prenašajo tudi iz različnih fondov, vendar pa, če hočemo zakon začeti izvajati, potrebuje zakon tudi določena sredstva za pretvorbo iz trenutnega sistema v zakonsko materijo samega Zakona o dolgotrajni oskrbi. Tako da, v kolikor bo zakon sprejet in jaz upam, da bo, potrebuje zakon že v prvem letu finančna sredstva za svoje financiranje. </font><br/>
<br/>
<b><font size="4">	PREDSEDNICA ANJA BAH ŽIBERT: </font></b><font size="4">Hvala lepa. Izvolite, kolega Lenart. </font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala lepa predsednica. Lep pozdrav seveda ekipi, državnemu sekretarju in ekipi iz Ministrstva za zdravje in tudi predstavnici iz Ministrstva za finance. </font><br/>
<font size="4">	Glede na to, da je tudi uvodoma iz Ministrstva za finance bilo podan celoten proračun, to gibanje, trendi prihodkov in odhodkov, bi jaz tudi na kratko, zelo na kratko v tem nekaj opomnil. Poglejte, proračun za leto 2022 predvideva 2 milijardi 471 milijonov primanjkljaja. To predstavlja 21,5 % prekoračitev prihodkov. 21,5 %. Za leto 2023 pa je ta primanjkljaj milijardo 518, kar pa se potem ta presežek nad prihodki zmanjša na 13 %, ampak še vedno je to milijarda 518. seveda, če to primerjamo v letom 2019, ko je bila zadnja uravnotežena bilanca, ki pa so presežki bili v višini 2,5 %, to se prvi, so bili prihodki višji kot pa odhodki. Toliko za primerjavo. Zdaj, seveda če pa gremo zdaj konkretno na zdravstvo. Jaz imam tukaj podatek, poročilo o razvoju 2021, ki ga izdaja Umar, in seveda to je zdravstvo posebej opredeljeno. Zdaj seveda tukaj jasno navaja, poglejte, pet največjih držav, najbolj razvitih držav v Evropi, dajejo za zdravstvo 4 tisoč 014 na prebivalca. Povprečje Evropske unije je 2 tisoč 572 evrov na prebivalca. Slovenija pa 2 tisoč 185. To se pravi, polovico, skoraj polovico manj kot najbolj razvite, če pa primerjamo na povprečju Evropske unije, smo pa tukaj nekje kot smo tudi, mi zaostajamo za povprečjem v bruto družbenem proizvodu, smo po kupni moči na 89 % povprečja. Če pa gledamo nominalno, pa samo 80 %. Mislim, da so to bistvene številke. Na področju dolgotrajne oskrbe, ki je tudi naša tema, pa 5 najbolj razvitih držav namenja za dolgotrajno oskrbo tisoč 178 evrov na prebivalca, povprečje je 650 evrov, Slovenija daje pa 315 evrov na prebivalca, to se pravi, bistveno manj. Toliko samo uvodoma, da imamo neko primerjavo, da ne bo kdo rekel, da sem samo kritičen. S tem hočem reči, da sigurno slovensko zdravstvo zaostaja in bi morali nameniti več, ampak problem je v našem celotnem razvoju v rasti BDP oziroma kje smo z BDP tudi na povprečju Evropske unije. </font><br/>
<font size="4">	Iz teh proračunskih dokumentov izhaja, da Vlada stavi vse na investicije, kar je tudi jasno potem, če vemo, da je kar 80 % investicijske opreme oziroma opreme in zgradb je odpisanih. Seveda je pa treba reči naslednje. Te investicije, ki so planirane, zdaj če rečemo, za celo obdobje teh 2 milijardi in ta razporeditev, saj smo ta zakon tudi sprejeli in tudi </font><br/>
<br/>
<b><font size="4">9. TRAK: (NB) – 13.40</font></b><br/>
<br/>
<font size="4">	(Nadaljevanje): potem z amandmajem dosegli, da dajemo več v primarno zdravstvo teh 200 milijonov, je to po svoje pohvalno, vendar sprašujem res konkretno, spoštovani državni sekretar, niso vse investicije, vsak podjetnik v gospodarstvu, preden da gre v investicije, naredi temeljito notranjo analizo. In jaz vas sprašujem, koliko je v tem proračunu namenjeno za boljšo organizacijo, za boljšo učinkovitost. Po standardih, po tej mreži, postavitvi mreže, po standardih in normativih, da se potem ti učinki dosežejo, saj sem okrog tega že večkrat spraševal, ampak nikoli konkretnega odgovora, dokončno. In pa seveda pomembna postavka tudi, koliko namenjate informacijski podpori, ki pa seveda je pogoj za preglednost nad zdravstvenim sistemom. Zdaj vam pa v praksi povedal primer, ki se dogaja. Seveda v teh dobrih treh letih kar sem v Državnem zboru, se precej ukvarjam s tem zdravstvom, in spremljam, sem tudi član Komisije za otroško srčno kirurgijo in pa nabavo te opreme, in sem se ta čas v tem obdobju nekako seznanil z vso problematiko v tem obdobju, to se pravi, vse Vlade so tukaj vključene, da ne bo zdaj pomote, da se ne bomo šli pingponk žogice katera Vlada je kaj napravila. Vsi, vse Vlade  so bile doslej odgovorne za to. Konkretno vse, od 2004. leta naprej se to spremlja. Poglejte, jaz sem naletel na poročilo Računskega sodišča, ki je 2015 revidiralo oziroma izvajalo pregled v UKC od leta 2007 naprej, in tisto poročilo je dokaj zloglasno, če se tako izrazim. Toliko nepravilnosti, ravno na to opozarja, ker ni tega sistema, ni mreže po standardih in normativih, ni bilo vodeno nobene evidence, te dražje opreme, itn., niso bile vodene evidence te opreme, zelo drage na reverz, tiste ki so bile podarjene od dobaviteljev, itn. Tukaj so bile kar hude zadeve notri, nobenih posebnih evidenc, kakšni so stroški nad temi, itn., itn. In seveda, to poročilo je potem zahtevalo tudi popravljalne ukrepe in v letu 2018 je potem Računsko sodišče zopet pristopilo in pregledalo te popravljalne ukrepe. Tako pogojno je dala potem pozitivno mnenje. Pogojno. Določene zadeve pa celo dodatno odpraviti. Verjetno ste s tem zdaj seznanjeni, ker sem jaz že tudi dvakrat v zadnjem letu okrog tega spraševal in poglejte, jaz sem dobil potem na moje vprašanje en zelo zanimiv odgovor od Ministrstva za zdravje. Predsednica, da ne boste mislila, da zdaj dolgovezim, ampak zelo konkretno, zato ker sprašujem državnega sekretarja, koliko je namenjeno za odpravo teh nepravilnosti, preden da lahko gremo k investicijam. In zdaj naslednje. Ko sem vmes dodatno spraševal, tudi poslanka iz SDS je v preteklosti podobno spraševala in tudi dobila podoben odgovor, ampak kot sem ugotovil, še preden je bil ta popravljalni ukrep, so bili pregledani. In poglejte to, jaz sem dobil potem ta odgovor, da so se tam v letu 2016 res začele voditi, pristopili k vodenju evidenc, seveda po vseh bolnišnicah v Sloveniji, ker je bil tak tudi predlog Računskega sodišča. Začelo se je, ampak zaključek tega odgovora je pa tak, vzpostavljena evidenca teh skrbnikov po tem programu, ki se je imenoval Edmo in tudi odgovornih oseb po javnih zdravstvenih zavodih, ki pa se od leta 2018 naprej ni posodabljala. Se pravi, kaj hočem reči, ko je prišla nova Vlada, so na Ministrstvu za zdravje pometli pod preprogo to kar se je do takrat delalo in meni nič tebi nič prenehali to voditi. Nova Vlada, nov minister, ko je prišel, sploh ni bil seznanjen s tem in sploh ni ugotovil, da se je to prenehalo voditi. In še zadnja ugotovitev, ne bom vsem našteval, pripravljenost in odzivnost v javno-zdravstvenih zavodih je zelo različna. Nekateri so stvari uredili in jih vzdržujejo, evidenca šifranta</font><br/>
<br/>
<b><font size="4">10. TRAK: (TB) – 13.45</font></b><br/>
<br/>
<font size="4">	(nadaljevanje) poročanje, drugi ne. </font><br/>
<font size="4">Spoštovani državni sekretar, ali z vašo Vlado, ste uspeli oziroma od mojega vprašanja naprej, kjer vaša kolegica, državna sekretarka Alenka, je dala vedet, da ni  bila takrat seznanjena in šele z mojim vprašanjem se je s tem seznanila, kaj se dogaja po teh ministrstvih? Kakšna je odgovornost, da določene zadeve potem se kar tako prenehajo in se praktično kršijo ta pravila? To se pravi Računsko sodišče z nekimi zahtevami, ukrepi, ki jih dajo, da potem nekdo lahko čez noč zadeve preneha, vsi pa vemo, da vse to, kar sem zdajle govoril, so bili cilji naravnani na to, da se preglednost nad poslovanjem zdravstva ustvari tudi za postavitev mreže, po standardih in normativih, da se ugotavlja produktivnost zdravstvenih timov, predvsem pa zasedenosti opreme. </font><br/>
<font size="4">To je tisti glavni cilj in jaz prihajam iz gospodarstva, sem prepričan, da tudi v zdravstvu bi morali pristopit tako, da preden gremo v tiste velike investicije, 2 milijardi, tako, ki jih zdaj na papirju govorimo, pa populistično govorimo, kako bomo s tem zdravstvo rešili, ne bomo naredili nič, če ne bomo organizacijskega reda znotraj ustvarili in zato želim danes, da tudi za javnost jasno poveste, koliko je namenjeno temu proračunu, da naredite končno sistem zdravstva po standardih in normativih, to mrežo, da postavite, skupaj z učinkovitim informacijskim sistemom, hrbtenica je postavljena, jaz sem prepričan, da je, treba je pa vse ostale razdrobljene programe, vseh izvajalcev, ki jih je ogromno, že na posamezen javni zavod, kaj šele v celotnem zdravstvu, da se to poenoti in da pridemo enkrat končno do učinkovitega sistema in da bo minister, kot, bom rekel, na vrhu, da rečem karikirano, odprl računalnik, pa pogledal, kaj je v kateri bolnišnici.</font><br/>
<font size="4">Dokler tega ne bo, se bo ustvarjal nered, se bo delalo naprej v megli in se bo neracionalno trošil denar in se bodo določeni skupine, tudi timi in tako naprej, skrivali za nedelom, če rečem malo grobo, na tem področju, pa mislim, da vemo, kaj hočem s tem reči. Ko se bi ta zadeva vzpostavila in / nerazumljivo/, šele potem lahko racionalno rečete, katere investicije so potrebne.</font><br/>
<font size="4">Jaz mislim, da sem bil jasen, nisem govoril toliko o številkah, razen uvodoma, pa da vidim, koliko je tega v teh proračunskih dokumentih za 2022 in za 2023.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa tudi vam.</font><br/>
<font size="4">Državni sekretar, izvolite, beseda je vaša.</font><br/>
<br/>
<b><font size="4">MAG. ROBERT CUGELJ: </font></b><font size="4">Hvala lepa.</font><br/>
<font size="4">Ja, spoštovani gospod Lenarčič, navedel ste nekaj zelo pomembnih segmentov. Zdaj, začel bom s prvim vprašanjem, govorite o učinkovitosti. Zdaj, jaz se popolnoma strinjam z vami, da je učinkovitost izbora vsakega projekta izredno pomembna. Zato se dela tudi tako imenovana investicijska dokumentacija, ki mora definirati, ali je projekt, nek, učinkovit ali ne, je pa dejstvo, da se v letu 2022, 2023, ukvarjamo s projekti, ki so že definirani in sicer, gre za porabo evropskih sredstev, tako imenovanih EU React in projektov odpornost in poskušamo zapeljati projekte, seveda jih bomo zapeljali, tiste, ki omogočajo normalno delovanje slovenskih bolnišnic. Nekatere bolnišnice, jaz sem vam pokazal že nekajkrat, izredno slabo stanje, potresno, protipožarno in tako dalje, in te stvari je treba najprej urediti.</font><br/>
<font size="4">Kar se tiče informacijske podpore, bom kar potem še nadaljeval z vašim, mogoče zadnjim vprašanjem. Naša obveznost na Ministrstvu za zdravje je, da pridemo do informacijske enotne platforme, s katerim bomo lahko vse podatke imeli združene na enem mestu in to je v projektu za odpornost predvideno, v višini 15 milijonov evrov. Trenutno se pripravlja dokumentacija in jaz sem prepričan, da bo</font><br/>
<br/>
<b><font size="4">11. TRAK: (TB) – 13.50</font></b><br/>
<br/>
<font size="4">	(nadaljevanje) ministrstvo speljalo ta projekt, ki ga že desetletja, pa še več, pričakujejo in prav je, da ga pričakujejo, kajti, odkrito lahko povem, da imamo težave z pridobivanjem podatkov in brez tega enotnega informacijskega sistema, ki ga bomo vzpostavili in je tudi bil v projektu za odpornost predviden, je tista osnova, s katerim bomo lahko na ministrstvu v bodoče sprejemali vse potrebne odločitve.</font><br/>
<font size="4">	Zdaj, v letu 2022 je namenjeno za digitalizacijo, se pravi, 2 milijona evrov, brez, se pravi, evropskih projektov, kajti, imamo še 83 milijonov sredstev definiranih v projektih za odpornost, do leta 2026, tako da, denarja za informacijsko podporo je popolnoma dovolj, potrebno je zastaviti samo pravilne projekte, da se bo ta denar ustrezno porabil. </font><br/>
<font size="4">Kar se tiče evidenc, opreme, ne vem, od kje informacija, da se to ne zbira. Na Ministrstvu za zdravje še vedno zbiramo podatke o dragi medicinski opremi. Ja, iz katerega… Ja, ne vem, iz katerega obdobja je ta dokument… / oglašanje iz dvorane/ Okej, potem je to… V glavnem, se zbira te podatke o dragi medicinski opremi še zdaj, z projektom, ki ste ga omenil, tako da, ti podatki obstajajo, je pa dejstvo, da se analize do sedaj niso, neke večje analize do sedaj niso izvajale, to pa drži, zdaj podatki se pa zbirajo.</font><br/>
<font size="4">Tako da, to je moj odgovor. Hvala.</font><br/>
<br/>
<b><font size="4">PREDSEDNICA ANJA BAH ŽIBERT:</font></b><font size="4"> Hvala lepa.</font><br/>
<font size="4">Razprava? Ja? Je še kdo, ja, ker to je zdaj drugi krog?</font><br/>
<font size="4">No, potem bom jaz, kot zadnja v prvem krogu in potem ste vi še prijavljen, kot novi krog. Ne bom dolga, ampak se mi zdi, da je prav, da povem tudi par stvari.</font><br/>
<font size="4">Zdaj, večina vseh razpravljavcev se je najprej nekako dotaknila proračuna, kot takega, v celoti. Zdaj, jaz menim, da je ta proračun, o spremembi govorim, najprej in pa potem seveda za leto 2023, osebno se mi zdi, da je dober, zato ker postavlja prave prioritete, prioritete, ki so v tej državi nujne. Zdaj, nekateri ste se ukvarjal z zadolževanjem in tako naprej. Država se je zadolževala tudi v preteklosti in, pomembno pa je, zakaj se to zadolžuje. Jaz se spomnim, ko smo se zadolževali za banke in to celo privatne banke. Nekdo je tam naredil bančno luknjo, si očitno izplačeval kredite, jih ni vračal in tako naprej. Nihče, ne dolžan, ne kriv, po domače povedano, nihče ne sedi, nihče ni za to odgovarjal, mi pa, državljanke in državljani, pa smo morali to lepo poravnati. Na primer to je bila vlada Alenke Bratušek in takšen pogled na stvari so imeli oni; zadolževanje, se pravi, za banke.</font><br/>
<font size="4">Ta Vlada, pa sprejema neke odločitve, predloge, zakonske, ki pa seveda izboljšujejo področja, ki so bila leta zanemarjena. Da je stanje, ni tako črnogledo, kot seveda nekateri govorite o nekih številkah, se mi zdi zelo pomembno, da vendarle navedem, da je Slovenija najboljša v odstotku rasti zaposlenih v EU. Naša država je najboljša, skoraj triodstotno rast zaposlenosti imamo, v tem času, ko se svet sooča z korona krizo. Ja, Slovenija je najuspešnejša. Imamo 6,3 odstotno gospodarsko rast. Poglejte si druge države. Se pravi(?) nezaposlenost na drugi strani pada in jaz mislim, da so vsi tisti ukrepi, ki ste jih tudi nekateri v tej dvorani, predvsem pa v tem Državnem zboru, ko smo se začel soočat z korona krizo, sprejemali, napadali, se z njimi niste strinjali, vam zdaj lahko pokažemo že nekatere rezultate. Naše gospodarstvo je obstalo v dobri kondiciji, dobri </font><br/>
<br/>
<b><font size="4">12. TRAK: (TB) – 13.55</font></b><br/>
<br/>
<font size="4">	(nadaljevanje) kondiciji in jaz mislim, da je to najbolj bistveno, po drugi strani pa, seveda pravite, da je to proračun, ki bo deležna potem ga tudi druga Vlada, saj to je, tako, vedno, saj se proračuni ne sprejemajo za nazaj, vedno so enkrat volitve in vedno neka vlada sprejme proračun, ki ga bo deležna tudi neka druga vlada in tako naprej, tako se pač vrtijo stvari. Tudi zakoni se sprejemajo, pa bojo veljali za naprej, ne za nazaj, vlade se pa seveda menjajo, saj to je pač naš demokratični sistem in prav je tako, saj, za to smo se boril.</font><br/>
<font size="4">	Zdaj pa samo nekaj odgovorov… No, pa še tole bi povedala, za mimogrede, kajne, naš proračun je nekako velik tam okoli zdaj, 2023 bo načrtovan okoli 12 milijard, no, nekaj manj, ampak, poglejte zdaj pač to in se ukvarjamo s tem, kam je šel denar, ali je šel v vojsko, ali vojska potrebuje ta denar, ali bi to sploh imel, ali je tukaj, na tem področju, kot je zdravstvo, res potreben še tak prihodek in tako naprej, nihče pa se ne vpraša, kajne, da je skoraj toliko stala, skoraj toliko nas je stalo oziroma, je bilo vredno pranje denarja, ki je šel skozi našo banko. En proračun, spoštovani. In imamo kakšne rezultate tega? Preiskovalna komisija je zadevi prišla do dna. Ali imamo(?) kake rezultate za to? Tukaj pa, praktično nikoli ne slišim, da bi se o tem pogovarjal. Kdaj za vraga bo kdo odgovarjal za te stvari? Kajti, zakaj to govorim? Ne bi nam bilo treba vlagat v banke in še marsikaj drugam, bi pa lahko danes že imeli dober zdravstveni sistem.</font><br/>
<font size="4">Ne govorim, da imamo slabega, ne govorim, da imamo neučinkovitega, imamo pa podhranjenega, ampak te zadeve bi lahko že imeli urejene. Jaz sem poslanka drugi mandat. Ko sem prišla v to stavbo, so se kmalu začele seje na temo zdravstva in o tem, kako imamo podhranjeno, kako zdravstveni sistem ne zmore, imamo zastarelo infrastrukturo, vlagalo se praktično ni nič, z raznimi akcijami državljank in državljanov se je kakšna aparatura kupila, v kakšnih od bolnišnic in tako naprej in to smo poslušal nenehno, spremembe pa nobene in jaz sem zelo vesela, spoštovani, da sem celo predsednica odbora, v času, ko bo ne samo proračun za zdravstvo višji, ampak da smo sprejel kar dva pomembna ukrepa, eden je Zakon o investicijah, kjer bomo 2 milijardi namenil, zdaj bom rekla, obnovi našega sistema in seveda, drug zakon, o ukrepih v zdravstvo, ki pa že kaže rezultate oziroma se že prenašajo posamezne dejavnosti, da se zmanjšujejo čakalne vrste. </font><br/>
<font size="4">Se pravi, ko govorim o prenosu programov, tistih, ki jih pač ne morejo izvesti ali pa jih ne bojo in jih bojo izvajal drugi. Ogromno je še tega v tem zakonu in jaz mislim, da so to pomembne stvari, ne glede na to, iz katere politične opcije prihajamo, ampak pomembno je, da smo tukaj začeli delat pomembne korake, tudi zato, ker smo nenehno v strahu, celotna država, če nam je res za njo, ali bo naš zdravstveni sistem ob tej težki situaciji s korona krizo, zdržal. Je zdržal, v najhujših trenutkih je zdržal, še več, zdržal je bolje, kot države, ki so, ki na primer dajo več za zdravstvo, imajo boljšo infrastrukturo in so si morali pomagati z drugimi državami, da so jim prevzeli paciente in tako naprej. Naš sistem je vzdržal. Res pa je, da se moramo vsi skupaj, tukaj se pa jaz tudi strinjam z razpravo kolega, ki govoril o tem, da je potrebno vendarle pogledat vedno, kam gre denar, kakšen je ta nadzor in ali se izvajajo stvari in seveda, takoj tudi ukrepajo. Dejstvo je, da imamo kar nekaj komisij, ena je tudi prišla do konca, na področju zdravstva, ko smo govorili o korupciji in tako naprej in je pomembno, da denar je tukaj namenjen pacientu in sistemu</font><br/>
<br/>
<b><font size="4">13. TRAK: (SC) – 14.00</font></b><br/>
<br/>
<b><font size="4">	</font></b><font size="4">(nadaljevanje) in ne zato, da gre nekako skozi, da ga čez vrata dajemo notri on pa beži čez okna v kakšne privatne žepe. Take zadeve je treba takoj ustaviti. Tako da jaz pač mislim, da ni prav, da rečemo ali vojska potrebuje denar ali ne to od Levice sedaj v bistvu, kar spremljam proračunske seje odbora nenehno poslušam pa Slovenska vojska. Pa saj to se je skoz dogajalo. Kje bomo vzeli? Ja, pa dajmo Slovenski vojski vzeti pa je šel še kakšen milijon, ampak poglejte tam so tudi naši državljani. To je sistem, ki skrbi za našo varnost. Tam so zaposleni ljudje, ki svojo glavo imajo na pladnju, za to državo in jo s ponosom nosijo slovensko uniformo. Samo ne moremo pa pričakovati, da bo ta uniforma zašita, pošita in da bodo imeli v rokah frače kot sem včeraj povedala to pa pač ne gre. Pričakovati, da bo sistem kar sam se vzdrževal ne gre in je prav, da smo namenili denar tudi Slovenski vojski, prav je, ampak mi ga nismo namenili samo Slovenski vojski. Mi smo ga namenili v zdravstvo. Poglejte, samo za socialo kaj vse smo naredili. Dvignili najnižjo zagotovljeno invalidsko pokojnino, uredili kmečke pokojnine, višji letni dodatek, solidarnostni dodatek in tako naprej saj so različna področja, ker se pač pomaga, ureja oziroma izboljšuje stanje državljank in državljanov in je nekorektno, da se proračun nenehno ukvarja. Nekateri razpravljate v tem smislu ja, ja dajmo raje v zdravstvo ne pa v vojsko. Dajemo v zdravstvo, ampak dajemo tudi v vojsko, ker je ta denar tam tudi potreben. Nenazadnje za razliko verjetno med strankami je to, da nekateri spoštujemo zaveze, ki jih damo tudi na mednarodnem parketu nekateri pa se na te zadeve požvižgajo oziroma pač bi si želeli verjetno Slovenijo brez Slovenske vojsk, ampak državljanke in državljani so tudi glede tega in tudi glede mednarodnih povezav odločili in to na referendumu. Mislim, da tukaj so te razprave mimo ali pa predvsem bolj populistične. Nenazadnje bomo dajali tudi v obnovo šolskega prostora. Ne vem koliko, 116 milijonov. Ja, skupaj še dodatno smo dali, sedaj je 116 tako, da res skupaj. Poglejte, vsa polja se pač urejajo. Ne bom rekla, da vse na enkrat nekaj je treba / nerazumljivo/, ampak bi bilo tudi dobro, da tisto, kar sprejmemo, da nekako, potem skupaj temu tudi nadaljujemo tudi, če pride kakšna druga vlada in da pač te zadeve speljemo do konca in da enkrat ponosno rečemo izboljšali smo šolski prostor, izboljšali smo zdravstveni sistem in da ni odgovor v tem, da kar naprej kričimo hočemo javno zdravstvo, hočemo javno šolstvo in tako naprej. Hočemo dobro šolstvo, hočemo dobro zdravstvo, ki je namenjeno vsem državljankam in državljanom. To je bistveno, dobro. Jaz oprostite, kar bom sedaj rekla, ampak kričati o tem na eni strani javno pa imeti čakalne vrste pa ljudje umirati jaz mislim, da ni to, kar si ljudje želijo. Kričati javno zdravstvo pa najvišji predstavniki države, ki so bili v preteklosti hoditi na operacijo v tujino. To ni zdravstvo, ki si ga želijo državljanke in državljani. Državljani in državljanke si želijo zdravstvo, ki bo javno seveda za vse, ampak dobro, kakovostno in da bodo prišli na vrsto. To je ključno. Včasih se mi zdi, da v nekih razpravah tudi pri tem vedno znova skrenemo ali pa se vrtimo okrog neke vrele kaše, ki je itak znano, vsi vemo kakšno zdravstvo imamo, ampak samo zato, da debatiramo ne izboljšujemo pa samega sistema.    </font><br/>
<br/>
<b><font size="4">14. TRAK: (SC) – 14.05</font></b><br/>
<br/>
<b><font size="4">	</font></b><font size="4">(nadaljevanje) Jaz mislim, da s temi predloga zakona jih bomo, da namenjamo, da bo stvar, ko bo bom rekla prišla do kraja stvari izboljšala in da se tudi vsi skupaj osredotočimo na prej vse tisto, kar moramo še izpeljati tudi na drugih področjih. Jaz verjamem, da ne glede na to, iz katere politične opcije, iz katere stranke prihajamo, da je naš skupni cilj uspešna Slovenija, dobra Slovenija in Slovenija, v kateri bodo njene državljanke in državljani živeli čim boljše se pravi blaginja za vse. Toliko z moje strani. </font><br/>
<font size="4">	Gospod, vas nisem omenila. Ja, ja, izvolite. Boste povedali kje ste se prepoznali. </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Seveda ste zelo jasno povedala, da preveč govorimo o tej zadolženosti in to sem predvsem jaz omenjal. Zelo korektno želim še enkrat to poudariti. Niti z besedo nisem rekel, da zdravstvo ni potrebno dodatnih finančnih virov in investicij. Jaz sam opozarjam kako bomo zmogli. </font><br/>
<font size="4">Bi pa samo nekaj izkoristil predsednica mislim, da sva že trikrat imela ta dialog nekorektno pa je od vsa, da stalno se vračate nazaj. Če ste vi omenila to bančno luknjo, ki je bila zavožena kot ekonomist in vaši podporniki vsi vedo ta bančna luknja je v največji meri nastala med letom 2000 in 2008 in naj to za večno ostane nekdo je pa, potem moral presekati, kar se tega tiče. Prosim, pogovarjajmo se sedaj naprej. Jaz pa opozarjam in ravno tudi 4 milijarde je pa dodatni primanjkljaj oziroma zadolženost v letu 2022 in 2023, ki jo bomo morali nositi. Jaz samo opozarjam, da se moramo tega zavedati. V gospodarstvu smo bili navajani, ko smo se zadolževali pri banki smo morali narediti ekonomski načrt za celo obdobje, dokler zadeva ni vrnjena. Moj izračun je po teh projekcijah, da šele leta 2029, 2030 bomo imeli ponovno uravnotežen proračun, to je tisto. Ta čas bo pa nastalo ponovnih 5 milijard dolga. </font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4">Bolje bi bilo, da bi se na razpravo prijavili, ker to ni več replika. Eden stavek vam dam, zato da pokažem svojo korektnost, ki jo sicer vi ne izkazujete. </font><br/>
<br/>
<b><font size="4">JOŽE LENART (PS LMŠ): </font></b><font size="4">Ta strašna rast, ki jo pa omenjate je zelo vprašljiva. Samo v moji občini Slovenj Gradec je samo v tem letu nastalo že 950 brezposelnih, avtomobilska industrija. Velika nevarnost. </font><br/>
<br/>
<b><font size="4">PREDSEDNICA ANJA BAH ŽIBET: </font></b><font size="4">Ste zaključili? </font><br/>
<br/>
<b><font size="4">JOŽE LENART (PS LMŠ): </font></b><font size="4">Hvala. </font><br/>
<br/>
<b><font size="4">PREDSEDNICA ANJA BAH ŽIBERT: </font></b><font size="4">Dovolila si bom vzeti repliko na repliko, ampak to samo, zato ker nisem govorila o vas, žal ne. Govorila sem o kolegici Bojani, ki je govorila o proračunu in o tem, da bo to za neko drugo Vlado in tako naprej. Skratka, ne o enem ne o drugem. Jaz nisem govorila za nazaj jaz sem govorila za naprej. Za mene je to, da je zadeva kar se tiče pranja denarja ne zaključena stvar prihodnosti ne preteklosti. Jaz upam, da nismo to, kar v pozabo dali pa konec pa pometli pa kdor bo, bo. Kdo pa so bančniki bili, kdo pa so bila podjetja in tako naprej to pa tudi verjetno vsi dobro vemo kje jih bomo našli pa pri kom. Tako da bi pač tukaj zaključila. Jaz sem to govorila kot primerjavo ne zato, da bi se ukvarjala s preteklostjo. Sedaj pa želi razpravo kolega Cigler. Še kdo, potem? Ne, potem bomo zaključili tako, da vsi veste prisotni. </font><br/>
<font size="4">Izvolite.      </font><br/>
<br/>
<b><font size="4">ŽELJKO CIGLER (PS Levica): </font></b><font size="4">Predsedujoča, hvala za besedo. </font><br/>
<font size="4">Pač bomo še nekaj minut uživali v razpravi o proračunu za 22, 23. Namreč ta zadeva je drugi teden na obravnavi na Državnem zboru in dobro je, da dobimo odgovore na določena odprta vprašanja. Predvsem sem se z vami strinjal, ko govorite, da tukaj in mislim, da se tudi vi strinjate, da rabimo javno zdravstvo in tako naprej, ampak rabimo javno zdravstvo, ki deluje, do katerega imajo ljudje dostop </font><br/>
<br/>
<b><font size="4">15. TRAK: (SC) – 14.10</font></b><br/>
<br/>
<b><font size="4">	</font></b><font size="4">(nadaljevanje) takšno javno zdravstvo, ki tistega, ki rabi nujno pomoč ne pusti čakati. Takšno javno zdravstvo, ki zaradi neizvedenih obravnav zdravstvenih, ki so neodložljive ljudje, potem umirajo. Takšno javno zdravstvo potrebujemo. To se sedaj v Sloveniji žal vse manj dogaja in to je problem. Te investicije, ki so predvidene v zdravstvu v / nerazumljivo/ zdravstveni sistem so sigurno pomembne in nujne in tukaj je enotna podpora. Ko ste pa prej rekli zakaj bi se sedaj zadolževali pomembno je zakaj se kdo zadolžuje. Jaz sem omenil prej oceno Fiskalnega sveta, ki je javna, da so predvidevane te vlade med prihodki in odhodki, javnimi prihodki in odhodki za prihodnost zelo optimistična. Če pogledamo kakšni bodo izdatki, zaradi saniranja dolga in tako naprej in tudi javno finančnih prihodkov ne bo toliko bo denarja očitno zmanjkovalo, očitno bo to in takrat se bomo morali vprašati ali bomo sedaj dali za ta tehnično ne izpraven oškoš denar ali bomo dejansko dali denar za bolnišnico, za infekcijsko kliniko ali katerikoli drugo na Jesenicah bolnišnico ali kjerkoli drugje, ki rabi določena sredstva oziroma v primarni javni zdravstveni sistem in to je pomembno. Vlada, ki vlada na ta način, da odgovarja na odprta vprašanja saj se že prej nič delalo. Čakajte malo kaj se išče sedaj alibi za to, da se sedaj kvalitetno dela oziroma da se premalo dela, ker samo finančne načrte pa zakon o tem zakaj se bo porabil denar sprejemati pri tem pa od zadaj ni finančne podlage. To oprostite, to ni nič. Če je ena vlada na oblasti ima, da pozitivno realizira tisto, kar so predsednik Vlade in ministri dali v svoji prisegi. To je, da bodo delali v skladu z Ustavo in v korist blagostanja državljank in državljanov te države ne, če so uni prej slabo delali, potem se pa ne javiti za mandat pa ne kandidirati. Ti moraš takrat, ko imaš vladno paličico v rokah določene stvari narediti še posebej na področju zdravstva na demokratično način seveda. </font><br/>
<font size="4">	Rad bi še tole rekel. Saj je gospodarska rast, se strinjam, sem slišal tudi jaz včeraj prav vesel sem bil 6,3. Brezposelnost se niža, gospodarstvo je v dobri kondiciji, stroški rastejo enormno. Ali se mogoče kdo vpraša kako ljudje s povprečnimi plačami, upokojenci ali tisti, ki so pač brezposelni živijo s tem denarjem, ki je pa njim na voljo ob vseh teh podatkih, ki so sigurno prijetni? Kakšno je pa življenje ob teh podatkih? Vse prej kot prijetno, ker mnogi ljudje mislim, da ne zaključujejo meseca z mesecem v našem sistemu v Sloveniji. </font><br/>
<font size="4">	Sedaj bi pa še tole rad rekel gospodu državnemu sekretarju, ko mi je govoril prej, dal odgovore glede dolgotrajne oskrbe mogoče sem bil malce nejasen, ker odgovora jaz nisem dobil. Namreč poglejte spomnil bi, da Predlog Zakona o dolgotrajni ta zadeva se tiče zelo veliko ljudi v naši državi in je pomembno, da jo, potem v dolgem in dolgem obdobju, ko še nismo uredili končno uredimo in zagotovimo kvalitetno, dostopno dolgotrajno oskrbo. Namreč, Zakon o dolgotrajni oskrbi predvideva, da bo ta zadeva stopila na plan, začela funkcionirati 30. 4. 2024, da do tega datuma Državni zbor sprejme poseben Zakon o financiranju dolgotrajne oskrbe tako bom rekel do takrat pa se dolgotrajna oskrba financira s prenosom obstoječih virov in z dopolnitvijo proračunskih virov in tukaj sem jaz prej omenil tistih 74 milijonov, ko sem spraševal. Namreč, višino sredstev so predlagatelji zapisali tudi v oceni izdatkov v Predlogu Zakona o dolgotrajni oskrbi samo to bom rekel. V letu 2022 105 milijonov se bo za ta namen rabilo, 23 164 milijonov, leta 24 308 milijonov za dolgotrajno oskrbo in leta 2025 221 milijonov za dolgotrajno oskrbo, da bo ta delovala, da bo dostopna. Manjkajoča sredstva za leto 22 po mnenju Vlade torej znaša 205 milijonov to, kar sem prej povedal in če se v to že zajeta sredstva, ki bodo ob pogoju sprejetja zakona v tej obliki prenesena v sistem dolgotrajne oskrbe, zakaj se potem proračuna namenja teh 74 milijonov? Poglejte, imamo neki Zakon o dolgotrajni oskrbi, ki je že na ravni pravic in izvajalcev bom uporabil ta izrazi v narekovaju sumljiv, namreč niso jasne stvari.    </font><br/>
<br/>
<b><font size="4">16. TRAK: (SC) – 14.15</font></b><br/>
<br/>
<b><font size="4">	</font></b><font size="4">(nadaljevanje) Namreč dopušča oziroma nekatere so nesprejemljive. Dopušča privatizacijo izvajanja in črta določene pravice. Potem pa tudi vidimo, da na ravni financiranja ta zakon ni povsem dorečen in predvideva neki drugi zakon, do takrat pa naj bi se razliko krila manjkajočih sredstev iz proračuna. Ko pa bolj pogledamo pa vidimo, da niti to ni dovolj, ko se krije iz proračuna. Namreč prehodne odločbe določajo, da se od začetka uporabe Zakona o dolgotrajni oskrbi pa do sprejetja novega Zakona o financiranju dolgotrajne oskrbe na poseben pod sklad na Zavod za zdravstveno zavarovanja slovenskem prenašajo sredstva iz obveznega zavarovanja in iz pokojninsko invalidskega zavarovanja in sicer 3,8 odstotkov iz obveznega zdravstvenega zavarovanja in 2,2 odstotka iz pokojninskega in invalidskega zavarovanja, ampak še to ni dovolj. V obdobju 2023, 2024 bo šlo iz pokojninsko in invalidskega zavarovanja še 1,22 % sredstev oziroma 1,7 % bodo, potem ti dali in Zavod za zdravstveno zavarovanje nas že sedaj opozarja, da je predlagana ureditev nerealna in da bo torej naša zdravstvena zavarovalnica pridelala primanjkljaj v višini 15 milijonov evrov za kar ta zavarovalnica nima proračunskega kritja. Skratka, gre za eno totalno zmedo torej nejasen, pomanjkljiv in tudi neskladni predlog. V sredi vsega pa se posega v dve največji blagajni kot sem prej povedal penzijsko pa zdravstveno, potem pa v Zakonu o dolgotrajni oskrbi pojasnjujete, da so to sredstva, ki se že danes namenjajo za financiranje dolgotrajne oskrbe, ampak če so ta sredstva, zakaj pa še, potem rabimo posebna dodatna sredstva določbe, gospod državni sekretar? </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa. </font><br/>
<font size="4">	To je bila zadnja razprava. Še razprava? Boste gospod državni sekretar že sedaj odgovoril ali boste, potem v paketu? Boste počakal. Izvolite. </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Dovolite mi, mislim da je prav, ker me je državni sekretar spraševal od kod ta dopis pa, da tudi za javnost v mikrofon povem. </font><br/>
<font size="4">	Ta odgovor na moje poslansko vprašanje, ker sem prej govoril o evidencah te opreme v povezavi s popravljalnimi ukrepi Računskega sodišča, ki jih je bilo seveda več in nosi datum 21. 12. 2022 podpisan pa je ne boste verjeli v funkciji ministra za zdravje Janez Janša predsednik Vlade. Tudi tukaj se sklicuje, ker sem se jaz že tudi pisno večkrat na odborih skliceval na to pri odgovoru na naš dopis se obvezno sklicujete na številko tega dopisa, ker se bo tudi danes o tem govorilo in opozarjal, če se je sedaj na tem področju naredil red je pa številka dopisa 001-427/2020/6. Še to bi rad rekel. Jaz imam tri konkretna takšna vprašanja, ki sem jih dal tudi pisna tudi na ostalih področjih, kar sem danes tudi že omenjal, že tudi jaz sem dajal določene predloge rešitev tako, da bodite pozorni tudi na ostalo, ker vse se navezuje na revizijska poročila Računskega sodišča v različnih obdobjih te ugotovitve in na vse primerih se ugotovil, da praktično zadeve ne tečejo kot bi morale in jaz sem skoraj prepričan, da je tukaj problem zaposlenih, odgovornih na ministrstvu. Seveda na koncu odgovarja minister, ampak če se od zadaj, od znotraj zadeve skrivajo in potem nova Vlada, ko pride ne pride do teh podatkov do ministra in tistih novih sekretarjev, ki se nastavi, potem je zadeva takšna kot je, zato je 30 let tako. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Izvolite, proceduralni predlog. </font><br/>
<br/>
<font size="4">	</font><b><font size="4">MAG.</font></b><font size="4"> </font><b><font size="4">KARMEN FURMAN (PS SDS)</font></b><font size="4">: Hvala lepa. </font><br/>
<font size="4">	Predsedujoča jaz bi opozorila, da se kolega iz opozicije opozori, da ostanemo danes pri vsebini točki dnevnega reda to je obravnava proračuna. Kolega Lenart navaja vse druge segmente in zakone, ki pa danes niso v obravnavi tudi omenja našo preiskovalno komisijo pa bi vas vendarle tukaj želela opomniti, opozoriti ali kakorkoli red se izvaja na vseh tistih področjih v zdravstvu, ki se do danes v vseh teh 30 letih ni in vemo, da so v zakonodajni proceduri zakoni, s katerimi se bo lahko ta red tudi s pravno formalno podlago, v kolikor bo sprejet tudi vzdrževal.     </font><br/>
<br/>
<b><font size="4">17. TRAK: (VP) 14.20</font></b><br/>
<br/>
<b><font size="4">	</font></b><font size="4">(nadaljevanje) In od vas je odvisno ali bodo zakoni sprejeti ali ne bodo. Tudi področje javnih naročil, nabava medicinske opreme, kolega Lenart, ki ste jo prej izpostavljali, imamo Zakon o javnem naročanju, predlog sprememb, ki je bil spisan na podlagi našega dela v preiskovalni komisiji. To delo ste tudi vi sami podprli, vmesno poročilo. Zakon je pripravljen. Glejte, to je prvi tisti korak, če bomo znali stopiti skupaj, da se bo na tem področju končno naredil red. In tako da danes pa ostanemo pri vsebini točke dnevnega reda, in v obravnavi je proračunski dokument. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Samo moment. Najprej, smo pri proračunu. Zelo sem bila pozorna na to. Dejstvo je, da je pač kolega povedal, kje v proračunu je denar za stvari, kjer so bile luknje. Tako, da ni šel ravno veliko izven razprave. Nisem ustavljala, tudi druge odbore sem gledala. In kot drugič, dajte se prijavljati k razpravam, da ne bomo pač izkoristili posamezne poslovniške možnosti. </font><br/>
<font size="4">	Gospod Lenart, vi nimate replike, ker je bil to postopkovni predlog. Gospa je pač povedala svoj predlog, da ostanemo pri tem, in tudi jaz prosim, da se pač zožamo. Dolgotrajna oskrba jaz verjamem, da pač jo povezujete s proračunom, ampak o njej bo govora posebej. Tako da mislim, da pač bomo glede tega res še imeli dovolj časa.</font><br/>
<font size="4">	Zdaj pa je želel razpravo. Ne? Gospod Cigler, ste vi hoteli kaj? Gospod Cigler? Vi niste zdaj imel nobene replike ali pa karkoli? Ne. </font><br/>
<font size="4">	Potem je prvi državni sekretar, ki bo odgovoril na vaša vprašanja. Vi imate razpravo potem, ampak pred vami je Iva Dimic. Toliko, da veste.</font><br/>
<font size="4">	Izvolite, državni sekretar.</font><br/>
<br/>
<font size="4">	</font><b><font size="4">MAG. ROBERT CUGELJ: </font></b><font size="4">Hvala.</font><br/>
<font size="4">	Kar se tiče zakona o dolgotrajni oskrbi, če želite natančne podatke, zakaj je 74 milijonov, vam jih bom tudi priskrbel. V tem trenutku vam ne morem natančno odgovoriti, katere vse postavke so zajete. Gre pa za financiranje dolgotrajne oskrbe, ker vseh sredstev je nemogoče prenesti v leto 2022 v sistem zdravstvene ZDO-ja. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">V redu. </font><br/>
<font size="4">	Naprej ima besedo kolegica Iva Dimic. </font><br/>
<br/>
<font size="4">	</font><b><font size="4">IVA DIMIC (PS NSi): </font></b><font size="4">Hvala lepa, spoštovana predsedujoča. Spoštovani državni sekretar in vsi danes tukaj prisotni.</font><br/>
<font size="4">	Res je, tudi sama sem se odločila, da se prijavim k besedi. Predvsem zato, ker se mi zdi, da se premalo govori danes tukaj o samem proračunu, da se veliko mogoče zelo podrobno gleda v posamezne postavke, tudi jaz jih imam. Ampak generalno gledano pa je proračun za leto 2022, lahko rečem, rekorden, zelo dober. Po predlogu sprememb proračuna za leto 2022 znašajo sredstva Ministrstva za zdravje dobrih 683 milijonov, kar je za 390 milijonov evrov več od sprejetega proračuna. Se pravi, da se za leto 2022 daje dodatna finančna sredstva za dodatne programe. Med njimi je zagotovo dolgotrajna oskrba, o kateri ste govorili, in seveda tudi ostali programi, ki so potrebni, da bomo izpolnili tisto, kar smo rekli, da bomo okrepili slovensko zdravstvo. V tem proračunu so tudi sredstva razdeljena na 10 let iz tistih dveh milijard evrov, ki smo jih zagotovili za slovensko zdravstvo. In lahko rečem, da je za obvladovanje epidemije tudi dodatnih sredstev 197 milijonov evrov, kar je skupaj znesek kar 265 milijonov evrov. To je res velik denar, to kaže na to, da je vlada odgovorna, da bo zagotovila varnost in seveda tudi posledice na področju spopadanja z epidemijo. Kar je pomembno, je tudi z mojega vidika to, da se za zdravstveno varstvo namenja 119 milijonov evrov več, skupaj je to </font><br/>
<br/>
<b><font size="4">18. TRAK: (VP) 14.25</font></b><br/>
<br/>
<b><font size="4">	</font></b><font size="4">(nadaljevanje) 336 milijonov. Od tega se dodatno 82 milijonov namenja za investicijska vlaganja v sekundarni in terciarni ravni in seveda tudi za programe javnega zdravja. Tudi programi javnega zdravja dobijo dodatne 3 milijone in skupaj 22 milijonov, in tukaj imamo seveda notri tudi skrb za duševno zdravje, kar je tudi, bom rekla, nekako moja tema, ker vemo, da imamo sprejeto resolucijo o duševnem zdravju in da je potrebno seveda tudi za programe iz te resolucije zagotavljati sredstva. </font><br/>
<font size="4">	Zdi se mi zelo pomembno, da je v proračunu, če grem na leto 2023, predvidenih 97 milijonov evrov sredstev več, kar je za 22 milijonov več od predlaganih sprememb za proračun leto 2022, kar kaže na to, da resno mislimo z dolgotrajno oskrbo, da se v obeh proračunih v ta namen zagotavljajo finančna sredstva in nenazadnje, da bo dolgotrajna oskrba končno, po skoraj več kot 20-ih letih in seveda tudi po šestih zakonodajnih poskusih, zaživela. Zakaj do tega ni prej prišlo, lahko se vprašamo sami sebe, ali ni bilo politične volje ali ni bilo znanja naresti finančno konstrukcijo. Vendar mi smo, bom rekla, tik pred tem, da se potrdi tudi ta zakon o dolgotrajni oskrbi in da se seveda skladno s tem zagotavljajo sredstva tudi že v proračunu. Tudi za leto 2023 je predvidena sredstva za obvladovanje epidemije COVID-19, vendar nekoliko nižja zato, ker se predvideva, da naj bi se epidemija v prihodnjih letih zagotovo počasi umirjala. </font><br/>
<font size="4">	Še enkrat lahko rečem, da sta oba proračuna dobra, da sta naravnana razvojno, da sta naravnana zato, da bo slovensko zdravstvo pod enakimi pogoji dostopno vsem bolnikom in tistim, ki potrebujejo to oskrbo. In to je cilj vseh nas, te vlade in, jaz verjamem, tudi opozicije. Glede na to, kar poslušamo na posameznih odborih, je cilj, da se uspešno spopademo s težavo, ki jo imamo v zdravstvo, in ta proračun odgovarja na te težave. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.</font><br/>
<font size="4">	Kot zadnji razpravljavec kolega Lenart.</font><br/>
<font size="4">	Izvolite. </font><br/>
<font size="4">	Aha, še Mojca Škrinjar, ja. Se opravičujem. Lahko dam kolegici besedo, ki prvič razpravlja? Okej. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">MOJCA ŠKRINJAR (PS SDS): </font></b><font size="4">Hvala lepa. Hvala lepa tudi kolegu.</font><br/>
<font size="4">	Glejte, trenutno obravnavamo največji proračun namenjen za zdravstvo kadarkoli. Tu je skoraj 400 milijonov več od predvidene vsote v samem proračunu za leto 2022. In absolutno ni večjega proračuna doslej bilo. Torej kdor tega proračuna ne podpre, pravzaprav je nerazumen. Namreč ta proračun omogoča dejansko ureditev razmer, omogoča tudi vključevanje teh sredstev zakona o investicijah v zdravstvo. Omogoča to, da bomo končno lahko prišli do storitev vsi tisti, ki to kadarkoli potrebujemo, vsi državljani, vse državljanke. Rada bi pa poudarila zelo na kratko nekaj reči.</font><br/>
<font size="4">	Že prej je kolegica omenila, da gre za red. Ja, ne samo proračun, ampak tudi drugi zakoni uvajajo red v javno zdravstvo, ki ga seveda podpiramo kot prvo, kot prioriteto. In to je najbolj pomembno. drugi zakon, ki bo tudi posegel v to, je zakon o javnem naročanju, kjer se bo seveda dalo </font><br/>
<br/>
<b><font size="4">19. TRAK: (VP) 14.30</font></b><br/>
<br/>
<b><font size="4">	</font></b><font size="4">(nadaljevanje) poudarek, da se naroča po normalnih cenah in kakovostne stvari. Poudariti je treba tudi digitalizacijo v zdravstvu. Ta bo pripeljala tudi do drugačnega reda, tudi pomagala pri čakalnih vrstah, pa tudi pomagala pri načinu dela. Pomembno je tudi vodenje zavodov, bolnic, zdravstvenih domov. Vemo, da so v preteklosti nekatere bolnice in zdravstveni domovi delovali zelo, zelo dobro, imeli pa smo tudi bolnice z negativnim izidom, pa vendarle so bile zelo podobne okoliščine pri enih in pri drugih. Torej potrebujemo kompetentne vodje, tudi tukaj mora biti red. In poudarek, torej dilema javno ali zasebno, seveda nihče si ne predstavlja, da bi lahko neka bolnica bila zasebna. Takega kapitalista pri nas pravzaprav niti ni, ampak dajemo vsi poudarek javnemu zdravstvu. Smo država, ki temelji na solidarnosti in socialnem čutu, ampak v resnici, veste, ko gremo k zdravniku, vsaj jaz, ko grem k zdravniku, mene ne briga ali je javni ali zasebni. Bistveno je, da je storitev dobra in da je delovanje urejeno z zakonom države Slovenije. Torej kaj mora država Slovenija res početi, je to, da uredi delovanje vseh dejavnikov v zdravstvu, pa naj bodo to javni ali zasebni. </font><br/>
<font size="4">	In še, ko smo se pogovarjali o zadolževanju. Poglejte, sredstva se bodo tudi porabljala iz mehanizmov evropskih skladov finančnih in skladov za okrevanje. In mislim, da trenutno, kar se je zadolžila naša država, se je zadolžila po najmanjši obrestni meri kadarkoli. Torej če je kdaj pametno se zadolžiti sploh, se je pametno sedaj, in naložiti ta sredstva v prihodnost, torej v naše zdravje, v zdravje naših potomcev in v dobrobit cele družbe.</font><br/>
<font size="4">	Zato je treba ta proračun podpreti ne glede na to ali smo v koaliciji ali opoziciji. Kdor tega proračuna nebi podprl, nebi delal v dobro državljank in državljanov.</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala tudi vam.</font><br/>
<font size="4">	Kot zadnji ima besedo kolega Lenart.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa še enkrat.</font><br/>
<font size="4">	Glejte, številni ste mi danes očitali, da sem se oddaljil od razprave proračuna. Niti slučajno. Mislim, da mi lahko državni sekretar potrdi, da moje temeljno vprašanje je bilo pred velikimi investicijami, ki vsekakor so potrebne, ali so v teh postavkah postavke glede racionalizacije, organizacijskih sprememb, učinkovitosti informacijskega sistema, postavitev mreže normativov in tako naprej. In potem sem na konkretnem primeru, ki je zelo jasno bil predstavljen, dodatno vprašal ali je na tem področju končno red. In državni sekretar mi je sicer trdil, da te evidence se vodijo, jaz sem pa predstavil tu dokument z datumom 21. 12. 2020, kjer mi je sam v funkciji ministra Janez Janša, predsednik vlade, tako odgovoril, da se evidence od 2018, od začetka 2018, ne vodijo več. To se pravi, ministrstvo je takrat dalo postopke skozi porevizije popravljalnih ukrepov Računskega sodišča, ko so pa oni odšli iz hiše, so se evidence nehale voditi. In zelo jasno tudi piše, da določeni javni zavodi, ne sicer poimensko, teh evidenc ne sprejemajo in ne pošiljajo podatkov. In če je to kakšen problem, da to sprašujem, to je čisto sestavni del proračuna, da vidim, če bomo v tem proračunu začeli biti bolj učinkoviti in če ste sredstva za to namenili. </font><br/>
<font size="4">	Bom še pa zdaj izkoristil dodatno. Prej nisem omenil seveda to pomanjkanje kadrov, pa omenim. Državni sekretar, sigurno imate na mizi tudi poročilo Računskega sodišča glede prihoda zdravnikov na trg, ne? Jaz sem ga predelal že prejšnji teden, takoj ko je bilo objavljeno. Mislim, tam se tudi moramo zamisliti. Tudi je to, kar jaz sprašujem, organizacijski pristopi, problemi, ki so. Tam jasno piše, da v zadnjih letih je zdravnik, ko je prišel na trg, in tudi medicinskih sester, je več kot 30 % dodatno. </font><br/>
<br/>
<b><font size="4">20. TRAK: (VP) 14.35</font></b><br/>
<br/>
<b><font size="4">	</font></b><font size="4">(nadaljevane) In to kaže na to, da z organizacijo v našem zdravstvu hudo, hudo nekaj škripa. Prebivalcev, jasno piše, pa se niso za toliko povečali. Zato še enkrat opozarjam, ali imamo najprej izkoriščene notranje rezerve, kjer ni potrebno milijard, preden da gremo v take drage investicije. Seveda pa se strinjam, tudi moja bolnišnica v Slovenj Gradcu se zaradi potresne nevarnosti, temelji se pogrezajo in nujno rabimo. So določene zadeve, ne vem pa, če vse v investicije. Najprej organizacijsko znotraj red, da vidimo, kje nam pušča in kje bomo pridobili kadre oziroma te bolj racionalno izkoristili. </font><br/>
<font size="4">	Pa še enkrat, da zaključim, okrog zadolženosti, kar zopet govorite. Sem pač ekonomist. Danes se je dobro zadolževati. To je danes. Mi pa govorimo o proračunu leta 2022 in 2023. Ali mi lahko poveste, kakšna bo obrestna mera v naslednje letu in v letu 2023 glede na te napovedi, ki se zdaj govorijo? Inflacija je med 2 in 3 % in še več. To se pravi, in potem boste s prstom kazali na naslednjo vlado, kako drago se zdaj zopet zadolžujete, mi smo se pa po minus obrestni meri. A veste, o čem govorimo? Populizem popoln. Jaz pa želim biti kredibilen. In ko bom končal mandat v tem Državnem zboru, hočem s pokončno glavo iti od tu. Kar bom rekel, bom govoril kredibilno in realno.</font><br/>
<br/>
<font size="4">	</font><b><font size="4">PREDSEDNICA ANJA BAH ŽIBERT: </font></b><font size="4">Hvala lepa.	</font><br/>
<font size="4">	S tem smo zaključili razpravo. Zgolj kratek odgovor. Jaz mislim, da vsi smo v Državnem zboru zato, da zastopamo volivke in volivce, da delamo kredibilno. Če pa to res delamo in kako uspešni smo, bodo pa povedali na volitvah. </font><br/>
<font size="4">	Tako, da bi zaključili. Ni več razprave.</font><br/>
<font size="4">	S tem ugotavljam, da se je Odbor za zdravstvo seznanil s predlogom sprememb proračuna Republike Slovenije za leto 2022 in predlogom proračuna Republike Slovenije za leto 2023 s svojega delovnega področja. </font><br/>
<font size="4">	S tem zaključujem obravnavo predlogov proračunov. Odbor bo pripravil mnenje, ki ga bo poslal Odboru za finance kot matičnem delovnem telesu. Če se strinjate, predlagam, da poročamo pisno. Se? Hvala lepa.</font><br/>
<font size="4">	No, s tem pa lahko ugotovim, da smo zaključili, izčrpali dnevni red. Zahvalila bi se kolegici Mariji, ki je danes pomagala na našem odboru, da je vse nemoteno potekalo. Želim vam prijeten konec tedna in se vidimo v ponedeljek, ko se začne naša redna seja Državnega zbora.</font><br/>
<font size="4">	Srečno. </font><br/>
<br/>
<b><font size="4">Seja se je končala 15. oktobra 2021 ob 14.38. </font></b>
</root>