<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA OBRAMBO</font></b><br/>
<b><font size="4">10. seja</font></b><br/>
<br/>
<b><font size="4">(9. september 2020)</font></b><br/>
<br/>
</p></div><br/>
<b><font size="4">Sejo sta vodila Samo Bevk, predsednik odbora in Andrej Černigoj, podpredsednik odbora.</font></b><br/>
<b><font size="4">Seja se je začela ob 14.02.</font></b><br/>
<br/>
<b><font size="4">1. TRAK: (VP) 14.00</font></b><br/>
<br/>
<b><font size="4">	PREDSEDNIK SAMO BEVK: </font></b><font size="4">Pričenjam 10. sejo Odbora za obrambo, ki je bila sklicana na podlagi 47. člena poslovnika Državnega zbora Republike Slovenije. Pozdravljam vse prisotne, posebej ministra za obrambo mag. Mateja Tonina, državnega sekretarja v kabinetu predsednika Vlade mag. Bojana Pograjca, načelnika Generalštaba Slovenske vojske brigadirja Roberta Glavaša in ostale vabljene. </font><br/>
<font size="4">	Opravičil za današnjo sejo nimam. Kot nadomestne članice in člani odbora s pooblastili pa sodelujejo: poslanec Jani Möderndorfer nadomešča poslanca Roberta Pavšiča; poslanec Robert Polnar nadomešča poslanca Franca Juršo; poslanec Rudi Medved nadomešča poslanca Marjana Šarca; in poslanec Matjaž Han nadomešča poslanca Gregorja Židana. </font><br/>
<font size="4">	Prehajamo na določitev dnevnega reda. S sklicem ste prejeli naslednji dnevni red: prvič, predlog Zakona o spremembah in dopolnitvah Zakona o obrambi; in druga točka, vprašanja in pobude članic in članov odbora. Ker v poslovniško določenem roku nisem prejel predlogov za razširitev oziroma za umik posameznih, je določen dnevni red, kot ste ga prejeli s sklicem.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O OBRAMBI, </font></b><font size="4">ki ga je Državnemu zboru v obravnavo predložila Vlada in je objavljen na spletnih straneh </font><br/>
<br/>
<b><font size="4">2. TRAK: (VP) 14.05</font></b><br/>
<br/>
<font size="4">	(nadaljevanje) Državnega zbora. </font><br/>
<font size="4">	Kot gradivo, objavljeno na spletnih straneh Državnega zbora, ste prejeli: mnenje Zakonodajno-pravne službe z dne 25. avgusta 2020; pojasnila Ministrstva za obrambo k mnenju Zakonodajno-pravne službe o predlogu Zakona o spremembah in dopolnitvah Zakona o obrambi z dne 7. 9. 2020; mnenje Komisije Državnega sveta za državno ureditev z dne 9. 9. 2020; komentarje Zveze slovenskih častnikov na Zakon o spremembah in dopolnitvah Zakona o obrambi z dne 23. julija 2020; odgovor Ministrstva za obrambo na komentarje Zveze slovenskih častnikov na Zakon o spremembah in dopolnitvah Zakona o obrambi z dne 2. septembra 2020.</font><br/>
<font size="4">	K točki so bili vabljeni: mag. Matej Tonin, minister za obrambo; brigadir Robert Glavaš, načelnik Generalštaba Slovenske vojske; Državni svet; Zveza slovenski častnikov; Zakonodajno-pravna služba; Urad predsednika republike; Kabinet predsednika Vlade. </font><br/>
<font size="4">	V poslovniškem roku amandmaji niso bili vloženi. Smo pa prejeli na klop predlog amandmaja za amandma odbora, ki ga odboru predlagajo poslanske skupine koalicije in pa predlog za amandma odbora, ki ga Odboru za obrambo predlaga poslanska skupina Levica. </font><br/>
<font size="4">	Pričenjam drugo obravnavo predloga zakona, v kateri bomo opravili razpravo in glasovanje o posameznih členih predloga zakona. Odboru predlagam, da se razprava o vseh členih ter morebitnih amandmajih združi v skladu s prvim odstavkom 128. člena poslovnika. Po opravljeni razpravi bi opravili glasovanje o amandmajih za amandma odbora, nato pa glasovali o vseh členih skupaj. Ali kdo temu predlogu nasprotuje? Ugotavljam, da ne.</font><br/>
<font size="4">	Želi predstavnik predlagatelja zakona podati dopolnilno obrazložitev k členom predloženega zakona? Minister za obrambo mag. Matej Tonin…</font><br/>
<font size="4">	Oprostite, gospod minister. Proceduralno je zahteval poslanec Miha Kordiš.</font><br/>
<font size="4">	Imate 3 minute, poslanec Kordiš.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči.</font><br/>
<font size="4">	Matej Tonin in Janez Janša sta se odločila spolitizirati Slovensko vojsko. Pod krinko urejanja statusa položaja pripadnikov Slovenske vojske po 45. letu se v Zakon o obrambi vnaša določba, ki omogoča, da v rezervnem sestavu služijo tudi člani političnih strank. Da, prav ste slišali, skrajna desnica bi oblekla vojaške uniforme skozi spremembo tega zakona. Še več, po določilih tega zakona bi vojaške uniforme v rezervni sestavi lahko oblekle tudi t.i. varde. To je absolutno nesprejemljiva politizacija slovenske vojske. Da gre za tihi manever, pa priča tudi, da o tej temi Ministrstvo za obrambo kot predlagatelj ni javno komuniciralo, prav tako pa za to spremembo v zakonu ne najdemo nikakršne obrazložitve. </font><br/>
<font size="4">Najmanj, kar bi bilo potrebno, predsedujoči, je, da današnjo obravnavo prekinemo in da Ministrstvo za obrambo pripravi obrazložitev te spremembe. V Levici mislimo, da gre za nevaren korak, korak v smeri tega, da bomo dobili SDS paravojsko na javnih financah. </font><br/>
<font size="4">Da gre za praktično zmazek od zakona, pa priča tudi mnenje Zakonodajno-pravne službe - držim ga v rokah -, ki je ponovno praktično spet daljše od samega zakona, amandmajev za popravke pa na mizo res nismo dobili. </font><br/>
<br/>
<b><font size="4">3. TRAK: (VP) 14.10</font></b><br/>
<br/>
<font size="4">	(nadaljevanje) V zadnjem hipu je prišel amandma – en amandma -, mnenje Zakonodajno-pravne službe pa ima 7 strani. </font><br/>
<font size="4">	Za zaključek tej pobudi za prekinitev obravnave dodajam še, da je za razliko od večine ostalih zakonov, za Zakon o obrambi potrebna dvotretjinska večina. In če ste ostale opozicijske stranke pripravljene sodelovati in stati z nami v Levici, lahko sprejem tega, da vojaške uniforme Slovenske vojske oblečejo varde in skrajni desničarji, predvsem iz stranke SDS, preprečimo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam.</font><br/>
<font size="4">	Slišali ste proceduralni predlog, da bi prekinili sejo Odbora za obrambo, zato bom ta predlog poslanca Levice Mihe Kordiša dal na glasovanje. Upam, da imate s sabo kartice.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (2 člana) Kdo je proti? (9 članov.) </font><br/>
<font size="4">	Ugotavljam, da bomo sejo Odbora za obrambo normalno nadaljevali naprej.</font><br/>
<font size="4"> </font><br/>
<font size="4">	Kot sem že prej vprašal, želi predstavnik predlagatelja zakona, minister za obrambo mag. Matej Tonin besedo? </font><br/>
<font size="4">	Izvolite, gospod minister. </font><br/>
<br/>
<font size="4">	</font><b><font size="4">MAG. MATEJ TONIN: </font></b><font size="4">Spoštovani predsednik, hvala lepa za besedo. Drage poslanke in poslanci, lepo pozdravljeni.</font><br/>
<font size="4">	Spremembe Zakona o obrambi se dotikajo treh členov in prinašajo tri ključne spremembe in tri ključne novosti. </font><br/>
<font size="4">	Prvič, s temi spremembami zagotavljamo socialno varnost vojakom tudi po 45. letu. Drugič, za pogodbene rezerviste uvajamo nadomestilo plače, ki je enako njihovim plačam v službah, kjer so, preden so vpoklicani na služenje domovini. In tretjič, prenavljamo okvirje za temeljno vojaško usposabljanje. To so tri ključne stvari, ki jih ta zakon prinaša. In zdaj se bom lotil vsake posamezno. </font><br/>
<font size="4">	Najprej kako je s statusom vojaka danes. Vojaki lahko služijo domovini le do njihovega dopolnjenega 45. leta. Torej ko se zaposlijo v vojski, dobijo, za razliko od drugih javnih uslužbencev, pogodbo za določen čas in na takšen način vsekakor niso v enakopravnem položaju z drugimi javnimi uslužbenci. Zaradi tega, ker imajo pogodbe za določen čas, iz tega nastajajo številne težave. Ena takih izmed najbolj vidnih in izpostavljenih je, da imajo težave pri pridobivanju kreditov, zlasti stanovanjskih, hipotekarnih kreditov, ker nimajo zaposlitev za nedoločen čas, ampak so to zaposlitve za določen čas. Še en problem, ki se nam pojavlja, je tudi ta, da je povprečna starost slovenskih vojakov relativno visoka - preko 40 let - in da je zato v tem trenutku njihova prihodnost negotova in da smo zdaj prišli v neko situacijo, ko vsak vojak išče, ga na nek način skrbi njihova prihodnost, kje bo lahko nadaljeval svojo kariero in kje bo imel tudi po 45. letu službo. To so glavni elementi, ki so nas vodili k temu, da smo šli urejat ta njihov status po 45. letu, kar je tudi ena izmed najbolj pogosto izpostavljenih stvari, ki vojake motijo, tiste, ki so trenutno zaposleni. Kaj rešitev, sprememba tega zakona prinaša? In sicer omogočamo, da vojaki ostanejo vojaki tudi po 45. letu, če za to izpolnjujejo pogoje, govorim psihofizične pogoje, in če Generalštab Slovenske vojske izrazi, da je formacija, ki jo zaseda ta vojak, deficitarna, torej da jih vojska potrebuje. V takih primerih lahko vojak nadaljuje svojo službo tudi po 45. letu. Gre zlasti za formacije, kjer smo v izobraževanje in usposabljanje več deset tisoč evrov vložili in bi bilo smiselno, da ti vojaki s svojim delom nadaljujejo. Za tiste, ki pa ni neke deficitarnosti, pa uvajamo možnost, da se ji prerazporedi v druge državne organe, seveda, da v tudi teh drugih državnih organih izpolnjujejo pogoje kot so izobrazba. Imajo pa možnost, da so v druge državne organe prerazporejeni brez razpisa in – kar je bistveno za njihovo socialno varnost – da </font><br/>
<br/>
<b><font size="4">4. TRAK: (VP) 14.15</font></b><br/>
<br/>
<font size="4">	(nadaljevanje) s seboj nesejo tudi plačilne razrede, ki so jih dosegli v vojski do dopolnjene starosti 45 let. To je novost pri tem, da skrbimo za socialno varnost vojakov tudi po 45. letu.</font><br/>
<font size="4">	Zdaj pa zadeve, ki se dotikajo rezervistov. Pri rezervistih se zelo pogosto pojavlja problem, da se nekoliko branijo vpoklica zaradi tega, ker če imajo službo, ki je relativno solidno plačana, da pri vpoklicu dobijo plačo vojaka, ki je nižja od njihove plače v službah in je zato za vpoklic relativno manjši interes. In zdaj mi s to rešitvijo uvajamo, da se za krajše vpoklice, na primer do enega meseca, lahko uredi nadomestilo plače tega rezervista, ki je isto njegovi plači v trenutni službi, torej da zaradi vpoklica v rezervo in zaradi služenja domovini ne izgubi plače oziroma osebnega dohodka. Prav tako postajamo tukaj bolj fleksibilni in namesto določbe, da mora biti pogodba podpisana z rezervistom 5 let, omogočamo tudi krajše časovno obdobje. </font><br/>
<font size="4">	Zdaj pa pridemo do tega slavnega članstva v političnih strankah. Mene preseneča ta reakcija Levica in tudi LMŠ-ja, ker je popolnoma za lase privlečena, ker tukaj nič ne spreminjamo. Zadeva ostaja taka kot je. Že danes rezervistom nihče ne prepoveduje članstva v političnih strankah, je pa jasno zapisano v 16. členu Zakona o službi v Slovenski vojski, ki govori načelo prepovedi političnega delovanja, in sicer: »pripadnik Slovenske vojske med službenim časom in dejanskim opravljanjem vojaške službe ne sme politično delovati niti ne sme se udeleževati aktivnosti političnih strank, razen če ne gre za opravljanje službenih zadev. Pripadnik se v uniformi ne sme udeleževati političnih shodov«. Torej mene reakcija Levice in pa LMŠ-ja čudi, ker ne uvajamo nobene novosti, zgolj stvari so takšne kot so bile doslej. Celo več, za policijo je urejeno popolnoma isto. Preberite si določbe zakona, ki ureja rezervno policijo, ker isto pravi, da pri rezervnih policistih ni kakršnekoli omejitve kar se tiče članstva v političnih strankah. Torej mene zdaj zanima in moje vprašanje Levici in pa LMŠ-ju je, zakaj bi tukaj bila zdaj ta ureditev drugačna kot je bila doslej oziroma zakaj bi bila drugačna kot je v policiji. Zakaj bi za slovensko vojsko uveljavljali strožje kriterije, kot pa veljajo za policijo in kot so veljali doslej? To je povedano zelo direktno, zelo pošteno, ne bom se pa spuščal v te argumente, kako naj bi zdaj to na novo odpiralo vrata ne vem komu. Dejstvo je tako, da tukaj ni nobenih novosti in stvari ostanejo točno takšne kot so sedaj. Seveda je pa jasno, da pa za poklicne pripadnike vojske in pa tudi policije je pa uvedena prepoved članstva v stranke. Tako, da tukaj je neverjeten vihar v kozarcu vode, ni pa neke realne podlage.</font><br/>
<font size="4">	Potem, če grem na tretjo novost, ko sem rekel, da prenavljamo okvirje za temeljno vojaško usposabljanje. Zdaj imate različna vojaška usposabljanja. Nekaj je za prostovoljno služenje, drugo je za tiste, ki se pripravljajo za rezerviste, in tretje je tisto, ki se pripravljajo za poklicne pripadnike. Naš načrt pa je, da zdaj to uredimo enotno vstopno točko, torej enotno za vse tiste, ki želijo služiti v vojski, ki želijo zgolj prostovoljno odslužiti vojaški rok, za tiste, ki želijo biti rezervisti in za tiste, ki želijo potem tudi profesionalno delovati. Kaj nameravamo? Nameravamo uvesti nekoliko izboljšati prostovoljno služenje vojaškega roka, ga narediti bolj privlačnega za mlade na način, da bi se prostovoljno služenje vojaškega roka začelo 1. julija in končalo tam nekje okrog 15. septembra. to je dva meseca in pol, kar bi pomenilo, da mladi zaradi prostovoljnega služenja vojaškega roka nebi izgubili študijskega letnika na fakultetah. To je ena zelo pomembna stvar in zato tudi tukaj uvajamo možnost, da je temeljno vojaško usposabljanje tudi krajše od treh mesecev, ker v sedanjih ureditvah ali pa v sedanjem Zakonu o obrambi piše, da mora biti to služenje trimesečno, mi pa s to rešitvijo uvajamo tudi možnost, da je krajše. Povedal sem vam zakaj – ker želimo urediti enotno vstopno točko za vse tiste, ki jih zanima </font><br/>
<br/>
<b><font size="4">5. TRAK: (VP) 14.20</font></b><br/>
<br/>
<font size="4">	(nadaljevanje) služenje domovini v Slovenski vojski, to je glavna poanta. In to služenje nameravamo približati na takšen način, da ne bodo imeli mladi občutka, da je to stran vržen denar, torej in stran vržen čas, ampak bodo pri tem prostovoljnem služenju pridobili ogromno novega znanja. Tukaj bo poudarek na preživetju v naravi, na prvi pomoči, na gasilskih veščinah, vse to, kar mladi v življenju potrebujejo. In kar je pa še ena novost in dodatek, pa je to, da bomo mladim omogočili, da v času prostovoljnega služenja vojaškega roka opravijo vozniški izpit brezplačno. Torej država jim bo plačala, da bodo v času služenja vojaškega roka opravili izpit. Na takšen način predvidevamo, da bo večji interes za prostovoljno služenje vojaškega roka. Tisti, ki bo prostovoljno služil vojaški rok, bo potem lahko se priključil pogodbeni rezervi, kogar pa zanima več, bo pa opravil še dodatna usposabljanja in bo postal profesionalni vojak. </font><br/>
<font size="4">	Torej, če povzamem. Tri ključne zadeve – urejamo socialno varnost vojakom po 45. letu, za pogodbene rezerviste uvajamo, da obdržijo isti osebni dohodek tudi po tem, ko ga vpokličemo za krajše časovno obdobje, in pa prenavljamo okvirje za temeljno vojaško usposabljanje. To so tri ključne stvari, ki jih zakon prinaša. </font><br/>
<font size="4">	Ob koncu bi rad še na kratko odgovoril na mnenje Zakonodajno-pravne službe, na katerega ste se nekateri že doslej sklicevali. Naj povem, da se Zakonodajno-pravni službi zahvaljujem za njihovo mnenje, ki nam je pomagalo, da smo še dodatno izboljšali ta zakon. Mi smo se s predstavniki Zakonodajno-pravne službe sestali, tudi na podlagi tega sestanka smo pripravili amandma, ki bo odpravil te nomotehnične pomanjkljivosti, na katere je Zakonodajno-pravna službe opozorila. Hkrati pa smo pojasnili tudi dodatna pojasnila, kje pa se z Zakonodajno-pravno službo ne moremo strinjati. In zdaj bom izpostavil tri take. </font><br/>
<font size="4">	V Zakonodajno-pravni službi izpostavljajo, da bi bilo bolj smiselno nekatere zadeve urediti v Zakonu o službi v Slovenski vojski, ne pa v Zakonu o obrambi. Za Zakon o službi v Slovenski vojski potrebujete navadno večino, za Zakon o obrambi pa potrebujete dvotretjinsko večino. In jaz si ne znam predstavljati, kako bi opozicija name gledala, če bi jaz poskušal urediti stvari, ki so zapisane v Zakonu o obrambi in potrebujejo dvotretjinsko večino, kot je limit in starost postavljena na 45. let, da bi jaz te zadeve urejal v Zakonu o službi v Slovenski vojski. Najverjetneje bi mi opozicija očitala, da želim zaobiti zakon, ki potrebuje dvotretjinsko večino. Tako, da tukaj upam, da Zakonodajno-pravna služba naše pripombe razume, naš odgovor, se pa strinjam z Zakonodajno-pravno službo, da je Zakon o obrambi izjemno star, tudi zastarel, in da bi potreboval celostno prenovo. Ampak s tem predlogom in s to rešitvijo se mi celostne, če hočete sistemske prenove ne lotevamo, ampak se dotikamo tistih najbolj ključnih stvari, ki nas zdaj omejujejo ali pa preprečujejo, da bi slovenska vojska še bolj učinkovito delovala.</font><br/>
<font size="4">	Druga pripomba, ki jo ima Zakonodajno-pravna služba, je, da nismo upoštevali načela enakopravnosti v javnem sektorju zaradi tega, ker omogočamo možnost prenosa plačilnih razredov vojakom, ko se zaposlijo v drugi službi znotraj državne uprave. Zdaj tukaj je naše mnenje diametralno nasprotno. Ker mi pa trdimo, da s to rešitvijo enakopravnost prinašamo. Zakaj? Zato, ker je naše mnenje, da je potrebno enake stvari obravnavati enako, različne pa različno. Da danes, ko se nekdo zaposli v javnem sektorju ali da postane učitelj, da postane policist, medicinska sestra, karkoli, dobijo pogodbo za nedoločen čas, medtem ko pa vojaki dobijo pogodbo za določen čas. In zato se nam zdi to tista pomembna razlika, ki obstaja, ki jo je treba na nek način kompenzirati in pripoznati. Mi ne zahtevamo nobenih dodatnih pravic za vojaka, mi si s to rešitvijo zgolj prinašamo to, da vojak neke plačilne razrede, ki jih je dosegel v vojski, lahko prenese v neko drugo službo v javni upravi. To je edina rešitev, ki jo predlagamo. In trdimo, da imamo za to tudi podlago v 22. členu </font><br/>
<br/>
<b><font size="4">6. TRAK: (NB) – 14.25</font></b><br/>
<br/>
<font size="4">	(Nadaljevanje) Zakona o javnih uslužbencih, ki nas celo napotuje k temu, da se določene specifične zadeve lahko uredijo v področnem krovnem zakonu, kar pa Zakon o obrambi je. Skratka, da delamo točno tisto kar so bila napotila in navodila v preteklosti. Tudi Ministrstvo za javno upravo je v preteklosti vedno svetovalo, da to ni stvar, ki bi jo urejali v zakonih, ki urejajo delovno-pravna razmerja, ampak da je to materija, ki jo je potrebno zaradi specifike urediti v Zakonu o obrambi in to počnemo. In potem pridemo do tretje stvari, da naj bi ta, da če si pogodbeni rezervist, ti ni potrebno prinesti izjave, da niso član politične stranke, da je to neka novost. Naša trditev je, da to je že danes tako, ne prinašamo nobene novosti, in da je ta stvar popolnoma ista kot je pri rezervnih policistih kjer je v zakonu, ki govori o rezervni policiji, eksplicitno navedeno, da ta omejitev, da ne smeš biti član političnih strank, da za rezervne policiste to ne velja. Da še enkrat, pa se na koncu sklicujem na Zakon v službi v Sloveni vojski, ki pa prepoveduje kakršnokoli politično delovanje tudi pogodbenim rezervistom. To so naši odgovori na pripombe Zakonodajno-pravne službe, kot sem rekel, tiste stvari, ki smo jih lahko odpravili, smo jih z amandmajem odpravili, so pa določene stvari, kjer so pač naša mnenja različna. </font><br/>
<font size="4">	Predsednik, hvala lepa za priložnost, da sem pojasnil detajl. </font><br/>
<br/>
<b><font size="4">	PREDSEDNIK SAMO BEVK: </font></b><font size="4">Hvala lepa gospodu ministru za dopolnilno obrazložitev predloga zakona. Naj za magnetogram povem, da poslanec Zmago Jelinčič Plemeniti na seji sodeluje namesto poslanca Janija Ivanuše. In pa, da smo med tem dobili tudi na klopi amandma poslanske skupine Levica k 1. členu predloga zakona. Verjamem, da so tehnične službe že razdelile predloge vseh amandmajev na klopi poslank in poslancev ter predstavnikov Vlade Republike Slovenije. </font><br/>
<font size="4">	Sprašujem, če želi besedo predstavnica Zakonodajno-pravne službe, mag. Andreja Kurent? Izvolite, gospe Kurent. </font><br/>
<br/>
<b><font size="4">	MAG. ANDREJA KURENT: </font></b><font size="4">Hvala lepa za besedo. Lep pozdrav vsem skupaj! </font><br/>
<font size="4">	V svojem nastopu bom predstavila mnenje Zakonodajno-pravne službe, se opredelila do pojasnil in stališč ministrstva za obrambo k mnenju Zakonodajno-pravne službe in do predloga za amandma odbora poslanskih skupin koalicije, ki sem ga videla že prejšnji teden, predloge za amandma odbora Levice pa še nisem uspela pogledati, dobila sem jih pred parim sekundami. Tako, bi združila svojo razpravo, da se ne bi potem več oglašala, bo pa mogoče malce daljša. </font><br/>
<font size="4">	Najprej bi rada povedala nekaj besed o Zakonodajno-pravni službi. Po Zakonu o Državnem zboru je Zakonodajno-prana služba strokovno samostojna in neodvisna služba Državnega zbora, poseben položaj in naloge ji določata ta zakon in Poslovnik. Naloge ZPS po Poslovniku in po Zakonu o Državnem zboru so, da daje mnenje o predlogu zakona in drugih aktov in amandmajih z vidika skladnosti z Ustavo, pravnim sistemom in Zakonodajno-tehničnim vidikom. Mnenje ne namenjeno predvsem poslancem pa tudi predlagatelju zakona. Gre za strokovno mnenje, ki temelji na pravu, pravna je naša argumentacija in utemeljitve za določeno stališče, ki ga zapišemo v mnenju. Ob pripravi mnenja proučujemo ne le obravnavan predlog zakona, temveč tudi osnovni zakon, ki se novelira, vse druge zakone, ki se tičejo obravnavanega predloga zakona, predvsem pa Ustavo, odločbe Ustavnega sodišča in komentar Ustave. Ne ukvarjamo se s podzakonskimi akti, ker to ni naša naloga, niti ne pritiče zakonodajalcu. Tudi sicer je pravno nevzdržno, da bi se zakon prilagajal podzakonskemu aktu kot je na nekaterih mestih dano pojasnilo za ta obravnavan predlog zakona. Upoštevamo tudi nomotehnične smernice, predvsem pa vse pravno znanje pridobljene na fakulteti in ob delu, pravni slogizem in logično sklepanje. Kot sekundarni vir seveda sledimo vsem člankom in gradivom v zvezi z obravnavano tematiko. </font><br/>
<br/>
<b><font size="4">7. TRAK: (NB) – 14.30</font></b><br/>
<br/>
<font size="4">	(Nadaljevanje)  Sicer smo v službi zaposlene univerzitetne diplomirane pravnice, vse s pravosodnim izpitom. Temu se reče, da smo sistemski pravniki, ki vsak predlog zakona obravnavamo na podoben način. </font><br/>
<font size="4">	Zdaj, zakaj ta uvod? Najprej zato, ker je bilo zaznati neko nerazumevanje, če se blago izrazim, glede naše vloge in sploh našega mnenja. </font><br/>
<font size="4">	Drugič. Ker mnenje dajemo Državnemu zboru kot zakonodajalcu, ki oblikuje zakone in s tem pravni red. </font><br/>
<font size="4">	In tretjič. Ker v mnenju navajamo pravna stališča in pravne argumente za katere pričakujemo, da jih bo predlagatelj ovrgel z nasprotnimi pravnimi elementi. V danem primeru temu ni tako, saj so pojasnila in stališča Ministrstva bolj kot ne vsebinske narave izgleda ne zaznajo in večinoma ne odgovarjajo na naše pripombe oziroma jim ne odgovarjajo s pravnimi argumenti tako, da bi nas prepričali, da je predlog zakona skladen z Ustavo in z drugimi zakoni. Kot je navedel minister, smo se dobili na sestanku prejšnjo sredo. V njem smo po moji oceni razčistili, da je za obravnavano materijo pravo mesto Zakon o obrambi, saj je Ministrstvo za obrambo spregledalo drugi odstavek našega mnenja, kjer govorimo o podvojenih rešitvah v Zakonu o obrambi in Zakonu o službi v Slovenski vojski. </font><br/>
<font size="4">	Prejela sem pojasnilo, da bodo vojaki uvrščeni v plačno skupino, ja, da bodo razliko v plači prejemali kot dodatek, pojasnjen pa je bil tudi način praktičnega izvajanja zakona. Za vse ostale pripombe Zakonodajno-pravne službe pa je bila dana obljuba, da bo dano še pojasnilo in ustrezni amandmaji. Kot že rečeno, pojasnilo ni ustrezno, predlog amandmaja pa rešuje le nekatere pripombe pravne in nomotehnične narave k 1. členu. </font><br/>
<font size="4">	Zdaj, predstavitev samega mnenja. Zakonodajno-pravna služba je načeloma opozorila oziroma zastavila vprašanje ali je Zakon o obrambi kot ustavni institut, ki naj bi urejal, citiram, »iz Ustave vrsto, obseg in organizacijo nedotakljivosti in celovitosti državnega ozemlja«, konec citata, in se zato sprejema z dvotretjinsko relativno večino, res pravo mesto za urejanje teh, lahko rečemo, manjših, manj zahtevnih zadev, vendar pa smo zaključili, da je materija podvojena in je urejena tako v Zakonu v obrambi kot v Zakonu o Službi v Slovenski vojski in je zato seveda pravilno, da se najprej uredi v Zakonu o obrambi, zatem pa še v Zakonu o Službi v Slovenski vojski. V mnenju smo obrazložili, smo zapisali, da je obrazložitev zakonskega predloga nezadostna in ne ustreza pogojem, ki jih določa 115. člen Poslovnika, pa tudi, da je v 1. členu uporabljena terminologija z uredbe in je tako neskladna z zakonskim besedilom. </font><br/>
<font size="4">	V zvezi s 1. členom predloga zakona. 1. člen govori o pogodbenih pripadnikih rezervne sestave. Dodajo se jim nova naloga, opravljanja nalog, ki si nujne za zagotavljanje pripravljenosti Slovenske vojske. Po definiciji Zakon o obrambi, je pripravljenost Slovenske vojske, citiram, stanje ki odraža njeno sposobnost za izvrševanje z zakonom predpisanih nalog v vojni in miru. Torej bi po naši oceni lahko pogodbeni pripadniki opravljali vse naloge Slovenske vojske in ne le bili vpoklicani na usposabljanje in opravljanje vojaške službe kot to veleva veljavni zakon. Pojasnila, ki smo jih prejeli prejšnji teden oziroma vi ste jih prejeli včeraj, sicer navajajo naloge varovanja vojaških objektov pri javno-nadzorni službi in podobno zardi razbremenitve stalne sestave Slovenske vojske, kar pa po naši oceni niso ravno naloge Slovenske vojske, zato so po našem mnenju naloge določene precej nejasno. Glede na specifičnosti vojaškega poklica, ki so predvsem v tem, da branijo domovino in so zanjo pripravljeni dati tudi življenje, vendar pa so tudi oboroženi, morajo biti po stališču Zakonodajno-pravne službe naloge oseb, ki opravljajo vojaško službo v zakonu zelo natančno opredeljene. Kot je predlagano besedilo, se namreč zastavlja tudi vprašanje ali, bom uporabila kar dikcijo ministra, rezervisti  </font><br/>
<br/>
<b><font size="4">8. TRAK: (VP) 14.35</font></b><br/>
<br/>
<font size="4">	(nadaljevanje) opravljajo naloge slovenske vojske ali pa le naloge takrat, ko slovensko vojsko nadomeščajo. </font><br/>
<font size="4">	Druga zadrega je, kljub amandmaju, da se bo stavek o rezervistih, o nalogah rezervistov glasil: »vojaško službo opravljajo rezervisti v času opravljanja vojaške službe«. Takšna dikcija je seveda nelogična. Se je pa črtal dostavek o vojaški službi v miru, saj je bilo, zgleda, spregledano, da rezervisti lahko sestavljajo tako mirnodobno kot tudi vojno sestavo. </font><br/>
<font size="4">Potem imamo navedbo o drugih obveznostih, urejenih s pogodbo. Iz pojasnil izhaja, da gre le za podrobnejši način izpeljave zakonskih določb v sami pogodbi. Pojasnila navajajo, da je to obveznost, da se zglasi na zdravniški pregled. Torej je treba takšno določbo črtati, saj ne gre za določanje obveznosti, kot to zahteva ustava. </font><br/>
<font size="4">Glede usposabljanja smo opozorili, da je nenavadno, da ga predpiše minister na predlog Generalštaba. O skrajšanju časa usposabljanja se nismo opredeljevali, čeprav nam to pojasnila razlagajo.</font><br/>
<font size="4">Naslednji problem je bil v zvezi z zapisom, da bi podzakonski akt lahko določil kaj drugače kot zakon, a to je s predlogom amandmaja črtano. </font><br/>
<font size="4">Potem pridemo do glavnega problema glede rezervistov, in sicer, da zanje ne velja prepoved članstva v politični stranki. Tukaj gre v zakonu za novost, ki ni utemeljena. In kljub pojasnilom, ki jih je ravnokar dal minister, niti ni navedeno, kako je to urejeno v Zakonu o službi v Slovenski vojski. Po naši presoji pa gre s tem lahko za neskladje s 14. členom Ustave, ki določa enakost subjektov, če so v istem oziroma enakem dejanskem stanju. Kot je namreč razumeti pojasnila, ki so v tem delu tudi kontradiktorna, so rezervisti izenačeni z drugimi pripadniki Slovenske vojske, imajo enake pravice in obveznosti, enako uniformo, plačo, so del Slovenske vojske, opravljajo enake naloge, zato po našem stališču ni videti razloga in utemeljitve, da niso v enakem položaju tudi kar se tiče članstva v politični stranki. Ob tem se Zakonodajno-pravna služba ni spuščala v 42. člen Ustave, ki poklicnim pripadnikom vojske in policije to članstvo prepoveduje, saj gre za poklicne pripadnike, čeprav komentar ustave pa na tem mestu govori o oboroženih osebah. </font><br/>
<font size="4">V zvezi z 2. členom smo zgolj opozorili, da Zakon o obrambi ni usklajen s predpisi s področja izobraževanja, člen pa je odprt, in tako bi se uskladitev lahko naredila. </font><br/>
<font size="4">Kot je bilo že navedeno, je zelo problematičen z našega zornega kota 3. člen, najprej v delu, ko se vojaka razporedi v drug državni organ. Določba uvaja izjemi od Zakona o javnih uslužbencih in Zakona o sistemu plač v javnem sektorju in tako krši načela in posamezna pravila uslužbenskega prava. O primatu načel nad pravili sicer veliko piše akademik prof. dr. Pavčnik. Temeljno načelo zaposlovanja javnih uslužbencev je v zagotavljanju enakopravne dostopnosti delovnih mest, in sicer tako, da je izbran kandidat, ki je najbolje strokovno usposobljen. Zavedati se je treba, da ima po Zakonu o obrambi vojak praviloma končano srednjo poklicno šolo, po Zakonu o sistemu plač v javnem sektorju pa je hkrati s policistom, uradniki, inšpektorji in diplomati uvrščen v C plačno skupino na uradniško delovno mesto. Načeloma je za uradniška delovna mesta zahtevana univerzitetna izobrazba. Po odhodu iz Slovenske vojske bo, po pojasnilih ministrstva, sicer uvrščen v plačno skupino J, prejemal pa bo razliko v plači. Ministrstvo pojasnjuje, da se tako uvaja nov inštitut t.i. izplačila razlike v plači. Ta nov inštitut v zakon ni ustrezno vključen, saj nima niti samega imena. Zakonodajno-pravni službi pa je bilo pojasnjeno, da bo na podlagi pogodbe, ki jo bo ministrstvo sklenilo z bivšim vojakom, on prejemal dodatek. </font><br/>
<font size="4">V zvezi s tem je treba opozoriti na par stvari. Prvič, po naši oceni je nepojasnjen status te pogodbe, ki verjetno ni delovnopravne narave, saj vojak ne sodi več pod Ministrstvo za obrambo, ki ni več njegov delodajalec. V tej zvezi niti ni jasno, kakšno vlogo ima pri tem novi delodajalec, kamor se nekdanji vojak zaposli. V zvezi s tem opozarjamo tudi na 16. člen Zakona o javnih uslužbencih,</font><br/>
<br/>
<b><font size="4">9. TRAK: (VP) 14.40</font></b><br/>
<br/>
<font size="4">	(nadaljevanje) po katerem delodajalec ne sme zagotavljati javnemu uslužbencu pravic v večjem obsegu, kot je to določeno z zakonom, podzakonskim aktom ali kolektivno pogodbo, če bi s tem obremenil javna sredstva. Drugič, Zakon o delovnih razmerjih določa, da je plača sestavljena iz osnovne plače, delovne uspešnosti in dodatka. Ministrstvo je pojasnilo, da bi šlo pri tem izplačilu razlike za dodatek, vendar je treba opozoriti, da dodatke določa Zakon o delovnih razmerjih, Zakon o javnih uslužbencih in tudi Zakon o obrambi v 96., 98.c, 98.d, 98.e in 98.f členu, kjer določa dodatne dodatke za Slovensko vojsko, ki jih drugi javni uslužbenci sicer nimajo. Novega dodatka pa zakonodaja ne pozna in ne ureja. V mnenju smo zapisali tudi, da predlagana razporeditev bivšega vojaka v drug državni organ oziroma po  pojasnilih v državno upravo – kar je treba seveda izčistiti -, pomeni odstop od temeljnih načel Zakona o sistemu plač v javnem sektorju in krši načelo enakosti glede drugih javnih uslužbencev, ki so na teh delovnih mestih. Bivši vojak, ki ni več pripadnik Slovenske vojske, je pa javni uslužbenec, mora deliti usodo javnih uslužbencev. O tem tudi 22. člen Zakona o javnih uslužbencih, ki ga je omenil tudi minister. Ta člen govori o tem, da se posamezna vprašanja za poklicne pripadnike Slovenske vojske lahko uredijo drugače pod pogojem, da je to potrebno zaradi specifične narave njihovih nalog oziroma za izvrševanje posebnih dolžnosti in pooblastil. Torej tudi iz samega zakona izhaja, da ta določba velja za pripadnike Slovenske vojske, dokler so pripadniki Slovenske vojske, ko pa jo zapustijo, pa ne več. Drugi problem vidimo tudi v tem, da se pripadnika Slovenske vojske zaposli v drugem državnem organu za nedoločen čas. Zakon o delovnih razmerjih kar v štirinajstih alinejah 54. člena, Zakon o javnih uslužbencih pa v sedmih točkah 68. člena določa zaposlitve za določen čas tudi za krajši rok, kot je predviden za vojaka, in zato zaključujemo, da vojak ni izjema in ne more iti za zagotavljanje enakosti, kot to navaja pojasnilo. Nadalje pripadniki Slovenske vojske naj bi se zaposlili tudi brez javnega natečaja. V zvezi s tem se sklicujemo na Ustavo, ki v 122. členu določa, da je zaposlitev v upravnih službah mogoča le na temelju javnega natečaja, če zakon ne določa drugače. </font><br/>
<font size="4">	Torej 3. je člen predloga zakona po našem stališču vprašljiv z vidika 2., 14. in 122. člena Ustave, neskladen pa je z Zakonom o javnih uslužbencih in Zakonom o sistemu plač v javnem sektorju. </font><br/>
<font size="4">	Zaključujem, da je glede na ustavno in sistemskopravno spornost predloga zakona kot sem jo predstavila in jo je Zakonodajno-pravna služba zapisala v pisnem mnenju, po našem stališču treba poiskati druge rešitve, ki bodo s tega vidika nesporne, saj predlagane določbe niso ustrezne.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam. Zahvaljujem se predstavniki Zakonodajno-pravne službe gospe Kurentovi za obrazložitev mnenja.</font><br/>
<font size="4">	Sedaj pa so mi predstavniki Vlade sporočili, da bi besedo želel tudi brigadir Robert Glavaš, načelnik Generalštaba Slovenske vojske. </font><br/>
<font size="4">	Izvoliti, gospod brigadir.</font><br/>
<br/>
<font size="4">	</font><b><font size="4">ROBERT GLAVAŠ: </font></b><font size="4">Hvala lepa, predsedujoči. Poslanci in poslanke.</font><br/>
<font size="4">	Mislim, da je težko še dodati nekaj misli oziroma besed, ki jih je minister za obrambo tukaj pojasnil. Pa ne zaradi tega, da jih nočem, ampak zaradi tega, ker vse to, kar je on omenil danes in kar bom jaz še v nadaljevanju skozi nekatera dejstva, je med Ministrstvom za obrambo in seveda Slovensko vojsko usklajeno. In vse, kar danes govorim in kar je danes na mizi, je produkt nas obeh in seveda naših podrejenih, ki so pač pripravili ta zakon.</font><br/>
<font size="4">Dejstvo je, da je trend upadanja vojakov evidenten. Od leta, to sem že na prvi seji povedal, da od leta 2008, 2009 se ta trend upadanja zazna. Danes smo na številki 6 tisoč 200, če rečem okroglo. </font><br/>
<br/>
<b><font size="4">10. TRAK: (VP) 14.45</font></b><br/>
<br/>
<font size="4">	(nadaljevanje) Se pravi, pred 10 leti smo bili na 7 tisoč 600, kar lahko jasno pove, kje smo danes in kam gremo v bližnji prihodnosti. Torej to naj bi bil dejanski, kot dejstvo, povod, kako in na kakšen način pristopiti k reševanju vojakov oziroma kako in na kakšen način pripeljati sistem pri pridobivanju kadra. Seveda vsak vojak, ki odhaja iz sistema, se poveljujoči z njim pogovorijo in skušajo ugotoviti, kje je tukaj največji problem, zakaj zapuščajo vrste Slovenske vojske. In v 70 % njihovih odgovorov je reševanje socialnega statusa po 45. – »ne vidimo perspektive; pri 45 gremo na cesto« in seveda se mora nekdo drugi z nami ukvarjati, ne več Slovenska vojska. In seveda oni ne čakajo do 45, ampak si skušajo verjetno že prej zagotoviti neka dela ali pač ne. Skratka lahko in so in postanejo socialni problem. Zato mi skušamo s to spremembo teh treh, dveh, predvsem dveh ali pa treh členov v zakonu pritegniti na eni strani več mladih, da gremo skozi jasna sporočila in povemo, poglejte, skrbimo za vas, bomo našli za vas tudi rešitve po 45 in seveda da na podlagi tega dobimo nekaj več mladih notri. In seveda istočasno zadržujemo določene specialiste, tisto, kar je že minister omenil, da jih obdržimo v sistemu kot specialiste na raznoraznih vzdrževalnih ali drugih delih, kar pomeni, da nam tudi finančni vložek v tej ljudi oziroma vojake pripadnike in pripadnice Slovenske vojske, ki jih damo skozi desetletno, petnajstletni cikel, ki so pri nas, skušamo potem ohraniti tudi v bodoče. In to je bistvo. Da uspevamo, mogoče je danes slučajnost ali ne. Mi smo bili danes na obisku v Vipavi v / nerazumljivo/ centru in, poglejte, danes je v veščinskem (?) centru 65 novih kandidatov za zaposlitev v Slovenski vojski. V zadnjih petih letih jih ni bilo skoraj skupaj toliko. Torej verjetno ta naša dejanja, ves ta naš, bomo rekli pristop na kakšen način bi reševali vojaka, kako pridobiti več ljudi notri, je verjetno dal neke rezultate. Mogoče je to slučajnost, jaz mislim pa, da ni, ker danes, ko sem videl tam postrojenih 65 novih pripadnikov oziroma kandidatov za vojaka, vidiš, da gremo v pravi smeri in to je pomembno. </font><br/>
<font size="4">	Minister je že govoril, da vojak po 45. se pravi nima socialnega mira, če rečem tako, kar pomeni, da ko gre proti 45, so njegove misli čisto drugam usmerjene in seveda ni usmerjen v našo primarno nalogo, ko govorimo o obrambi države oziroma usposabljanju, ki je del primarne naloge in če rečem, da je varovanje objektov ena od pomembnih nalog obrambe države. Tako, da toliko o tem.</font><br/>
<font size="4">	Torej, bom v tem prvem delu počasi zaključil. Kar je bistveno, bistveno je, da se uredi status vojaka 45 na tak ali drugačen način. Mislim, da je že minister dokaj jasno povedal. Da se skozi to kampanjo pride do tega, da ljudje, mladi fanti in dekleta, ki želijo delati v Slovenski vojski in se pridružiti našim vrstam, vidijo, da skrbimo za njih in seveda da naredimo čim več, bomo rekli dobrih stvari v pridobivanju kadra in s tem seveda dvignemo tudi ta nivo. In seveda zato so potrebni tudi minimalni posegi v Zakon obrambi. Jaz upam, da nam bo tudi to uspelo.</font><br/>
<font size="4">	Če rečem še na koncu, povprečje slovenske vojske oziroma slovenskega vojaka je 42 in še nekaj let. zdaj, če se vrnem na evropski nivo, je v Natu približno 39, tako da smo nekje, bomo rekli malo smo starejši kot pripadniki v povprečju v Natu. Seveda države, ne samo Slovenija, se tudi druge države soočajo s pridobivanjem kadra tako, da mi nismo edini. Skušamo pa seveda z ukrepi, ki so pred nami in ki bodo še pred nami, to številko in seveda zanimivost poklica vojaka dati na tak nivo, da bo tudi cenjen v javnosti.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam, brigadir Robert Glavaš. </font><br/>
<font size="4">	Sprašujem, če želi besedo predstavnik Državnega sveta Republike Slovenije, državni svetnik Rajko Fajt? </font><br/>
<font size="4">	Izvolite, gospod državni svetnik.</font><br/>
<br/>
<font size="4">	</font><b><font size="4">RAJKO FAJT: </font></b><font size="4">Spoštovani gospod predsednik, hvala za besedo. Spoštovane gospe, gospodje.</font><br/>
<font size="4">	Komisije za državno ureditev na Državnem svetu je 2. 9. obravnavala predlog zakona in </font><br/>
<br/>
<b><font size="4">11. TRAK: (DAG) – 14.50</font></b><br/>
<br/>
<b><font size="4">	</font></b><font size="4">(nadaljevanje) komisija je predlog zakona podprla, saj je že v preteklosti večkrat sama opozarjala na problem vojakov po 45. letu starosti oziroma na težave pri iskanju novega kadra za Slovensko vojsko. Seveda pa se je odprlo tudi kar nekaj vprašanj in dilem. Komisija se je strinjala, da je socialni status vojakov po 45. letu starosti nujno rešiti, saj je nevzdržno, da so ljudje, ki so vešči svojega dela, v njihovo znanje pa je bilo vloženega s strani države veliko finančnih sredstev, zaradi administrativnih določb že v starosti 45 let prisiljeni oditi iz Slovenske vojske. Poudarjeno je bilo, da je vsak sistem odvisen od zaposlenih in od človeškega kapitala, ki ga poseduje, in zato so te omejitve neživljenjske in jih je treba odpraviti. Člani komisije so se strinjali, da so v zakonodaji v 90. letih nastale rešitve, ki v današnjem času ne zdržijo več resne argumentacije, kar pomeni, da so vojaki po 45. letu še vedno sposobni opravljati svoje naloge znotraj Slovenske vojske, sicer pa je treba iskati primerne rešitve tudi znotraj državne uprave. Glede na mnenje Zakonodajno-pravne službe se je tudi na komisiji odprla dilema na predlagane spremembe glede načina zaposlitve v drugih državnih organih s prenosom plačilnih razredov, ohranjanja plače, kot so jo imeli vojaki v Slovenski vojski. Večinsko smo se strinjali na komisiji, da je položaj vojakov, ki jim po 45. letu starosti avtomatično preneha pogodba, zelo drugačen, kot je na primer pri ostalih zaposlenih v javnem sektorju, ki imajo pogodbo za nedoločen čas. Strinjali smo se, da je treba za to kategorijo vojakov najti rešitev, da bodo lahko pridobili pogodbe za nedoločen čas. Na komisiji so bila izražena opozorila, da morajo biti rešitve skladne z zakonodajo, tudi glede tega, v katerem zakonu naj bodo ustrezno predlagane rešitve, dilema glede Zakona o obrambi oziroma Zakona o služenju v Slovenski vojski. </font><br/>
<font size="4">	Problematizirana je bila še rešitev v predlogu zakona, ki pravi, da bi ob prenehanju službe v Slovenski vojski bivši vojak ali častnik ob zaposlitvi drugje v državni upravi s seboj prenesel plačne razrede in s tem tudi višino plače, ki jo sicer novemu delodajalcu prispeva MORS. Po mnenju nekaterih članov komisije je to glede na Zakon o javnih uslužbencih problematično. Zato je po mnenju komisije odgovor na opozorilo o neenakosti bistven za ubranitev predlagane rešitve in vzpostavitev razlike do ostalih javnih uslužbencev. Problem bi bilo veliko lažje rešiti, če vojaki ne bi bili del enotnega plačnega sistema javnih uslužbencev. </font><br/>
<font size="4">	Na komisiji smo pozdravili tudi reševanje problematike pogodbenih rezervistov in uvajanja možnosti krajšega temeljnega vojaškega usposabljanja, saj menimo, da so potrebne nove rešitve in drugačni načini pridobivanja mladih v Slovensko vojsko. Komisija je poudarila, da pozdravlja tudi vse rešitve za izboljšanje kompetence profesionalne vojske z dobro usposobljeno pogodbeno sestavo, njihovo pripravljenost pa je treba tudi primerno stimulirati, bodisi finančno bodisi s pridobivanjem novih znanj in drugih možnosti. </font><br/>
<font size="4">	V okviru svojega dela komisija vsako leto obravnava tudi poročilo Policije o tem in ob tem se vedno znova izpostavljajo težave Policije s pomanjkanjem kadra. Policija je pokazala interes, da bi zaposlila večje število vojakov po 45. letu, ko jim preneha služenje v Slovenski vojski, vendar je bilo v zadnjem času ugotovljeno, da večjega zanimanja ni. Komisijo je zanimalo, kje so razlogi majhnega zanimanja za zaposlitev v Policiji in kje bivši vojaki sicer najdejo zaposlitev. Žal je dejstvo, da pri sedanji ureditvi večjega zanimanja ni, ker bivši vojaki nimajo priznanih plačnih razredov in se jim neupravičeno zniža osebni dohodek, zato iščejo druge rešitve, želijo biti prekvalificirani vojaški uslužbenci ali iščejo rešitve v zasebnem sektorju. </font><br/>
<font size="4">	Vse omenjeno torej kaže, da je treba poiskati ustrezne zakonodajne spremembe za ureditev položaja vojakov v Slovenski vojski. Zato še enkrat poudarjam, torej komisija je glede na dileme, ki so že bile predčasno odprte, predlog zakona </font><br/>
<br/>
<b><font size="4">12. TRAK: (DAG) – 14.55</font></b><br/>
<br/>
<b><font size="4">	</font></b><font size="4">(nadaljevanje) v celoti podprla. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam, gospod državni svetnik. </font><br/>
<font size="4">	Želi besedo predstavnik Zveze slovenskih častnikov dr. Alojz Šteiner? Izvolite, dr. Šteiner. </font><br/>
<br/>
<font size="4">	</font><b><font size="4">DR. ALOJZ ŠTEINER: </font></b><font size="4">Lepo pozdravljeni! Hvala za besedo, gospod predsedujoči.</font><br/>
<font size="4">	Spoštovani zbrani!</font><br/>
<font size="4">	Zveza slovenskih častnikov je sledila pozivu, da lahko k predlogu poda komentarje, to je v razpisanem roku tudi podala. V komentarjih ste lahko zasledili besede in stavke podpore, pa tudi nekatere pomisleke, ki so povezani s predlaganimi rešitvami. </font><br/>
<font size="4">	V Zvezi slovenskih častnikov, tako kot številni pripadniki Slovenske vojske, pričakujemo, da se bodo našle ustrezne normativne rešitve in da se bo čim prej začelo reševati aktualna vprašanja, ki so povezana s kadrovsko sestavo in statusom pripadnikov Slovenske vojske. To ni odvisno le od ustreznih normativnih rešitev, ampak tudi od potrebnega števila glasov tistih, ki sedijo v tem hramu demokracije. Pričakujemo, da se bodo našle prave rešitve in ustrezen razum, da se to sprejme in se s tem preneha, s stanjem, ki v vojski traja že predolgo. </font><br/>
<font size="4">	Hvala za besedo.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam, dr. Šteiner.</font><br/>
<font size="4">	Ali želi besedo predstavnik Kabineta predsednika Vlade mag. Bojan Pograjc? (Ne želi.)</font><br/>
<font size="4">	Prehajamo na razpravo o posameznih členih in vloženih amandmajih. </font><br/>
<font size="4">	Odpiram razpravo in dajem besedo članicam in članom odbora. Prvi se je prijavil poslanec Miha Kordiš, pripravi pa naj se poslanec Andrej Černigoj. Izvolite, kolega Kordiš.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči.</font><br/>
<font size="4">	Ponovno izpostavljam, Janez Janša in Matej Tonin politizirata Slovensko vojsko. Odpravljata določbe, ki pripadnikom političnih strank prepovedujejo vstop med rezervno sestavo. Kot smo lahko slišali s strani Zakonodajno-pravne službe, takrat, ko nekdo deluje v rezervnem sestavu, ko je aktivno zraven, so pravice in dolžnosti izenačene s pripadniki stalne sestave. In zdaj bi Matej Tonin in Janez Janša rada v vojsko za te dolžnosti vpoklicala skrajno desnico in vardo Andreja Šiška na dela uniforme Slovenske vojske. Nesprejemljivo! 	Dovolj zgovorno o vsebini, ki se skriva za spremembami tega člena, je dejstvo, da te spremembe člena niso bile nikjer obrazložene, ne v uvodu, ne kasneje v razdelavi, ne v javnem komuniciranju ministrstva – nič. Ta sprememba se je v Zakon o obrambi pisala potihoma, da ne rečem, na skrivaj. In ni res, da sprememba Zakona o obrambi pušča, kar se tiče članstva političnih strank v Slovenski vojski, vse enako. Seveda se ta člen spreminja, v zdajšnji zakonodaji tega ni, zdaj pa je. To pomeni, da se varde legalizirajo, pomeni, da se vojska politizira, pa tudi, da se politika militarizira. S tem ne mislim samo javnega diskurza in iskanja zunanjih sovražnikov, to se v tem Državnem  zboru dogaja s svetlobno hitrostjo že zadnjih šest let, govorim o tem, da uniforme oblačijo pripadniki političnih strank; zdaj očitno, če bo to sprejeto, celo za javne finance, s kompenzacijo za plače. Katastrofa! Tega si nobena resna normalna družba ne more privoščiti. </font><br/>
<font size="4">	Še več, druge določbe v tem zakonu - ponovno izpostavljam Zakonodajno-pravno službo -, kot smo lahko slišali, so celo neustavne. Reševanje statusa vojakov po 45. letu se rešuje tako, da je diskriminatoren do določenih segmentov samih znotraj Slovenske vojske, diskriminatoren je do drugih javnih uslužbencev, ruši sistem plač v javnem sektorju, skratka, obup! </font><br/>
<br/>
<b><font size="4">13. TRAK: (DAG) – 15.00</font></b><br/>
<br/>
<b><font size="4">	</font></b><font size="4">(nadaljevanje) Naš odgovor na Toninov in Janšev poskus, da se Slovensko vojsko politizira, je amandma k temu zakonu, da se to škodljivo določbo črta, še posebej, ker se naloge rezervnega sestava širijo na tak način, da si v danih razmerah lahko Vlada preprosto izmisli in s tiho podporo, po možnosti, vojaškega vrha za redne dolžnosti vpokliče stalni sestav, stalni sestav, v katerem bodo po novem dovoljene varde in skrajni desničarji, najbrž s strankarsko izkaznico SDS. Pa se spomnimo še na 37.a člen Zakona o obrambi, s katerim se vojski podeli policijska pooblastila, da bomo imeli celo sliko. Rezervni sestav, ki začne opravljati dolžnosti stalnega sestava, aktivacija 37.a člena, vojska s policijskimi pooblastili - evo, pa bomo imeli legalne Šiško varde in SDS-ove desničarske skrajneže, v vojaških uniformah, s policijskimi pooblastili, delujoče znotraj meja Republike Slovenije. To ni nekaj, kar bi bilo že sedaj v zakonu, minister Tonin, kot vi poudarjate, češ, ja, pa saj nič se ne spreminja, to je pa ja vse enako, tako kot je bilo. Ni res! Če bi bilo to res, potem se člena, kar se tiče članstva političnih strank, ne bi dotikali, pa ste se ga, potihoma, brez obrazložitve, da bi ja pometli vprašanje pod preprogo. Oziroma če napak presojam situacijo – mislim sicer, da je ne, bi bil pa vesel, če jo -, ali boste podprli in spregovorili v prid našega amandmaja, ki črta vašo eksplikacijo zakona, da so lahko pripadniki političnih strank tudi člani rezervnega sestava Slovenske vojske. Enkrat ste, minister Tonin, že naredili pravo stvar, ko ste se po hearingu za mesto ministra za obrambo distancirali od lastne izjave, ki ste jo na tem hearingu podali, jo bom citiral: »Če se v nekih vardah združuje več sto pripadnikov in so ti pripadniki pripravljeni patruljirati po južni slovenski meji, potem ne vidim razloga, zakaj teh posameznikov ne bi vključili ob primerni usposobljenosti, ob varnostnem preverjanju v uradne strukture Slovenske vojske.« Potem, ko ste, gospod minister, to izjavo podali, ko je slovenska javnost in ko je po medijih završalo, ste se hiteli od te izjave distancirati – to je bilo pravilno, mogoče malo manj pravilno, da ste napadli medije v smislu, »ja, pa to ste me narobe interpretirali, pa saj nisem tega tako mislil… » pa gor pa dol, kajne, čeprav navedek, ki sem ga podal, je precej zgovoren. Ampak glavna stvar, glavna pametna stvar, ta ideja, da se varde uniformira in legalizira pod zastavo Slovenske vojske, je bila umaknjena - umaknjena do tega trenutka oziroma do trenutka, ko ste na mizo prinesli spremenjen Zakon o obrambi. In to ne sme iti naprej. Še enkrat, gospod minister, če res mislite, da se nič ni spremenilo, zakaj ne podprete potem našega amandmaja, ki to vašo določbo črta. Brez težav to lahko storite. Povejte naglas, lahko prekinemo sejo, pa pridemo še kam povedat, kje je to narobe, naberemo glasov in – stvar je črtana. Ampak ne verjamem, da se bo to zgodilo. Zato na drugi strani apel poslankam in poslancem, še posebej iz drugih opozicijskih strank, da Vlada sprejme ta zakon oziroma koalicija sprejme ta zakon, potrebuje dvotretjinsko večino v Državnem zboru – če opozicijske stranke držimo skupaj, te večine nimajo, je nimajo, in lahko legalizacijo vard in politizacijo vojske ustavimo. Srčno si želim te podpore na glasovanju, dajmo iti skupaj proti tem poskusom, da se SDS najbrž infiltrira v Slovensko vojsko. </font><br/>
<br/>
<b><font size="4">14. TRAK: (DAG) – 15.05</font></b><br/>
<br/>
<b><font size="4">	</font></b><font size="4">(nadaljevanje) Mislim, če pa tega ne bomo ustavili, ko pa imamo legalne možnosti znotraj Državnega zbora – ponavadi koalicijska večina gre kot glasovalni valjar čez vse, ne glede na to, kako glasno opozicija protestira -, tu pa imamo vzvode pri glasovanju, imamo dovolj glasov, da to ustavimo. In pozivam, da natančno to naredimo. </font><br/>
<font size="4">	Grem naprej, k vprašanju statusa vojakov po 45. letu. Prej sem izpostavil neustavno rešitev. To, da se nekdo samo zaradi tega, ker je bil v vojski, lahko zaposli kjerkoli v državnem aparatu, praktično brez javnega razpisa, čeprav mogoče sploh ni primeren za to delovno mesto, je zagotovo diskriminacija do vseh ostalih, ki se prijavijo na ta razpis. In škoda za državni aparat, če v vrsti stojijo bolj kvalificirani ljudje za to konkretno delovno mesto. Preprosto ne moremo iti brez nekega selekcijskega postopka, po katerem se poskuša, vsaj poskuša izbirati najboljše ljudi za primerna mesta, da državni aparat lahko kolikor se da učinkovito deluje. Navsezadnje ima ravno ta Vlada pa ravno ta koalicija polna usta učinkovitosti državnega aparata. Zdaj bi pa vojake po 45. letu premeščali nekam drugam, mimo razpisov, samo zato, da se jim zagotovi socialna varnost. Obstaja precej bolj elegantna rešitev - in to elegantno rešitev smo v Levici na današnjo obravnavo tudi prinesli, kako rešiti socialni status vojakov po 45. letu – tako, da odpravimo starostno omejitev na 45 let. Bila je navsezadnje vpisana v slovenski pravni red šele leta 1994, ne prej, pa ne velja za častnike, pa ne velja za podčastnike. Mislim, da ni nikakršne potrebe, da bi veljala potem za običajne vojake. Saj psihofizični pogoji in preverjanje zmožnosti za opravljanje dolžnosti še vedno ostajajo, ne da bi jih sploh na novo pisali, saj, konec koncev, so že. Tudi elegantna rešitev ne diskriminira znotraj pripadnikov Slovenske vojske, tako kot to počne zakon ministra Tonina, ne diskriminira napram drugim javnim uslužbencem, s tem da bosta dva delala na enakem delovnem mestu, pa bo nekdo samo zaradi tega, ker je bil v vojski, s plačnim dodatkom iz Ministrstva za obrambo imel večjo plačo. In ne diskriminira med tistimi, ki se prijavijo za delo na določeno delovno mesto. Evo, pa bo vsak pripadnik Slovenske vojske, ki bo vstopil, dobil pogodbo za nedoločen čas, dokler bo pač izpolnjeval pogoje, ki so nujni za normalno opravljanje službe, tako kot povsod drugod, tudi za kakšna druga delovna mesta. Tu res ne vidim problema. Sploh, ker smo v Levici glasni že od prvega dne, odkar smo prišli v Državni zbor, da kjer je potrebno reševati problem Slovenske vojske, češ, niti ne konceptualno, ampak nemudoma, je socialno vprašanje - pa če so plače, recimo, nadpovprečne v primerjavi s kakšnimi drugimi javnimi uslužbenci - zagotovo socialni status po 45. letu. Ker ta rešitev, v treh točkah povzeta, res, again, ni reševanje statusa vojakov po 45. letu, kvečjemu je ustvarjanje novih krivic; ta omejitev na 45 let je že zdaj diskriminatorna. Kako bo šele diskriminatorno, ko bo minister za obrambo dobil instrument, da določenim vojakom reče: »Ja, glejte, tole so deficitarne dolžnosti,« izmislil si jih bo minister, kakor bo pač želel, predpisal jih bo, »vi boste lahko ostali na delovnih mestih, dobite novo pogodbo za nedoločen čas, kakorkoli, ja, vi pa nimate te sreče, ne poznate pravih ljudi v aparatu, tegale ne bomo razpisali kot deficitarne dolžnosti, nasvidenje, hvala, se vidimo v naslednji vojni… » Pri tem, da očitno ministrstvo niti ne ve, kaj so te deficitarne dolžnosti, o katerih govori, vsaj sodeč po odgovorih Ministrstva za obrambo,</font><br/>
<br/>
<b><font size="4">15. TRAK: (TB) – 15.10</font></b><br/>
<br/>
<font size="4">	(nadaljevanje) ki smo jih v Levici dobili na moja poslanska vprašanja. Vam bom citiral, kaj so o naboru in preglednosti teh deficitarnih formacijskih dolžnosti napisal. Citiram: »…večina ljudi je v silah za zagotovitev delovanja in silah za podporo delovanja.« Konec citata. Kakšna jaka informacija. Koliko ljudje rabimo, kje rabimo. Mislim, katera so pač ta področja, zakaj ravno ta področja. Bi človek pričakoval da, če poslanec postavi poslansko vprašanje, naslovi ga na Ministrstvo za obrambo, da bo prvič; odgovor prišel v roku, kar se mimogrede ne dogaja, ker ministrstvo skriva informacije, na mnogo naših poslanskih vprašanj in drugič; da bo odgovor kakorkoli konkreten.</font><br/>
<font size="4">	O višji plači od drugih javnih uslužbencev, to sem že govoril, še bolj se je pa na to temo razgovorila Zakonodajno-pravna služba. Skratka, druga diskriminacija, tretja zaposlovanje brez razpisa… Mislim, ali je kaj bolj simptomatično za vlado Janeza Janše, kot je zaposlovanje brez razpisa, kajne? Res bi to zdaj vpisal kot neko prakso in temu celo rekli reševanje problemov, kar v zakon, v Zakon o obrambi. Se bo kakšen vojak s primerno naklonjenostjo do primerne politične stranke, znašel noter v temu aparatu in minister, po možnosti iz te iste politične stranke, ga bo brez razpisa poslal in postavil nekam drugam, v državni aparat. Ali je to res kadrovska politika, ki jo želimo v tej državi voditi? - za katerokoli stvar in niti ne samo na področju obrambe ali pa za vprašanje vojakov. Civilizacijski odgovor je ne, seveda ne. To se je dogajal v absolutnih monarhijah, ne bi pa se smelo v demokratičnih državah, ki se trudijo za čim boljši servis državljankam in državljanom.</font><br/>
<font size="4">Skratka, rešitve Levice, ki smo jih pripravili tudi za današnjo sejo – prvič; določba, ki dovoljuje, da se pod zastavo Slovenske vojske uniformirajo in oborožijo pripadniki skrajne desnice iz krogov vladajočih strank in drugič; raznorazne varde, to se izčrta – pika, tukaj sploh ni, ne more bit, kakršnekoli nadaljnje polemike – in kot drugo, rešitev za socialni status vojaka po 45. letu, naj se odpravi omejitev na 45. let. Zakaj ta omejitev sploh je? Brez veze je, za podčastnike je ni, za častnike je ni, pa takrat, če pride do kakršnekoli krizne situacije morajo tudi podčastniški in častniški čini opravljat popolnoma enake naloge, kot običajni vojaki. Poplave, bo treba premetavat protipoplavne vreče. Mislim, seveda, če bo hudo, častniki, podčastniki, morajo enako kot vojaki, zakorakat in pomagat. Potem pa navsezadnje vojna nevarnost in vojna ogroženost. Verjetno ne bo častniški kader sedel v svojih pisarnah in naprej pošiljal topovsko hrano. Če res služijo domovini, bo prijel za puško in bo vodil z zgledom, če je potrebno, kajne.</font><br/>
<font size="4">Skratka, ravno za tiste situacije, krizne situacije, kjer vojsko najbolj rabiš, je omejitev na 45. let starosti za običajnega pripadnika Slovenske vojske najbolj brezpredmetna. Torej, zakaj jo imamo? Dajmo to izčrtat. Ko nekdo gre v vojsko, dobi pogodbo za nedoločen čas, tako kot povsod drugod in to je to. Brez raznoraznih »mutnih« poslov, ki so liste privilegirancev, ki grejo na deficitarne formacijske dolžnosti, kajne, na zaposlovanja mimo javnih razpisov, na neupravičeno višje plače od drugih javnih uslužbencev, če se nekega vojaka premesti na administrativno mesto v državnem aparatu in tako naprej. Pa smo rešili tudi problem protiustavnosti v temu zakonu, ki trenutno vztraja.</font><br/>
<br/>
<b><font size="4">PREDSEDNIK SAMO BEVK:</font></b><font size="4"> Hvala lepa kolegu Kordišu. </font><br/>
<font size="4">Predno </font><br/>
<br/>
<b><font size="4">16. TRAK: (TB) – 15.15</font></b><br/>
<br/>
<font size="4">(nadaljevanje) nadaljujemo z razpravo članic in članov odbora, pa je za besedo zaprosil minister za obrambo, mag. Tonin.</font><br/>
<font size="4">Izvolite.</font><br/>
<br/>
<b><font size="4">MAG. MATEJ TONIN:</font></b><font size="4"> Ja, hvala lepa predsednik.</font><br/>
<font size="4">Saj veste, da se moram javit na te stvari, ker očitno je to standardna praksa, da imajo poslanci Levice, zlasti poslanec Kordiš, abonma, da se najprej prvi javi in tudi potem ogromno netočnosti, da druge trše besede ne uporabim, trosi, ampak na te stvari je treba nemudoma odgovarjat, ker drugače potem laž postane resnica.</font><br/>
<font size="4">Zdaj pa gremo k dejstvom. Tu bom najprej malo poslanca Kordiša izzval. Dejstvo je, da v zvezi s članstvom v političnih strankah, ničesar ne spreminjamo. Pogodbeni rezervisti že danes, če se želijo priključit pogodbeni rezervi, jim ni potrebno podpisovat, da niso člani politične stranke, pika. V ničemer stvari ne spreminjamo. Za rezervno policijo je izrecno pisano, da omejitev članstva v politične stranke za rezervno policijo ne velja. In mimogrede, kajne, zakaj to ni bilo v obrazložitvah? Ja, zaradi tega, ker tega ne spreminjamo. Jaz osebno zelo cenim bivšo ministrico, gospo Andrejo Katič, ki je pripeljala pred ta zbor, celostno prenovo Zakona o obrambi in med katerim je v 52. členu imela identično isto dikcijo, kot je zdaj noter, in sicer, da za pogodbene rezerviste ne velja prepoved članstva v političnih strankah.</font><br/>
<font size="4">Tukaj, jaz nisem v ničemer odstopil, kar so delal moji predhodniki. Dikcija, ki jo je pripravila ministrica Katičeva, sem jo jaz skopiral v to rešitev. Ta rešitev dejansko povzema dejansko stanje danes, danes, in tudi v odgovorih, ki smo jih pripravili na mnenje Zakonodajno-pravne službe, na desetih straneh, mimogrede, kajne, piše, da veljavni Zakon o obrambi izrecno prepoveduje članstvo v politični stranki poklicnim pripadnikom, dikcija pa je v predlogu tega našega popravka zakona, za pogodbeno rezervo dodana zgolj z namenom natančnejše pojasnitve sedaj veljavne ureditve.</font><br/>
<font size="4">Že poslanec Kordiš, prosim vas no, jaz vem, da radi pretiravate, dramatizirate, ampak, v ničemur ne uvajamo novosti, zgolj usklajujemo sedanjo situacijo – to je ena stvar. Oziroma, izziv za vas; denimo, da jaz vaš amandma podprem, ampak, da ga jaz podprem, dajte mi vi verodostojne, racionalne argumente, zakaj bi pogodbene rezerviste sedanja ureditev veljala drugače, kot je sedaj in zakaj bi bila bolj zaostrena, kot pri policiji. Če na ta dva argumenta znate odgovorit, potem, jaz razmišljam o podpori vašega amandmaja. Torej, zakaj bolj zaostrit kot v policiji in zakaj bolj zaostrit, kot je bilo v preteklosti? Dajte na to odgovorit.</font><br/>
<font size="4">Druga zgodba, o teh vardah; kako si drznete te stvari govorit? Glejte, moja poslanska skupina – Poslanska skupina Nove Slovenije je podprla zakon Socialnih demokratov, ki preganja te varde in takšne in drugačne vardiste, če so moje informacije pravilne, je Poslanska skupina Levica mrtvo hladno glasovala proti temu zakonu, o prepovedi, omejevanju, zamejevanju vard. Kako si drznete sploh o teh stvareh govorit? Oziroma, govorite eno, sami pa delate popolnoma drugo. Popolnoma drugo. Spet nekaj s, kompendija, ustvarjena revoluciji s strani komunističnih celic. Govoriš eno, delaš pa drugo. Enostavno ni pošteno, kar delate, da meni očitate nekaj, kar počnete sami…</font><br/>
<font size="4">Potem, naslednja laž, glejte, da se je zakon pisal v ilegali. Pa prosim vas, no. Iskreno smo lepo zaprosil čisto vse poslanske skupine, če se lahko z njimi sestanemo, sestali smo se s Socialnimi demokrati, z LMŠ smo se sestal, s poslancema manjšim, ali veste, da ne pozabim, s Poslansko skupino Stranke Alenke Bratušek, seveda s celotno koalicijo… Ali znate ugotovit, katera poslanska skupina se ni želela z nami sestat? Pravilno ste ugotovil – Poslanska skupina Levice. Ker oni vse vejo, pa oni vse znajo. Torej, zakon se ni pisal v ilegali. Zakon se je pisal zelo transparentno. Odšli smo do vseh poslanskih skupin, z vsemi poslanskimi skupinami smo se poskušal usklajevat, ker potrebujemo dvotretjinsko večino.</font><br/>
<br/>
<b><font size="4">17. TRAK: (TB) – 15.20</font></b><br/>
<br/>
<font size="4">	(nadaljevanje) Naslednja laž, kajne, da se bo minister izmislil deficitarne formacije v vojski. Prosim vas, poslanec Kordiš, dajte si sam prebrat zakon. Glejte, 2. člen tega zakona lepo piše, na predlog načelnika Generalštaba Slovenske vojske. Najverjetneje ni to stvar ministra, ampak je stvar načelnika Generalštaba, katere so deficitarne formacije v vojski. Ampak vi to mrtvo hladno, zaradi tega, ker sledite neki, neki svoji vnemi, kajne?</font><br/>
<font size="4">	Zdaj pa glede te privilegiranosti in plačila teh dodatkov in brez razpisa in tako naprej. Glejte, poslanec Kordiš, ko boste vi zaključil vaš poslanski mandat, boste eno letu upravičeni do poslanskega pavšala oziroma do nadomestila plače. Ali veste, do česa je vojak upravičen, ko mu poteče pogodba? Do ničesar takšnega, kot ste vi. Pa boste rekel, ja, ja, ampak je razlika, jaz sem funkcionar, on je pa javni uslužbenec. Imate prav, zato pa pravim, da je potrebno enake stvari urejat enako, različne pa različno. In ta, mladi fant ali mlado dekle, ki se je odločila za to, da bo služila domovi, se mu pri 45. letu zahvalimo in mu rečemo, poišči si drugo službo oziroma, če greš v drugo službo, je kazen za to, da začneš iz ničle oziroma, da se ti ne prenesejo plačilni razredi. To je super kazen. </font><br/>
<font size="4">In zdaj, vi hočete primerjat neprimerljive stvari. Nekdo, ki se je zaposlil v javnem sektorju, ima pogodbo za nedoločen čas in se v neki točki odloči, da bo šel morda na drugo mesto, na drugo področje, res ne prenese plačnih razredov, ampak se sam tako odloči. Nekdo, ki se je pa zaposlil v vojski, je pa zaposlen določen čas in mu zadeva pri 45. letih pade in mi želimo samo to doseči, da ga mi zaradi tega ne kaznujemo, da ga ne kaznujemo in da tisto, kar je dosegel v vojski, lahko prenese tudi na druge pozicije v državni upravi, seveda mora pa pri tem izpolnjevati vse kadrovske in druge stvari. Ko pa bo nekje drugje v državni upravi zaposlen, bojo pa veljala popolnoma enaka pravila. Če se bo prezaposlil nekam drugam, bo tudi on izgubil te plačilne razrede.</font><br/>
<font size="4">In zdaj, da ta stvar ni, kako bi rekel, da ni ustavno urejena in da je sporna. Glejte, tamle sedi, mislim da, nekdanji minister za javno upravo, Medved, kajne. In tukaj imam, najbrž bo poznal on, gospo Mojco Ramšak Pešec. Poslanec Medved, jo poznate, kajne? To je bila v času vašega ministrovanja, vaša državna sekretarka, tako. In zdaj imamo recimo tukaj Zakonodajno-pravno službo, ker je pravnica s pravosodnim izpitom, vse prav in tako, kot mora bit in reče, to zadevo moramo uredit tako. Potem imamo pravnike na Ministrstvu za obrambo, ki se 30 let ukvarjajo s to materijo in ji rečejo, ne, ne, čisto drugače, zadevo moramo uredit tako. Potem imamo svoje pravnike na Ministrstvu za javno upravo, ki mi rečejo, uredit moramo tako.</font><br/>
<font size="4">Zdaj mi pa vi povejte, kateremu naj jaz verjamem? Oziroma, katerega naj zdaj poslušam? Če preberem dokument, ki je bil podpisan 12. 3. 2020, to je bilo tik pred koncem Vlade, kajne, kje je bila debata o tem, kako z vojaki po 45. letu in prehodu v druge državne organe in tam noter piše, da je Šarčeva vlada sprejela na 35. redni seji, 13. junija 2019, nek sklep, da naj se te zadeve uredijo in da so se Ministrstvo za javno upravo, Ministrstvo za notranje zadeve in Ministrstvo za pravosodje, pa obramba, pogovarjal, kako in kaj, in da je bila ali se naj natančneje uredi to spremembo Zakona o javnih uslužbencih, ker me tudi napotuje recimo, Zakonodajno-pravna služba ali recimo v zakonu, ki se ukvarja z vojsko, mi, Ministrstvo za javno upravo, ki ga je vodil poslanec Medved, odgovori v dopisu, da je to treba pa uredit v posebnem zakonu, ki ureja vojsko, ne pa v Zakonu o javnih uslužbencih.</font><br/>
<font size="4">Jaz tukaj dajem nekdanjemu ministru Medvedu prav, ker se mi zdi, da imamo podlago za to stvar v 22. členu Zakona o javnih uslužbencih, ker jasno piše, da se specifične stvari lahko v posebnih specialnih zakonih uredijo in jaz ne vem, kaj je lahko bolj specifična</font><br/>
<br/>
<b><font size="4">18. TRAK: (DAG) – 15.25</font></b><br/>
<br/>
<b><font size="4">	</font></b><font size="4">(nadaljevanje) stvar za nekega javnega uslužbenca, kot je za vojaka, da mu pri 45 letih pade zastavica, ker ni nič kriv pa nič dolžan, samo zaradi tega, ker je napisan zakon, da je dopolnil neko starost 45 let. Jaz mislim, da je to posebna okoliščina, ki jo je treba upoštevati. In zato, ker to posebno okoliščino upoštevamo, predlagamo, da ima možnost, da se prezaposli drugam, in ne, da napreduje, ne da karkoli dodatnega dobi, ampak zgolj isto plačo, iste plačilne razrede, ki jih ima v vojski, prenese na novo dolžnost. To je vse. In jaz mislim, da je to več kot pošteno do vojakov. Če pogledamo to primerjalno z drugimi vojskami, ko zaključijo dolžnosti v vojski, dobijo penzijo, pa še kakšne druge takšne in drugačne bonitete, pri nas je pa to težka politična debata, ali je pravilno, da vojak, ko dopolni starost, ko mu pogodba poteče, prenese plačne razrede v drugo službo v javni upravi. Eni pravite, da je to preveč, jaz mislim, da je to pošteno. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam, gospod minister.</font><br/>
<font size="4">	Pred repliko Mihe Kordiša ima prednost postopkovni predlog poslanca Janija Möderndorferja. Izvolite, imate tri minute na razpolago. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Spoštovani predsednik, nisem noben fan Mihe Kordiša, je pa poslanec, tako kot mi vsi ostali, in seveda pričakujem od vas, predsednik, da zaščitite integriteto vsakega poslanca, ne glede na to, iz katere politične stranke prihaja. Minister ni tukaj kot poslanec in ne more žugati poslancem in govoriti besede, kot so »kako si upate« in podobno. To lahko počnemo mi, poslanci, ki smo si enaki drug drugemu. Minister, zavedajte se, kot bivši poslanec, da ste tukaj gost in predlagatelj zakona. Zato je to nedostojno in nekorektno. Uživam v vaših razpravah, vaših razmišljanjih - bom komentiral v razpravi -, ampak, predsednik, od vas pa pričakujem, da tudi ministra opozorite, kje so te meje kulture dialoga. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa, kolega poslanec. Mislim, da o tem ne govori noben člen poslovnika, tako to ni poslovniški predlog. Je seveda umesten predlog kot, recimo, priporočilo, ne morem pa jaz omejevati niti poslanskih razprav niti razprav predstavnikov Vlade, če so v skladu s poslovnikom. </font><br/>
<font size="4">	Za repliko je prosil poslanec Miha Kordiš. Izvolite.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala.</font><br/>
<font size="4">	Minister Tonin mi je očital najprej netočnosti, nato laži, potem pa povedal stvari, ki jih jaz sploh nisem povedal ali sem  jih pa povedal točno. Ne vem, zdaj se gre očitno minister neko propagandno operacijo, namesto da bi obrazlagal, zakaj so določeni členi v tem zakonu taki, kot so. Kot prvo, ni se cel zakon pisal v tišini, se je pa v tišini spisal ta člen, ki odpravlja omejitve, kar se tiče članstva v političnih strankah. Eksplicitno se zdaj piše v člen, da če si pač v politični stranki, lahko služiš v rezervnem sestavu, rezervni sestav, njegove naloge se pa praktično izenačujejo s stalnim sestavom. Se pravi, skrajna desnica in varde se bodo pod Janezom Janšo in Matejem Toninom oblekle v uniforme Slovenske vojske - ambicija, očitno, v tem zakonu je. </font><br/>
<font size="4">	Kot drugo, ali je minister tisti, ki bo predpisoval, kaj so deficitarne dolžnosti in kaj niso – je. Res, ja, na predlog načelnika generalštaba, ampak minister je tisti, ki bo to predpisoval. O tem sem govoril. Torej, govoril sem po resnici. 	Lahko pa primerjamo, kar se tiče vojakov po 45. letu, rešitev, ki smo jo dali v Levici, pa rešitev, ki ste jo prinesli vi, katera je manj ustavno sporna, katera je bolj v skladu s sistemom plač javnih uslužbencev in tako naprej. Kaj bomo ugotovili – to, kar predlagamo v Levici, je daleč najbolj elegantna rešitev. Naj se odpravi nujnost, da morajo biti vojaki mlajši od 45 let, pa se problem reši sam od sebe, brez da bi diskriminirali znotraj samega vojaškega sestava, brez da bi diskriminirali med javnimi uslužbenci in brez da bi diskriminirali pri prijavah na razpise, ker se zelo očitno odpira tudi možnost različnih</font><br/>
<font size="4">	</font><br/>
<b><font size="4">19. TRAK: (DAG) – 15.30</font></b><br/>
<br/>
<b><font size="4">	</font></b><font size="4">(nadaljevanje) personalnih koruptivnih poslov in postavljanje svojih naklonjenih nameščencev, če ti so, iz vojaških vrst v državni aparat. Da pa vseeno, minister Tonin, sprejmem vašo igro, zakaj bi morali pravila za vojsko napisati bolj ostro kot za policijo – ja, zakaj pa imamo dva elementa represivnega aparata, ki sta med seboj popolnoma ločena, urejajo jih drugačni zakoni in naloge imata drugačne, policijo za delovanje znotraj države in vojsko, ki domovino brani. In takoj, ko to dvoje premešamo, se zgodi kaj – dobimo vojsko, vojaka, ki pomeri s puško v glavo civilista. Evo, to je praktičen primer, zakaj sta ta dva sistema ločena in zakaj ju moramo različno tudi obravnavati. </font><br/>
<font size="4">	Tako sem na vašo dilemo, gospod minister – zaključujem -, menda odgovoril. Tako, ali boste podprli naš amandma? </font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Prosim, da… Ja, dobro, hvala lepa, upoštevali ste tri minute oziroma pet sekund več. </font><br/>
<font size="4">	Zdaj pa ima razpravo poslanec Andrej Černigoj, pripravi pa naj se poslanec Jožef Horvat. Izvolite, kolega Černigoj.</font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovani gospod predsedujoči, hvala za besedo.</font><br/>
<font size="4">	Spoštovani gospod minister, spoštovani gospod državni sekretar, spoštovani gospod načelnik Generalštaba Slovenske vojske!</font><br/>
<font size="4">	Nova Slovenija – Krščanski demokrati želimo Slovenski vojski vrniti dostojanstvo, predvsem pa mesto, ki ji pritiče v slovenski družbi. Bela knjiga o obrambi - naj poudarim, je bila sprejeta januarja 2020 pod Šarčevo Vlado - do leta 2035 predvideva ciljni obseg Slovenske vojske 8 tisoč pripadnikov stalne sestave in 2 tisoč pripadnikov pogodbene rezervne sestave. Tu se lahko res vprašamo oziroma vprašljivo je, ali je ob trenutnem sistemu možno doseči tak obseg Slovenske vojske, glede na to, da je bilo v letu 2019 v stalni sestavi 6 tisoč 414 pripadnikov in pripadnic, v pogodbeni rezervi pa le 697. Trend števila pripadnikov Slovenske vojske pa je padajoč. Letno v Slovensko vojsko vstopi 100 novih vojakov, 300 jih pa, na žalost, izstopi. Tako iz teh podatkov jasno vidimo, da je tu treba ukrepati danes in ne jutri. </font><br/>
<font size="4">	Sedanja Vlada in z njo Nova Slovenija s tem Predlogom zakona o spremembah in dopolnitvah Zakona o obrambi želimo sistemsko urediti in zagotoviti boljšo in dolgoročnejšo finančno, predvsem pa socialno varnost vseh pripadnic in pripadnikov Slovenske vojske. Kako? Uvaja se možnost sklepanja pogodb za rezervno sestavo Slovenske vojske za najmanj eno leto; doslej je bilo najmanj pet let. Poleg tega se prilagodi program temeljnega usposabljanja, da dosežejo enako stopnjo usposobljenosti kot stalna sestava, hkrati pa so čim manj odsotni od rednega dela pri delodajalcu; tu pozdravljamo tudi prilagoditev Slovenske vojske, da se bo mladim prilagodila in da bodo to lahko opravili tudi v času počitnic. S tem predlogom zakona se širi nabor obveznosti pogodbenih pripadnikov, s čimer se zagotavlja večjo uporabnost rezervne sestave tudi v miru. Kar pa je najbolj pomembno, da bo rezervist ohranil pravico do odsotnosti z dela in ohranil višino plače, kot jo prejema pri delodajalcu. Sedaj imamo absurd, da človek, ki je pripravljen biti rezervist, se pravi, biti na razpolago domovini, se zavestno odloči, da bo lahko prejemal nižjo plačo, kot jo ima v redni službi. </font><br/>
<font size="4">	V Novi Sloveniji – Krščanskih demokratih smo pa najbolj ponosni na pobudo, ki rešuje finančno, predvsem pa socialno varnost vseh pripadnic in pripadnikov Slovenske vojske po 45. letu. Zdaj so bile pripadnice in pripadniki Slovenske vojske, ki so dopolnili 45 let in podarili državi Sloveniji svoja najboljša delovna leta, prepuščeni samim sebi. Nedopustno je, da je država na te ponosne pripadnice in pripadnike popolnoma pozabila. To je nedržavotvorno in to bo predlog tudi odpravil. </font><br/>
<br/>
<b><font size="4">20. TRAK: (SB) – 15.35</font></b><br/>
<br/>
<font size="4">	(nadaljevanje) Tukaj bi rad prebral eno zgodbo, ki smo jo tudi zasledili na facebooku in bi jo rad tudi prebral, ta teden je bil soborec iz vojske vržen na cesto, ker je dočakal 45 let. Sam je želel to delo opravljati do upokojitve, ampak so mu kot po navadi ponudili delo, ki ni niti za minimalno plačo. In ga je bil prisiljen odkloniti, saj s tem denarjem ne bi mogel poskrbeti za svojo družino. Da s predlogom mislimo resno pa smo tudi dokazali, da bo vojak po dopolnjenem 45. letu v primeru, da bo razporejen na drugo delovno mesto, mesto v ministrstvu ali drugem državnem organu, obdržal število plačnih razredov. V primeru, da bi vojak po prerazporeditvi prejemal nižjo osnovno plačo pa mu bo ministrstvo za obrambo izplačalo razliko do zneska osnovne plače, ki ga je prejemal do razporeditve. Tukaj bi še en odstavek iz spleta rad prebral. »Poudaril bi«, tako govori ta vojak, »da je ena od bistvenih težav ta, da četudi Ministrstvo za obrambo 45-letnim vojakom uredi novo službo, padejo iz 28. plačilnega razreda v vstopni razred, kar pomeni, da imajo okoli 400 evrov nižje, torej minimalno plačo, kar se je sedaj izdogajalo, da so pripadniku Slovenske vojske omogočili novo službo, ampak njegova plača je bila začetna.« Seveda si takšna oseba, ki ima družino tega ni mogla privoščiti in zato se kandidati niso odločali za vstop v Slovensko vojsko. V Novi Sloveniji - Krščanski demokrati bomo s tem predlogom zakona poskušali vrniti Slovenski vojsk in pripadnikom in pripadnicam Slovenske vojske dostojanstvo. Na drugi strani pa imamo stranko Levica, kateri pravi, da je za Slovensko vojsko, vendar iz njihovih dejanj vidimo  - kaj naj rečem – da so to le besede, dejanja so pa vse kaj drugega, da ne rečem celo na žalost demagogija. Njihov trikratni ne je dovolj jasen, v zadnjih desetih dneh so izrazili trikrat ne. Prvič ne Zakon o varstvu javnega redu in miru in Zakon o nadzoru državne meje. Tukaj govorijo, da so proti vardam v besedah, ko je bilo treba glasovati pa proti, so pa glasovali malo drugače. Jaz tukaj zelo problematiziram, da v Sloveniji obstaja parlamentarna stranka, ki oviranje policije pri varovanju državne meje ne vidi kot prekršek. Drugi ne. Zakon o investicijah. Velikokrat smo srečali besede, ki v nobenem predlogu niso bile omenjene, verjetno pa je to intimna želja nekoga iz stranke. In tretji ne, ga imamo danes pred sabo, zato zelo dvomim, da je eksplicitna stranka za Slovensko vojsko. Člani stranke kateri v šestih letih se niso udeležili Odbora za obrambo izven te hiše, to se pravi na terenu govorijo njihova dejanja, govorijo, da so proti Slovenski vojski. Na drugi strani v Novi Sloveniji – Krščanski demokrati bomo Predlog zakona o spremembah in dopolnitvah Zakona o obrambi in amandma koalicije z velikim veseljem podprli, ker bomo s tem vrnili Slovenski vojski dostojanstvo, predvsem pa mesto, ki ji pritiče v slovenski družbi. Hvala za pozornost. </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Hvala lepa tudi vam. Prislužili ste si repliko. Na vrsti je poslanec Miha Kordiš. Imate tri minute.</font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Hvala za besedo, predsedujoči. </font><br/>
<font size="4">	Upam, da ste vsi prisotni dobro poslušali utemeljitev tega pripadnika </font><br/>
<br/>
<b><font size="4">21. TRAK: (SB) – 15.40</font></b><br/>
<br/>
<font size="4">	(nadaljevanje) Slovenske vojske, ki so ga po 45-em letu postavili na cesto in ki jo je podal gospod z Nove Slovenije. Človek bi želel delati do upokojitve v Slovenski vojski, nekako je to delo, ki si ga je izbral, je pričakoval, ampak po 45-em letu je moral iz vojske oditi. Ja pa ravno to vam govorimo mi v Levici, odpravimo omejitev na 45 let, pa bo ta človek ostal v vojski, delal dalje, delal z veseljem in prišel do penzijona, tako kot si sam želi, če gre verjeti vašim besedam, ravnokar ste povedali, da si je ta človek želel delati in ostati naprej še v vojski. Kar vi ljudem ponujate ni, da ostanejo v vojski po 45-em letu razen za tistih nekaj deficitarnih dolžnosti, ki si jih bo namislil minister, kar jim vi ponujate je, da se jih pod diskriminatornimi pogoji premesti nekam drugam v državni aparat, prelagati papirje bržčas, verjetno tisti, ki je šel v vojsko ni šel zato, da bo papirje prelagal. Neprestano se tudi ponavlja češ joj kako Levica ni bila proti vardam, ko se je glasovalo gor, dol. O čem se je zares glasovalo na tistem odboru in tistem zakonu je naslednje – že zdaj so zakonske podlage, da se Andreja Šiška in njegove veseljake za vardiranje postavi za rešetke, pa policija te ne izvaja – zakaj – ker nima političnega pokritja, ni imela v prejšnji vladi, nima v tej vladi. Vi ste pa to kar je zdaj kaznivo dejanje, kar je za arest prekvalificira v prekršek / nerazumljivo/ položnico. Tako kot če bi nekdo pripeljal čez rdečo pa bi ga policija dobila, tam pa ljudje se pretvarjajo, da so uradne osebe, ustavljajo ljudi in tako naprej. In tudi ni res, da smo apriori proti temu zakonu, prav nasprotno, podprite naše amandmaje, pa bomo mi tudi glasovali za ta zakon. Samo, da se črta ta eksplikacija kako si lahko član stranke in hkrati v Slovenski vojski v rezervnemu sestavu, da se to črta, da se ne odpre vrat za uniformiranje in legalizacija raznih šiškotov in skrajnih desničarjev in kot /nerazumljivo/ da se uredi status vojaka po 45. letu, tako kot je prav, da se to butasto omejitev na 45 let odpravi, ne pa da se diskriminira ostale javne uslužbence, da se diskriminira določen del vojakov in da se diskriminira razno razne ljudi, ki se prijavijo na razpise za delo v javni upravi, kar so tri različni nivoji diskriminacije celo protiustanvosti…, </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Prosim, da zaključite svojo misel.</font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Zaključujem… ki se v tovrstno spremembo Zakona o obrambi, kot jo imamo na mizi, sedaj vpisujemo. Lahko to naredimo tako, da je elegantno, da je okej za vojake, da je okej za vojsko in da je okej za javno upravo. Hvala. </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Hvala lepa, kolega Kordiš.</font><br/>
<font size="4">	Sedaj pa je na vrsti poslanec Jožef Horvat, nato sem se za razpravo prijavil tudi sam. Izvolite, kolega Horvat. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, gospod predsednik. Spoštovani gospod minister, načelnik Generalštaba Slovenske vojske, odlični gostje, drage kolegice in kolegi! Nisem stalni član tega odbora, ampak imam nek poseben odnos do Slovenske vojske in me je ta vsebina pritegnila, zato sem danes tukaj in se zahvaljujem za vašo pozornost, če mi jo boste izkazali. Najbolj sem vesel informacije, ki smo jo danes dobili s strani načelnika Generalštaba, da se kaže le, hvala bogu, nek večji interes za biti član, biti pripadnik Slovenske vojske. Mi nismo spreminjali Bele knjige, mi smo Belo knjigi posvojili, govorim za to koalicijo, govorim tudi za našo poslansko skupino in želimo, da te zadeve, ki so dobro domišljene, saj velika večina njih, ki so zapisane v Beli knjigi, da jih tudi realiziramo. Vsega ne bomo mogli realizirati, ker je za določene stvari potrebna, tako kot vedno, v Državnem zboru večina. Neke usmeritve so v Beli knjigi napisane vse do leta 1935, to je dolgoročno. In vprašanje kaj nam bo prinesla realnost domača, evropska, svetovna in kako se bodo zadeve na področju obrambe še spreminjale. </font><br/>
<font size="4">	Jaz vidim Slovensko vojsko kot enega izmed temeljev slovenske državnosti, ob vseh preskušnjah bodisi </font><br/>
<br/>
<b><font size="4">22. TRAK: (SB) – 15.45</font></b><br/>
<br/>
<font size="4">	(nadaljevanje) v takih povezanih z naravnimi in drugimi nesrečami lahko nanjo na Slovensko vojsko vedno računamo z velikim zaupanjem. Zakaj to govorim? Zato, ker državljanke in državljani gojijo veliko spoštovanje in zaupanje do slovenske vojske. In upam, da mi ne boste zamerili, morda nekoliko idealističnemu nadaljevanju razprave, k pravim, da tisti, ki nam je blizu Slovenska vojska in smo imeli to čast, da smo bil, konkretno jaz, 26. junija 1991 celo mobilizirani v vojno za Slovenijo, da ob tem zakonu ne govorimo zgolj z usti, torej ne blebetamo, zgolj blebetamo, zgolj blebetamo, ampak, da govorimo tudi racionalno in s srcem. Zato sem moral to povedati in takrat, ko mi je kurir potrkal, pozvonil zjutraj ob 3. 26. junija 1991 in mi izročil listek na katerem je pisalo malo drugače kot do takrat, ko sem velikokrat bil vpoklican v vaje Feritorialne obrambe, takrat je pa pisalo: vpoklic v slovenske oborožene sile. Takrat, drage kolegice in kolegi, me nihče ni vprašal v kateri partiji sem. In to je bil čas, saj veste kateri čas. In mimogrede, vem, da vas ne zanima, ampak takrat sem bil skoraj že dve leti član SKD. Tudi ko sem še za časa prejšnje države hodil na vaje Teritorialne obrambe me nihče nikoli ni vprašal ali sem pripadnik te ali tiste politične stranke, to lahko zagotovi tukaj prisotni prijatelj dr. Alojz Štajner, ki je bil eden od poveljnikov Teritorialne obrambe takrat, in sem ponosen na najino sodelovanje. Danes v imenu parlamentarne razprave in svobode govora je dovoljena tudi iracionalna razprava, je dogovorjena najbrž tudi kakšna shizofrenost, na eni strani problematiziranje garde, kar ima svoje mesto tukaj in mi v Novi Sloveniji imamo ničelno toleranco do vard, na drugi strani pa, kot je bilo že rečeno, pa potem, ko je pa potrebno pritisniti na gumb za zakon, ki onemogoča ali omejuj varde, potem pa te tipke enostavno ni. Ampak, to je stvar svobode. In če s svobodo nadaljujem, zdaj, ko problematiziram članstvo v političnih strankah za pripadnika pogodbene sestave, jaz tukaj ne vidim prav nobene kršitve in slovenska ustava je hvala bogu tako napisana, da jo vsak tudi pravni analfabet lahko razume, saj večino členov Ustave, in zelo jasen je zadnji odstavek 42. člena, ki pravi: »poklicni pripadniki obrambnih sil in policije ne morejo biti člani političnih strank«, poklicni, pogodbeni niso poklicni, to najbrž razumemo in vsakdo ta odstavek razume. Nisem prerok, ampak enkrat, ko bomo zelo, zelo zrela demokracija sem prepričan, da bomo tudi ta odstavek črtali iz te Ustave, takrat seveda mene ne bo več tukaj, ampak verjamem, da bo to šlo ven, ker v zrelih demokracijah se tudi vsake toliko časa oblast menja, enkrat je tista, ki ima težišče na levi, drugič tista, ki ima težišče na desni in potem praktično očitki, kot smo jih slišali, da se dela ne vem kako že strankarska vojska ali kakorkoli, niso utemeljeni in že danes niso utemeljeni. </font><br/>
<font size="4">	Ko sem prvič prebral ta zakon sem si na nek način oddahnil. Mnogi ministri in ministrice so si prizadevali te zadeve rešiti, ključno težišče tega zakona, novele Zakona o obrambi ima socialno konotacijo. </font><br/>
<br/>
<b><font size="4">23. TRAK: (DAG) – 15.50</font></b><br/>
<br/>
<b><font size="4">	</font></b><font size="4">(nadaljevanje) Res je, da dejansko politika, ker dolgo časa enostavno ni uspela rešiti statusa slovenskega vojaka po njegovem 45. letu starosti, ne vem, ali je pričakovala, da delujejo kar na domovinski pogon in da jih res takrat vržemo na cesto. Včeraj sem spet – zdaj bom omenil načelnika generalštaba – izvedel prav od načelnika, ko sem spraševal, ali slovenski vojak dobi neko dolgoročno posojilo za reševanje stanovanjskega problema na 20, 25, 30 let – ne dobi. Ne dobi, ker se banke pač tako obnašajo, in mi kot politika ne moremo vplivati na poslovno politiko bank. Ampak tako pač je. Tu vidimo, da je ta rešitev statusa slovenskega vojaka po 45. letu njegove starosti dobra, je dobra. Jaz verjamem, da je velika večina v Državnem zboru, ki želi ta status vojaka tudi rešiti. Spomnim se ministrice Katičeve iz vrst Socialnih demokratov, ki je že v začetku leta 2016 ugotavljala in sporočala, da je v Slovenski vojski povprečna starost vojaka okrog 40 let, drugje pod 30, in je po srečanju z varuhinjo Vlasto Nussdorfer – najbrž sta govorili o človekovih pravicah – opozorila na ta problem, na status vojakov po 45. letu. In če mi želimo slediti beli knjigi, potem moramo položaj vojaka narediti atraktiven. Zdaj smo slišali, v stalni sestavi imamo danes okrog 6 tisoč 200 pripadnikov Slovenske vojske, cilj do leta 2035 – ja, okej, boste rekli, do tja je še dolgih 15 let – pa je 8 tisoč. Če se je trend zdaj, hvala bogu, vsaj majčkeno obrnil navzgor, imamo šanse, da to zadevo rešimo. Vse je pa seveda odvisno od tega, kakšna bo ekonomska situacija. V času konjunkture, največje gospodarske rasti, so vojaki zapuščali Slovensko vojsko, ker so iskali atraktivnejša delovna mesta. Mislim, da s tem, kar danes obravnavamo, da je to tisti minimum, kar lahko Slovenski vojski omogočimo. Gre za socialno komponento sprememb Zakona o obrambi. In treba je tudi jasno povedati, jaz zelo respektiram kakršnokoli mnenje Zakonodajno-pravne službe. Tu mi je prva misel bila ta, da je dejansko minister za obrambo se lotil reševanja po težji poti, je šel spreminjat Zakon o obrambi, ker potrebuje dve tretjini; lahko bi šel po nekem drugem zakonu, ki potrebuje navadno večino. </font><br/>
<font size="4">	In še nekaj, in s tem zaključim, pa spet majčkeno pogledam v zgodovino. Letos decembra bo minilo 30 let od prvega postroja Teritorialne obrambe v Kočevju. Obletnice so zato, da se spomnimo dobrih dogodkov v zgodovini, in mislim, da je ta novela Zakona o obrambi tudi ena dobra popotnica za praznovanje te 30. obletnice postroja Teritorialne obrambe. </font><br/>
<font size="4">	Kar se tiče Poslanske skupine Nove Slovenije, mi smo veliko razpravljali, se dali tudi podučiti o situaciji, o statusu slovenskih vojakov, o socialnem položaju slovenskih vojakov, in mi bomo ta zakon podprli. </font><br/>
<br/>
<b><font size="4">24. TRAK: (DAG) – 15.55</font></b><br/>
<br/>
<b><font size="4">	</font></b><font size="4">(nadaljevanje) Podprli bomo tudi tisti amandma, ki smo ga sami podpisali. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa tudi vam, kolega Horvat.</font><br/>
<font size="4">	Zdaj sem na vrsti za razpravo tudi sam. </font><br/>
<font size="4">	Naj povem, da je za sprejetje tega zakona potrebna dvotretjinska večina prisotnih poslank in poslancev. Naš odbor šteje 17 članic in članov in če bomo ob glasovanjih vsi prisotni, bo potrebnih za sprejetje zakona 11 glasov; ravno tako to velja tudi za amandmaje. Torej, zakon presega delitev na koalicijo in opozicijo, zato bom sam tudi prispeval svoj glas k temu zakonu. 	Sicer pa je statistika o zaposlitvah v Slovenski vojski neusmiljena. Leta 2008 smo imeli 7 tisoč 33 pripadnic in pripadnikov Slovenske vojske, zdaj na srečo, čeprav smo imeli krizo, veliko gospodarsko in socialno krizo, je v nekaj letih število pripadnikov naraslo za 550, potem pa zopet od leta 2012 neusmiljeno pada število pripadnikov, do lanskoletne številke, kot so predlagatelji zapisali v zakonu, 6 tisoč 402 pripadnika. Če je med profesionalno vojsko med krizo naraslo število zaposlenih, pa je pri prostovoljni pogodbeni rezervi vse od leta 2008 število pripadnic in pripadnikov te prostovoljne pogodbene rezerve padalo, vse do lanskoletne številke, od tisoč 923 leta 2008 do leta 2019, ko je prostovoljna pogodbena rezerva znašala 677. Edini dvig je bil samo 2017, ampak vse od leta 2008, se pravi, polnih 11 let, stalno zapored padec, na obeh nivojih, pri profesionalcih in pri pogodbeni rezervi. </font><br/>
<font size="4">	Rad bi še posebej poudaril, da ta zakon ne bo pozitivno vplival samo na pripadnice in pripadnike Slovenske vojske, ki so stari 45 let in več, temveč tudi med mladimi, mladi generaciji bo pravzaprav pomagal. Kajti ko se bodo mladi odločali o svoji nadaljnji poklicni poti, ko bodo iskali prvo zaposlitev, bodo tokrat vedeli, da je za njih poskrbljeno tudi po 45. letu, če se bodo odločili za profesionalno služenje v Slovenski vojski. Tako bodo imeli delo še po 45. letu in bodo imeli socialno varnost, da ne bo negotovosti, kot je to veljajo do sedaj. Zato bi jaz še posebej izpostavil prednost tega zakona predvsem za mlado generacijo, da bodo mogoče videli v Slovenski vojski tudi možnost za zaposlitev.</font><br/>
<font size="4">	Rad pa bi spomnil, da je Andreja Katič kot ministrica za obrambo v Cerarjevi Vladi 5. septembra 2017, se pravi, pred več kot tremi leti, v zakonodajni postopek vložila Zakon o obrambi. To ni bil zakon treh, štirih členov, kot je ta, ampak je celovito prenavljal Zakon o obrambi, je pa zajemal tudi materijo, ki jo obravnavamo danes, in na zelo podoben način. Opravljena je bila splošna razprava o tem zakonu oktobra 2017 in kar 55 članov Državnega zbora je glasovalo za Zakon o obrambi, samo 6 jih je bilo proti, prisotnih pa je bilo 75 poslank in poslancev. Vendar dlje od prve obravnave takrat ni šlo, kajti zanimivo je bilo, da sta se nekako poenotili največja opozicijska in največja koalicijska stranka takrat v parlamentu - to je bil mandat 2014-2018 – in sta združili sile, nek imaginaren interes, da ta zakon ni šel naprej. </font><br/>
<font size="4">	</font><br/>
<b><font size="4">25. TRAK: (DAG) – 16.00</font></b><br/>
<br/>
<b><font size="4">	</font></b><font size="4">(nadaljevanje) Bila je opravljena tudi celo splošna oziroma javna predstavitev mnenj, mesec dni po odstopu predsednika Vlade, takratnega, Mira Cerarja. Potem se je zopet zavlačevalo s sklicem seje odbora in prišle so predčasne volitve. Če bi takrat Državni zbor imel neko državotvorno držo, bi zdaj vedeli, danes, šest let oziroma tri leta po sprejetju zakona, če bi bil leta 2017 sprejet, kako se obnaša ta rešitev, ali daje rezultate ali ne. Nekako smo izgubili tri leta, ne samo na področju skrbi za zaposlene v Slovenski vojski po 45. letu, ampak tudi nekatere druge pomembne rešitve so bile takrat predlagane. Koliko je bilo takih zamujenih priložnosti v slovenski politiki in družbi nasploh zaradi ozkih političnih interesov in sebične strankarske politike. Tu smo se ali pa sem se kot socialni demokrat odločil za državotvorno držo, saj je Slovenska vojska od vseh nas in ne fevd ene politične grupacije. </font><br/>
<font size="4">	Toliko z moje strani. </font><br/>
<font size="4">	Zdaj pa je na vrsti za razpravo poslanec mag. Branko Grims. Izvolite, kolega Grims. </font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Hvala za besedo.</font><br/>
<font size="4">	Vsem prav lep pozdrav!</font><br/>
<font size="4">	Domoljubje je vrednota, na katero se sklicujejo praktično vsi v tej državi, od prvega predsednika pa vse do danes. Danes je pred nami zakon, ki to udejanja, zato je težko razumeti pomisleke in vse tisto, kar je bilo danes tu izrečeno. Ob tem naj opozorim samo na eno stvar, ki je popolnoma jasna, če ustavo beremo tako, kot jo je treba, kot celoto. Obstaja drugi odstavek v ustavi, ki govori o človekovih pravicah in temeljnih svoboščinah, ima posebno varovalko v svojem 15. členu, ki pravi, da ničesar ni dopustno iz tega področja, iz tega člena oziroma poglavja omejevati s kakršnimkoli izgovorom in da so človekove pravice in temeljne svoboščine omejene samo s pravicami drugih in izrecno v primerih, ki jih določa sama ustava. Kar se tiče ustave, še vedno govorimo o tem poglavju, se pravi, ima tu to dodatno omejitev, dodatno varovalko. Ta samo pravi, da ima vsakdo pravico, da se svobodno združuje z drugimi. To je torej ena od teh temeljnih pravic. In po drugi strani – potem nadaljuje v zadnjem odstavku 42. člena – poklicni pripadniki obrambnih sil in policije ne morejo biti člani političnih strank. Danes pa je razprava o tistih, ki so pogodbeni, se pravi, ki poleg svojega poklica opravljajo tudi neko dolžnost na osnovi pogodbe. Zanje torej po nobeni logiki ne more veljati ta omejitev. Celo trdim, da če bi jo zapisali posebej v zakon, bi tak člen moral pasti na Ustavnem sodišču; če bi to Ustavno sodišče spregledalo, glede na tisto varovalko, ki sem jo prej citiral, bi to letelo na Evropskem sodišču za človekove pravice. Vsa razprava, ki je šla torej v tej smeri, odraža kvečjemu nepoznavanje ustavnega prava in jo lahko samo obžalujem, kajti nastaja napačen vtis, vtis, ki ni dober. Tisto, kar bi moral biti konsenz, je, da je varnost ena in nedeljiva, da gre, ko govorimo o Slovenski vojski, za temeljni steber državnosti in varnosti v tej državi, ki zasluži vse spoštovanje, in ko gre za politiko, da gre vedno za vrednote. Vrednota domoljubja pa je temeljna vrednota, na kateri temelji Slovenska vojska in slovenska država. Zato bom zakon podprl, podprl pa bom tudi tisti amandma, ki so ga dale stranke koalicije.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa, kolega mag. Grims.</font><br/>
<font size="4">	Na vrsti za razpravo je poslanec Rudi Medved, pripravi naj se poslanec Jani Möderndorfer. Izvolite, kolega Medved.</font><br/>
<br/>
<font size="4">	</font><b><font size="4">RUDI MEDVED (PS LMŠ): </font></b><font size="4">Hvala lepa, spoštovani predsednik.</font><br/>
<font size="4">	Spoštovani minister s sodelavci, poslanke in poslanci, </font><br/>
<font size="4">	</font><br/>
<b><font size="4">26. TRAK: (NB) – 16.05</font></b><br/>
<br/>
<font size="4">	(Nadaljevanje) kolegi in kolegice! </font><br/>
<font size="4">	Ni vprašanje ali več njih ali je prav, da se uvedejo spremembe pri popolnjevanju stalne sestave Slovenske vojske. Nikakor ne, seveda je prav. Ali je prav, da se ustavi kadrovsko zmanjševanje v Slovenski vojski? Ja, na vsak način, prav je, da se te stvari uredijo. Je prav, da se uredi status vojakov po 45. letu? Absolutno je prav. V nebo vpijajoč problem je to že dolga leta. Ali je prav, da se uredi njihov prehod v druge državne organe, kot opcija? Seveda tudi to je absolutno prav. </font><br/>
<font size="4">	Tisto kar bi rad opozoril je, da zdaj, če je prav, ni vselej tudi vse pravilno. Ni vselej tudi vse pravilno in mi smo želeli z našim opozorilom pač dati poudarek na to, da seveda utegnejo te rešitve, ki jih je zdaj pripravilo Ministrstvo za obrambo, v relativno zelo kratkem času povzročiti velike težave v javnem sektorju. Kdor ni imel opravka s sindikati javnega sektorja oziroma kdor malo podrobneje ne pozna samih razmerij in odnosa do sistema plač v najem sektorju, bi morda menil, da je to, da se pridobil dvotretjinska večina v Državnem zboru in se ta novela zakona sprejme, da je to dovolj, ampak mislim, da se bo relativno hitro pokazalo, da to ni dovolj. Poznam ta dokument, ki ga je pokazal minister za obrambo in bi si takratno, to je bilo nekako mnenje Ministrstva za javno upravo, ali je mogoče vse te probleme o katerih govorimo in ki jih zdaj želi zakon urediti, urediti v posebnem zakonu, torej v samem področnem zakonu, zakonu o obrambi. In naše takratno stališče je bilo, tudi minister je spomnil nanj, da je seveda možno to storiti znotraj Zakona o obrambi. Seveda pa mi nismo takrat predpisovali kako. To tudi ni bila naloga ministrstva za javno upravo in tudi takrat smo bili s strani službe Vlade za zakonodajo opozorjeni kot nadomala enake probleme kot nanje zdaj opozarja Zakonodajno-pravna služba Državnega zbora. Namreč, da rešitve, tako kot so zapisane zdaj, pomenijo izjeme, vsaj dve, ki jih urejata Zakon o javnih uslužbencih in Zakon o sistemu plač v javnem sektorju. Torej, tudi če se te določbe zapišejo v Zakonu o obrambi, so na nek način v koliziji s tema dvema zakonoma, ki ju zdaj omenjam. Ne glede na to, da smo tudi takrat na Ministrstvu za javno upravo trdili, da bi lahko Zakon o obrambi s temi spremembami funkcionirali samostojno, pa smo bili takrat in </font><br/>
<br/>
<b><font size="4">27. TRAK: (TB) – 16.10</font></b><br/>
<br/>
<font size="4">	(nadaljevanje) smo opozorjeni tudi danes, s strani Zakonodajno-pravne službe, da temu vendarle vse ni tako in da, če drugega ne, je nujna neka uskladitev tudi v teh dveh zakonih, ker določata, med drugim, zagotovitev enakopravne dostopnosti delovnih mest vsem zainteresiranim kandidatom, pod enakimi pogoji, tako da je zagotovljena izbira kandidata, ki je najbolj strokovno usposobljen, če naštejem, mislim, če omenim samo eno izmed določil, da lahko predlagana razporeditev vojaka odstopa od temeljnih načel Zakona o sistemu plač v javnem sektorju in da težko zdrži presojo, dikcija kajne, da vojak, ki zapusti Slovensko vojsko, da ima še vedno posebne pravice, izhajajoče iz statusa vojaka.</font><br/>
<font size="4">Na to želimo opozoriti. Ne da za vsako ceno nasprotujemo. Žal smo, kar zadeva spoštovanega obrambnega ministra, seveda vselej relativno hitro tarče, če povemo kakršnokoli kritično, na račun tistega, kar prinese v Državni zbor, da je zelo hitro ogenj v strehi, kajne, in da smo zelo hitro na točki, ko smo proti Slovenski vojski, da si ne želimo Slovenske vojske in podobno. To smo zdaj, nedavno, lahko slišali, pa smo samo konstruktivno opozarjali na nekatere zadeve, kar zadeva Zakon o investicijah v Slovensko vojsko.</font><br/>
<font size="4">Zato, spoštovani minister, je takšen poseg, ki seveda formalno sicer ni poseg v Zakon o sistemu plač v javnem sektorju in Zakon o javnih uslužbencih, je pa seveda velik odmik od veljavnih določil, teh dveh zakonov, to pa vsekakor je in bi seveda terjal vključitev širšega partnerstva v javnem sektorju, kar boste, po takih oziroma ne vi seveda, ampak Vlada, kajne, po takih lex specialis variantah, dobili relativno zelo hitro – zelo hitro – jaz jih, ne bom zdaj našteval, kdo vse bi čakal v vrsti, ampak zelo hitro, da se tudi za katere druge skupine v javnem sektorju, zadeve rešujejo podobno. Zato mi opozarjamo, da brez nekega širšega konsenza, taki posegi peljejo v razgradnjo enotnega plačnega sistema. Na to opozarjamo vseskozi, ker smo bili ob kakršnihkoli poskusih, kakršnegakoli ločenega separatnega urejanja zadev s katero od plačnih skupin, seveda takoj tarča kritik, da to vodi v razgradnjo enotnega plačnega sistema.</font><br/>
<font size="4">Sicer, saj, imate vso možnost minister, da pravzaprav tudi predlagate bolj smelo rešitev, kajne, da gre resnično ta segment iz enotnega plačnega sistema. Seveda, kako boste to izpeljali, ne vem, mi ni jasno, moram reči, je pa seveda mnogo potencialnih, ki bi takoj pristali na to, seveda, če bi lahko enotni plačni sistem zapustili tudi oni.</font><br/>
<font size="4">Tako da, opozarjamo na, bom rekel, na nek, na prvo stopnico k odpiranju Pandorine skrinjice, </font><br/>
<br/>
<b><font size="4">28. TRAK: (NB) – 16.15</font></b><br/>
<br/>
<font size="4">	(Nadaljevanje) razgradnje enotnega plačnega sistema. Žal je pred desetimi leti, ko se je ta sistem uvajal, to smo lahko že večkrat ugotavljali tudi v tej dvorani, pač vojska pristala v tem enotnem plačnem sistemu pa še nekatere skupine bi bilo bolje, da takrat ne bi pristale v njem, ampak zgodilo se je to in danes pač to imamo kar imamo. Da se bo zelo hitro pojavil problem tudi umeščanja v razrede glede na izobrazbo, na opozarjanje načela enakega plačila za enako delo na primerljivih delovnih mestih, nazivih in funkcijah in še bi lahko naštevali. Na to želimo mi opozoriti, ko smo kritični do teh rešitev. Seveda to pa nikakor ne pomeni, da smo proti, da se vse te stvari, ki jih zakon dobronamerno želi rešiti, samo jih rešuje očitno na brzino, relativno nerodno in seveda / nerazumljivo/ težko mimo vsega kar je o predlagani noveli zakona zapisala Zakonodajno-pravna služba Državnega zbora, zelo težko, čeprav je po drugi strani res, da smo zdaj od marca naprej priče v Državnem zboru, da bolj ali manj Zakonodajno-pravna služba karkoli že napiše na karkoli že opozarja, predvsem pri protikoronskih zakonih pa še pri katerih je bilo tako in preprosto piše, ampak je nihče ne sliši. Nihče je ne sliši. Včasih se človek vpraša, zakaj sploh še imamo v Državnem zboru, če je nihče ne upošteva, ampak resnično velika večina zakonov, ki je zdaj romala letos skozi ta Državni zbor, se vladajoča koalicija na mnenja Zakonodajno-pravne službe sploh ni ozirala. V tem segmentu se jaz moram strinjati, tako kot sem se takrat tudi z vladno službo, zakonodajo in zdaj z Zakonodajno-pravno službo Državnega zbora, da tukaj je problem, da so ti, tako te spremembe kot tudi oba zakona s področja javnega uslužbenca nekako toliko soodvisni, da bo iz tega, če bo zakon sprejet v taki obliki, seveda še velik problem. </font><br/>
<font size="4">	Tisto kar bi morda še opozoril, ker so se tako čudili minister, zakaj sploh govorimo o vojski in članstvu v političnih strankah. Ja, mi smo tudi na to opozorili. Mislim, da je popolnoma legitimno opozarjati na takšne stvari, še posebej zaradi tega, ker 47. člen nič ne ureja zdaj tega. Ne ureja. Nikjer ne omenja, obstoječi 47. člen, nikjer ne omenja članstva v političnih strankah, da je to dovoljeno, ni dovoljeno in tudi jaz vem zakaj pogodbenikov nihče ne sprašuje po tej izjavi ali je član kakšne politične stranke. Seveda, preprosto zato, ker že tako ali tako je zelo težko dobiti ljudi za pogodbeno rezervo in bi bil to še lahko še dodatno omejujoč faktor, pa se jih zato sploh ne sprašuje in se teh izjav sploh ne zahteva. Pa me boste demantirali, če ni res in zato mi ni čisto jasno zdaj zakaj bi pa zdaj, če tega v zakonu zdaj ni,</font><br/>
<br/>
<b><font size="4">29. TRAK: (DAG) – 16.20</font></b><br/>
<br/>
<b><font size="4">	</font></b><font size="4">(nadaljevanje) zakaj bi pa zdaj naenkrat izrecno pa morali to zapisati v zakon. Zakaj čutite takšno potrebo, da se to zdaj zapiše v zakon. Veste, marsikaj ostane v spominu, in to, če se v javnosti pojavijo ugibanja ali pa celo strah, da bi se znotraj teh pogodbenih rezervistov znašle tudi paravojaške skupine tipa vard ali pa še katerih drugih, mislim, da je to glede na trenutno situacijo, ko vsaj ena izmed teh paravojaških skupin paradira po Sloveniji, kakor se ji zljubi, patruljira ob meji, legitimira državljane, tudi tuje državljane, da je med ljudmi upravičen tudi ta dvom, da bi se lahko ti ljudje znašli tudi v pogodbeni rezervi, za katero vsaj ta pristojnost oziroma naloge te prostovoljne pogodbene rezerve, kar je nov termin zdaj v tem zakonu in tudi ni popolnoma razjasnjen, seveda tudi te naloge niso natančno razjasnjene. Ampak dejstvo je, da očitno ti rezervisti v nekih drugih časih, v razmerah vojne ali nekega izrednega stanja, opravljajo tudi naloge, kot jih opravlja redna vojska. Seveda se bodo očitno znašli tudi v tej situaciji, saj ne bodo samo stražili ali pa ne vem kaj, ampak se bodo verjetno znašli tudi v taki situaciji. Tu pa težko zdrži presojo ta primerjava med policijo pa vojsko; policija se pač v taki situaciji ne znajde, se ne bi smela znajti, vojska pa se lahko. Pojdite vprašat v Ormož ali pa še kam drugam, kjer imajo v zadnjih dneh zelo veliko izkušenj z navzočnostjo vard / oglašanje iz dvorane/, pa boste slišali ljudi. Zato opozarjamo tudi na to, mislim, popolnoma legitimno. Nenazadnje pa, minister, saj sem vam tudi na hearingu, ko ste kandidirali za ta položaj, ni zdelo nič spornega, če bi take paravojaške skupine ali pa posamezniki iz teh paravojaških skupin patruljirali na meji ali pa opravljali lažja dela, kot ste se izrazili. Tudi to pomnimo, tudi to smo takrat slišali. Zato ne vem, od kod zdaj prav zamera, da si na take stvari sploh upamo, da si sploh drznemo opozoriti. Še posebej zato, ker v 47. členu doslej tega ni bilo, zdaj pa se naenkrat to zdi tako pomembno, da se to zapiše. Na te stvari smo želeli posebej opozoriti, kar seveda ne zmanjšuje pomena prizadevanj, da se reši tako status slovenskega vojaka oziroma uslužbenca v Slovenski vojski po 45. letu, da se ustvarijo pogoji za popolnitev stalne sestave Slovenske vojske, o kateri je pravzaprav v teh spremembah malo govora, in težko bi rekel, da ti ukrepi pripomorejo kaj dosti k temu, da se bo povečala stalna sestava Slovenske vojske. Je pa precej pozornosti namenjene ravno tej rezervi oziroma pogodbenikom, kar mislim, da </font><br/>
<br/>
<b><font size="4">30. TRAK: (DAG) – 16.25</font></b><br/>
<br/>
<b><font size="4">	</font></b><font size="4">(nadaljevanje) v osnovi problema popolnjenosti Slovenske vojske ne more rešiti. </font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Hvala lepa, kolega poslanec.</font><br/>
<font size="4">	Besedo je želel minister za obrambo mag. Tonin. Pripravi naj se poslanec Jani Möderndorfer. Izvolite, spoštovani gospod minister.</font><br/>
<br/>
<font size="4">	</font><b><font size="4">MAG. MATEJ TONIN: </font></b><font size="4">Hvala lepa, predsednik.</font><br/>
<font size="4">	Poslancu Medvedu pa še komu se lahko opravičim, če koga prizadenem z nekoliko bolj radoživimi razpravami, ampak sem takšen tip razpravljavca, kot je, recimo, morda poslanec Bandelli ali pa poslanec Möderndorfer, ki nekoliko bolj živo in doživeto razpravljamo, in potem tu morda stvari izpadejo, kot da se jezimo, ampak vsaj jaz tega tako ne dojemam; tako nisem čisto nič na vas jezen in vas vsekakor cenim. </font><br/>
<font size="4">	Rad bi eno stvar rekel, glede tega, kako urediti to, po 45. letu. Vsi se strinjamo – in to je skupna točka -, da je to na nek način treba urediti. Zdaj, kako pa, da bo učinkovito. Edina učinkovitost je ta, da vojaki ne bodo izgubljali, torej, da ohranijo vse iste pravice. To je bila osnova, iz katere smo izhajali, in verjamem, da bi vsakdo na mojem mestu izhajal tako, da je to zadevo možno urejati samo na način, da se ohranijo iste pravice, ne pa da so zaradi tega kaznovani, ker jim pri 45. letih pogodba poteče; to je bila osnova. Kako to urediti, pa sami veste. Bili ste minister, tudi vi ste te stvari premlevali. Včasih se mi očita, češ da ne povem, da so to že nekateri moji predhodniki delali. Povem, da rešitve, ki so v tem zakonu, oziroma nekatere dikcije so prepisane iz rešitev, ki jih je pripravljala ministrica Katičeva, kot sem že prej rekel, ki jo izjemno cenim, in mislim, da je velika škoda, tako kot je predsednik Bevk rekel, da tisti Zakon o obrambi takrat ni bil sprejet, ker je dejansko zadevo celostno prenavljal. Ampak tako je pač bilo, tudi zaradi sebičnosti določenih opozicijskih ali pa koalicijskih strank se je ta zadeva tako zgodila. Zdaj smo na točki, kjer je ta stvar urgentna. Jaz sem prepričan, če bi na tej točki prišel s celostnim zakonom, tako kot morda ministrica Katičeva, da istega pripeljem sem še enkrat, da bi se zagotovo v opoziciji našlo dovolj glasov proti temu zakonu in potem problem ne bi bil rešen. Je pa ta zadeva urgentna in jo je treba takoj, nemudoma rešiti. In potem, ko moraš situacijo rešiti, vidiš, kakšne imaš rešitve, en pravnik pravi tako, drugi pravnik pravi drugače, oba se sklicujeta na zakone in na ustavo, in na neki točki je treba sprejeti odločitev. Jaz mislim, da ni bilo več časa za cincanje, ampak se je bilo treba odločiti – naredili bomo tako; zdaj, ali bodo potem tu razni pravni spori ali kako bo, bo čas pokazal. Ampak jaz mislim, da je ta odločitev, ki smo jo izbrali in predlagali, najboljša, ima podlago v Zakonu o javnih uslužbencih, ima podlago v vseh tistih razpravah, ki so se doslej odvijale. In tu se jaz strinjam s pojasnilom ministrstva, ki ste ga vi vodili takrat, ki pravi: »Upoštevaje vse te razprave, ki so bile, ter po ponovni proučitvi menimo, da gre pri vprašanju prehoda vojakov po 45. letu starosti v druge državne organe za specifično situacijo oziroma problematiko, ki jo je treba primarno in celovito urediti v posebnem zakonu, ki ureja Slovensko vojsko.« Tako jaz tu zgolj sledim vašim razmišljanjem ministrstva, ki ste ga vi takrat vodili. In mislim, da je bilo to razmišljanje pravilno, in mi se zdaj na ministrstvu tega tudi enako držimo, ker je to edini način, in to nam omogoča 22. člen Zakona o javnih uslužbencih, da to specifiko uredimo. Zakon to omogoča, in to želimo urediti na način, da vojaki ne bodo kaznovani. Jaz ne vem, kje so vsi sindikati bili pred tem, ko so bili vojaki v podrejenem položaju v primerjavi z ostalimi uslužbenci, kjer so bili zaposleni samo do 45. leta. Glejte, določene specifike so tudi bonitete. Nekaterim poklicem se plačuje poklicna pokojnina,</font><br/>
<br/>
<b><font size="4">31. TRAK: (IP) – 16.30</font></b><br/>
<br/>
<font size="4">	(nadaljevanje) pa so vsi znotraj javno-uslužbenskega sistema. Pa imajo nekateri recimo znotraj tega enotnega javnega sistema zaradi specifike njihovega dela priznano to in se jim plačuje dodatna sredstva za poklicno pokojnino. Drugi javni uslužbenci tega nimajo. Skratka, je že v obstoječi ureditvi pripoznana določena specifika, in jaz mislim, da tukaj bo tudi to prepoznano, ker drugače ne more iti, ker mi enostavno nič novega ne navajamo, ampak zgolj, da se pridobljene pravice ohrani. </font><br/>
<font size="4">	Glede članstva v političnih strankah. Glejte … Ministrica Katičeva je v tisti celoviti spremembi zakona o obrambi v 52. členu predlagala isto dikcijo, kot jo zdaj predlagamo mi. Isto dikcijo. Policija ima še enkrat to, da rezervisti v policiji imajo izrecno dikcijo, da so lahko člani političnih strank oziroma da ta prepoved za njih velja. In ko sprašujete, zakaj smo zdaj to pripeljali sem, da bi zadevo jasno in eksplicitno uredili na način, kot se je zdaj izvajala, ker se članstvo v politični stranki za rezerviste ni preverjalo, in da bi to uskladili s tistim, kar imajo tudi policisti. To je vsa poanta. </font><br/>
<font size="4">	Kljub vsemu, a ne, so pa rezervisti tudi pripadniki Slovenske vojske. Imate poklicne pa mate rezervne pripadnike Slovenske vojske, a ne. Ampak za vse pa velja naslednji 16. člen Zakona o službi v Slovenski vojski, ki pa je, zelo jasno piše, načelo prepovedi političnega delovanja. Kjer piše, pripadnik Slovenske vojske med službenim časom in dejanskim opravljanjem vojaške službe ne sme politično delovati niti se ne sme udeleževati aktivnosti političnih strank, razen če ne gre za opravljanje službenih zadev. Pripadnik se v uniformi ne sme udeleževati političnih shodov. </font><br/>
<font size="4">	Glejte, tudi, tudi ob sedanjem stanju, ko so rezervisti lahko člani političnih strank, in če bo ta dikcija ostala, bodo lahko tudi v prihodnje, imajo v drugem zakonu o službi v Slovenski vojski zelo jasno prepoved kakršnega koli aktivnega političnega delovanja. Tako da jaz ne vidim, iz kje se ustvarja ta strah, kaj se bo zgodilo, kako bodo člani nekih posameznih strank tukaj se vključevali notri in se ne bojo. </font><br/>
<font size="4">	Glede teh vardistov, glede teh vardistov, ki se toliko očita. Verjemite mi, da vardisti ne morejo priti v Slovensko vojsko. Nimajo pogojev. Ker zato, da ti postaneš pripadnik Slovenske vojske, moraš izpolnjevati psihofizične stvari, moraš opraviti varnostno preverjanje. Zdaj, to, kar je vidno po televiziji in kar jaz najostreje obsojam, sem to obsojal javno in še kako drugače, da te pripadniki vard ne grejo čez to sito, ker jaz mislim, da varnostnega preverjanja ne opravijo, tudi po moje je zelo velika verjetnost, da, bi rekel, psihosocialnih oziroma zdravstvenih pogojev ne izpolnjujejo. In zato je vsakršen strah, kako se zdaj to odpira na široko, vardi vrata, pač navadno politiziranje, ki morda služi napadu name ali pa morda tudi kakšnim drugim razlogom, ampak ni pa to zdaj nek element, kjer bi to predstavljalo neko grožnjo. </font><br/>
<font size="4">	Zdaj pa, če zaključim z nekoliko bolj pozitivno usmerjenostjo. Glejte, jaz sem vesel, da se vendarle številke nekoliko popravljajo. Zdaj, če smo imeli še v preteklosti na koncu izplen minus tristo, se pravi smo v mirnodobnem času izgubili za bataljon vojakov, je zaenkrat številka spodbudna. Na dan 9. 9. je, doslej se je v Slovenski vojski leta 2020 zaposlilo 118 pripadnikov, odšlo jih je pa 142. Še vedno smo za 20 in še nekaj v minusu, ampak je to še vedno mnogo boljša številka, kot je bila to v preteklosti. </font><br/>
<font size="4">	Tako da, načelnik me opozarja, da smo imeli danes tudi tak lep dogodek, kjer je bilo 64 spet novih kandidatov v </font><br/>
<br/>
<b><font size="4">32. TRAK: (IP) – 16.35</font></b><br/>
<br/>
<font size="4">	(nadaljevanje) Vipavi. Tako da mi vse delamo na tem, da bi bile te številke na koncu leta pozitivne. Je pa najverjetneje odgovornost vseh nas, da pač malo damo pozitivnega duha pa nekaj pozitivne energije. Če bomo vsi skupaj razpravljali, kako je vse zanič, kako je vse slabo, kako so plače slabe, kako ne vejo, kaj bi počeli po 45. letu. Mislim, če take črne podobe slikaš o nekem sistemu, je potem logično, da se mladi ne odločajo za ta sistem. Zaradi tega jaz mislim, da je lahko tudi današnji zakon in pa sporočilo, da ne bomo pozabili na te ljudi, da bodo imeli tudi po 45. letu zagotovljeno socialno varnost, je lahko neka pomembna vzpodbuda za to, da se mladi priključijo vojski. </font><br/>
<font size="4">	Še enkrat pa, sem zagovornik tistih, da delamo to vse na prostovoljni bazi. Jaz ne želim, da bi morali kogarkoli prisilno siliti, da morajo nekaj služiti. Mi moramo sistem narediti zanimiv, takšen, da bo mlade same zanimal in da bodo sami v te vrste prihajali. In pomembno lahko k temu prispevamo, če o tem stvareh predvsem pozitivno razpravljamo. </font><br/>
<br/>
<font size="4">	</font><b><font size="4">PODPREDSEDNIK ANDREJ ČERNIGOJ (PS NSi):</font></b><font size="4"> Hvala, minister, za razpravo. </font><br/>
<font size="4">	K besedi se je prijavil gospod Jani Möderndorfer, pripravi pa naj se Jožef Lenart. </font><br/>
<font size="4">	Postopkovno? Gospa Monika Gregorčič. </font><br/>
<br/>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Ja, hvala lepa, gospod podpredsednik. </font><br/>
<font size="4">	Moj predlog je vezan na sklic današnje seje, na koncu katerega smo bili tudi pisno pozvani vsi udeleženci, da na seji uporabljamo zaščitne maske. In glede na to, da današnji epidemiološki rezultati testiranj kažejo nek žalosten rekord in glede na to, da vemo, da tudi v tej hiši virus aktivno kroži, saj je nekaj poslancev ima odrejeno odločbo o karanteni, nekaj pa se jih je odločilo za prostovoljno samoizolacijo, bi vas vljudno prosila in predlagam, da naslednjega razpravljavca zaprosite, opomnite, da si nadene vsaj med razpravo v znak kolegialnosti danes ostalih poslancev in strokovnih sodelavcev, da med razpravo uporablja zaščitno masko. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNIK ANDREJ ČERNIGOJ (PS NSi):</font></b><font size="4"> Hvala. </font><br/>
<font size="4">	Jaz se … Moram reči, da se tukaj strinjam, da je treba spoštovati pravila NIJZ-ja, zato bom tudi prosil kolegice in kolege v dvorani, da ta pravila spoštujejo, ne morem pa na žalost nobenega prisiliti. </font><br/>
<font size="4">	Najlepša hvala. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ):</font></b><font size="4"> Hvala lepa, predsednik. </font><br/>
<font size="4">	Glede na to, da seveda moja kolegica pač ne more preboleti marsičesa, kar se mene tiče, pač izkoristi vsako priložnost, tudi to, da seveda pokomentira, kar ima za pokomentirati, česar ji seveda ne očitam. To je njena pravica. Vendar dokler bom držal socialno distanco in dokler bom v prostoru, kjer vem, da imam bistveno boljše pogoje kot na katerem koli hodniku, kjer hodim po Državnem zboru, ali v drugih prostorih, kjer so vsi poslanci praktično bistveno bližje brez maske zraven mene, se mi zdi to seveda na nek način samo predstava za slovensko javnost, in zato o tem sploh ne bom diskutiral. Bom pa masko dal vedno gor, takrat ko seveda ne bom več mogel vzdrževati socialne distance. Med mano in kolegico je pa, mislim da, vsaj ene sedem metrov, tako da mislim, da do tja ne bo aerosol prišel. Sploh pa ne v tej veliki dvorani. </font><br/>
<font size="4">	No, kar se pa tiče same razprave, pa naslednje. Na začetku naj povem tisto, kar se mi zdi nujno, zato da bo seveda razprava korektna. To pa je, da seveda te besede niso namenjene vojski, niti gospodu načelniku, ki je danes zelo objektivno in seveda tudi argumentirano pač povedal razloge in podprl ministra v njegovi razpravi. Vendar razlika med načelnikom in seveda ministrom je drastična. Gospod načelnik, z vami ne bom polemiziral, ker bi bilo nedostojno. Ste vojak. Minister pa je politična figura, in zato je seveda tudi po funkciji in ne nazadnje tudi pristojnosti, ima te, da uveljavlja politične in pa seveda tudi strokovna stališča, kot politik v imenu Vlade v Državnem zboru. </font><br/>
<font size="4">	No, in tukaj pa seveda potem nastane ta problem, ali se vsi strinjamo s tem ali se ne strinjamo, kar seveda je predlagal. Naj na začetku povem, da je minister res opravil razgovore v poslanskih skupinah, </font><br/>
<br/>
<b><font size="4">33. TRAK: (DAG) – 16.40</font></b><br/>
<br/>
<b><font size="4">	</font></b><font size="4">(nadaljevanje) sam sem bil prisoten pri tem razgovoru in sem marsikatero zadevo tudi podprl in tudi povedal, kaj bi še celo jaz naredil. Zelo jasno sem povedal, jaz bi dal še kakšno odpravnino, ki si jo vojska zasluži, ne takšne, kot jo ima danes, ampak primerljivo z drugimi državami, da ko konča vojsko, če seveda ne more kje drugje delati, dobi takšno odpravnino, da lahko začne svojo karierno pot tudi izven Slovenske vojske. To bi bil eden boljših načinov zahvale vojski, vojaku, da se lahko odloči za takšen poklic, ker ve, kaj ga čaka na koncu, ko konča neko svoje obdobje zaradi takšnih ali drugačnih razlogov. Vendar v tej državi nikoli nismo imeli tega poguma, ker se gremo, ne vem, takšno ali drugačno enakost. Zato tudi nenazadnje ne smemo pozabiti – in te stvari bom ponavljal, dokler bom imel to možnost, to pa je, da je v bistvu Vlada Janeza Janše ustvarila enoten plačni sistem. Virant je takrat to predlagal in on je vzpostavil situacijo, zaradi katere ima Vlada Janeza Janše danes probleme in mora to reševati. Seveda so se problemi kazali že zelo kmalu po tistem, ko je bil plačni sistem sprejet, so izbile na plano vse težave in problemi tega plačnega sistema. Ob tem ne pozabimo, da se je takrat, ko se je plačni sistem sprejemal, to sprejemalo s tako hvalo, s takim pompom, da to bo pa zdaj rešilo vse težave in vse probleme. Vsi smo vedeli, da je bil takrat na silo forsiran ta zakon iz enega samega razloga, ta pa je - volitve so bile pred vrati in ta plačni sistem je Janez Janša zelo drago plačal na koncu. Jaz upam, da se zaradi tega verjetno še danes Janez Janša z besedo, ki jo venomer ponavlja, to je »virantovanje«, zahvaljuje svojemu bivšemu sodelavcu za ta zakon. Hudič pa je seveda v podrobnostih, ko ta plačni sistem prizadene zelo pomembne poklice, ki so vitalni za to državo in nujno potrebni, brez katerih ne moremo. Od zdravstvenih delavcev do učiteljev, do vseh servisnih služb, ki jih imamo, takšnih ali drugačnih, da jih ne naštevam, ker jih je ogromno, do znanstvenih raziskovalcev, do nenazadnje policije, vojske, in vseh ostalih, ki so v tako imenovanem javnem plačnem sistemu. Minister to zelo dobro ve. Ko bo prvič dosežen družbeni dogovor, da vojska izstopi iz tega ven, so naslednji policisti, zdravstvo, šolstvo in vse ostalo. Tu je treba potegniti črto, kakorkoli to obračamo. In tisti, ki danes temu reče, da to ni tako, ima resen problem. Zato je moje vprašanje naslednje. Ko je Vlada sprejemala ta predlog zakona in ga poslala v Državni zbor, ali je odprla diskusijo in vprašanje, kaj bo naredila, ko bo imela na tapeti vse ostale skupine, ki bodo hotele podobno, z enakimi tezami, da odhajajo ven, da jih težko dobimo… Poglejmo samo medicinske sestre! Ni jih! Ni jih, ker za ta denar nočejo delati, in odhajajo masovno v tujino. Zdravniki gredo raje v zasebni sektor. Zdravniki se sploh več ne sekirajo za koncesije, zato ker vedo, da bodo kot čisti zasebniki bistveno bolje zaslužili, pa še šefa ne bodo več imeli nad glavo. Problem je, ker samo najbolj vitalni ali pa najbolj komplicirani poklici, ki brez infrastrukture, ki je v zdravstvu zelo pomembna, preprosto ne morejo na določenih področjih delati. </font><br/>
<font size="4">	Če se vrnem nazaj k vojski. Nujno je potrebno, da se ta vprašanja uredijo. Minister je rekel: »Kako naj to uredimo, pa vi povejte, eden mora to rešiti, na nek način je treba pristopiti, ali imate boljšo rešitev… » Saj nas dobro, uspešno provocira, vse nas, poslance, tiste, ki imamo kaj povedati, kajne. Pa vendar, minister, nismo poslanci zato, da dajemo rešitve na mizo, minister je tisti, ki daje rešitve na mizo, Vlada. Vlada prihaja s predlogi, Državni zbor pa jih ovrže, dopolni ali sprejme. Zakon o obrambi ni zastonj postavljen z dvotretjinsko večino, ampak je z razlogom, zato da si vsakokratna oblast ne more izmišljevati,</font><br/>
<font size="4"> </font><br/>
<b><font size="4">34. TRAK: (TB) – 16.45</font></b><br/>
<br/>
<font size="4">	(nadaljevanje) kaj bo delala s tem zakonom, in določeni zakoni in vemo vsi kateri so, so nujno potrebni, da seveda imajo to varovalko in takrat išče se konsenz in minister je bil dovolj pameten, da je prišel z določenimi predlogi, za katere je vedel, da bi eventuelno lahko dalo z dvotretjinsko večino rešit. Pa smo spet tam. Vsaj dve podrobnosti sta pa tisti, ki pa na koncu sta ključni. In, ali veste, nobeden še ni odstopil, pa nobeden ni padel ali pa noben projekt ni šel k zlu, zaradi nekih »huge« velikih zgodb, ampak vedno zaradi nekih bedastih, majhnih podrobnosti.</font><br/>
<font size="4">In ti dve podrobnosti sta ključni. Ena podrobnost je in zato mi je danes zelo všeč, ko je gospa mag. Andreja Kurent začela svoj uvod na relativno nenavaden način. Začela je z razlago, kaj je Zakonodajno-pravna služba. To vsak poslanec ve, kaj je in točno to, kar je govorila, je nam vsem to kristalno jasno - tudi članom Vlade je to kristalno jasno – ampak to je povedala z razlogom. Povedala je z razlogom in, ali veste, saj poslanci, kolegi in kolegice, veste, nam gre strašno na živce predsednik Državnega zbora, preden imamo kakršnekoli volitve, tajne volitve, se pravi tajno glasovanje in nas vsakič znova in znova, sproti nam bere, v svojem scenariju, katerikoli predsednik, ne samo zdajšnji, kajne, nam bere tekst, kaj so veljavne, kaj so neveljavne glasovnice in podobno, pa vsi to že znamo na pamet, ampak to z razlogom bere. Zaradi tega, ker je to na koncu tako občutljiva materija, da se zna na koncu kdo celo pritožit, da kaj ni vedel, da slučajno ni bil seznanjen in podobne zgodbe.</font><br/>
<font size="4">Zato bi bilo zelo »fajn«, če bi Zakonodajno-pravna služba po novem, to na začetku vsakič svojega mnenja vedno prebrala. Ne samo zapisala, prebrala, zato da bo počasi začelo poslankam in poslancem, nam vsem skupaj, postajat jasno, da ta služba ni bila ustanovljena samo zato, da nam nekaj malce pove. Ali veste, in… Z razlogom, zato da nas kot poslance in poslanke opozori, kaj je nezakonito, neustavno in tako naprej, in kaj je v neskladju z ostalo sorodno zakonodajo. In zato tudi ni slučaj, kar je zelo pomemben detajl, ki ga je mogoče nekdo preslišal, ko je omenila in je rekla, »smo neodvisna služba«.</font><br/>
<font size="4">Veste, za vladno službo za zakonodajo tega ne bi trdil. Tega res ne bi trdil, ampak, ZPS ni namenjen Vladi, ampak izključno Državnemu zboru in poslancem - tisti, ki odločamo. Ker če bi bil namenjen Vladi, potem ne rabimo zakonodajne službe Vlade. Zakaj toliko govora o tem? Zaradi tega, ker se nam vedno bolj in bolj pojavlja, da pravzaprav, če se le da, zaobidemo zakone, jih začnemo drugače interpretirat in drugače razlagat. In, kljub temu, da nam predstavnica Zakonodajno-pravne službe prebere in pove, saj veste, včasih povejo zelo na kratko, ni v skladu ta amandma, to, to, to… Danes je bilo to z nekim drugim namenom povedano, kar pomeni, za božjo voljo, poslanci in poslanke, sprejemate zakon z dvotretjinsko večino. Bodite pozorni, kajti to se ne dela vsak dan in ne kar tako in ne s komerkoli.</font><br/>
<font size="4">In, seveda, minister, v enem trenutku ste rekel, saj to je isto. Veste, slovenski pravopis pozna besedo isto, kar pomeni, to je prav tisto, enako pa prav takšno – in to sta dve besedi, ki imata dva različna pojma. En zakon, ni isti kot drugi zakon. Lahko je enak, podobna vsebina, ampak, se ne streže istim vatlom. Zato tako poenostavljat stvari, seveda, pač preprosto ne gre in, jaz se strinjam tukaj z stališči Zakonodajno-pravne službe, da najmanj kar je – bodite pozorni, minister – najmanj kar je, je mene zaskrbelo, ko reče naslednje »ni nam dalo ministrstvo odgovorov na naša vprašanja« in potem smo vsi tiho in govorimo o domoljubju in o tem, kako je to pomembno in kako je ta Slovenska vojska, ne vem, kaj še vse.</font><br/>
<br/>
<b><font size="4">35. TRAK: (TB) – 16.50</font></b><br/>
<br/>
<font size="4">	(nadaljevanje) Lepo vas prosim, dajmo ločit vsaj takrat, ko sprejemamo zakon, dve različni stvari no. Eno so kamere, pa se hvalit, kako vsi spoštujemo to vojsko in kako smo 1991 leta bili nekje prisotni. Oprostite, tudi jaz sem bil 1991 leta nekje, pa nikoli se še nisem v zgodovini pohvalil, kdo me je zbudil ob dveh zjutraj, pa kam sem moral ob petih zjutraj it z avtobusom in podobne neumnosti. Če je to tema za diskusijo, zato, da bomo lažje sprejel dvotretjinski zakon, lepo vas prosim, pa to nikamor ne pelje. Poleg tega, veste, zlorabljat besedo in to vas bom kar naprej opozarjal. Beseda domoljubje ni enaka patriotizmu. Domoljubje pomeni ljubiti dom. Lahko tudi ljubiti državo. Ampak, oprostite, ne vem, če imate rajši državo od svoje družine. Patriotizem pa ne pomeni ljubi doma, ampak izrecno se pove, kakšen odnos in do česa imaš odnos, pozitiven seveda. Ampak, v formi populizma, ki je na pohodu, ne samo v Evropi, ampak po celem svetu, seveda vsi uporabljajo besedo domoljubje. Poslušajte Trumpa, kaj govori. Ni slučaj beseda »homeland« in podobno, ki se uporablja tudi v drugačnih izrazih. In zelo taktno moramo vedet, kdaj je stvar političnega prepričevanja in kdaj ne.</font><br/>
<font size="4">Zdaj, minister je še enkrat omenil, je rekel, povejte mi, zakaj rezervisti, kajne, dajte mi en pameten argument, je vmes omenil. Dajte mi en pameten argument, zakaj rezervisti ne bi morali biti in tako naprej in tako naprej. Nismo mi tu, da bomo mi govoril argumente. Minister, vi jih boste polagal na mizo. Samo vi. Mi bomo spraševal, imeli težave, probleme, razmisleke, vi boste pa polagal argumente. In moje, seveda, naslednje vprašanje je. Veste, vi imate, minister, sploh en problem - ne samo vi, to se opravičujem, ne samo vi – vsi politiki imamo en problem, ko se enkrat nekaj izreče in je bodisi ali nerodno rečeno ali nerodno izrečeno ali pa celo rečeno v efektu, potem pa, ko ugotoviš, da si ga polomil, potem pa motoviliš, popravljaš in rečeš, da nisi tako mislil in tako naprej in da imaš drugačno mnenje, ampak, hudič, to se prime.</font><br/>
<font size="4">In prijelo se je tudi to, kajne, kar je za mene recimo, okej, s temi vardami pa to, jaz lahko verjamem, da bi se delal nek resen test, katere varde oziroma kdo je primeren za takšno službo in kdo ne in tako naprej, to vse verjamem, da bi se delal. Veste, ampak, ko pa meni nekdo reče, kajne, in to minister za obrambo, ko reče, citiram, Matej Tonin, zanje in za sledilce skrajno desničarskih medijev pravi, »da so, pol dojemljivi za vojaški poklic, kot sem se izrazil v odgovoru na novinarsko…« - bolj dojemljivi, kajne – »kot sem se izrazil na novinarsko vprašanje.« Če pa imamo mi Slovensko vojsko, kjer bojo tako imenovane desne stranke, ki so bolj dojemljive za vojsko in že se, bom rekel, na nek način tukaj približujem temu problemu in vprašanju, kot je, zakaj kar naenkrat za rezerviste ne bi bilo potrebno pogoj, da niso člani politične stranke, potem imam jaz resen problem. Pa minister, verjamem, verjamem, da to sploh ni bil namen.</font><br/>
<font size="4">Ampak če do danes to ni bil problem, zakaj ta problem zdaj odpirat? Zakaj ne to pustit tako, kot je bilo do zdaj? Primerjavo delat s policijo, tako kot so mi eni kolegi pred razpravo rekli, »pa saj ima policija isto«… Veste, policija pa vojska ni enako in to vi dobro veste. Hudo dobro veste. Ni slučaj, da imamo mi vojsko v kasarnah - stokrat sem že povedal - in da vojska v mirnodobskem času gre samo na poziv ven in še to na podlagi civilne zaščite po obstoječi zakonodaji. Še predsednik države je ne more kot vrhovni poveljnik kar tako ven spravit iz kasarne. Se ve kakšen je red.</font><br/>
<font size="4">Policija je bila tudi drugače šolana in izobražena za delo, ki ga opravlja. Vojska pa drugo delo. Spomnim se, nenazadnje, tudi ene razprave, ki smo jo imel eno nadstropje nižje, ko je predstavnik Slovenske vojske zelo jasno povedal.</font><br/>
<br/>
<b><font size="4">36. TRAK: (VP) 16.55</font></b><br/>
<br/>
<font size="4">	(nadaljevanje) Vojska se izobražuje za vojsko, za vojno in nenazadnje ima tudi tisto, kar seveda policija nima. Na koncu je tudi dostikrat pred odločitvijo, da mora nekoga ustreliti, ubiti. Prav tako tudi policija, ampak samo v samoobrambi, ne v obrambi, tisti klasični obrambi. In zato sta ti dve stvari popolnoma drugačni. Vojska ni za to tukaj, da bo varovala premoženje, družine in tako naprej vsak dan, to počne policija. In zato brez, da bi dajal kakršenkoli manjši pomen vojski zaradi tega, ker vojsko še vedno trdim, da jo potrebujemo in rabimo, nenazadnje sem bil za to, da gremo v Nato, sem bil za to, da imamo del pripadnikov v tej sestavi, ampak mešati hruške in jabolka ali pa celo dati vse v isto vrečo, no, to se pa ne bom strinjal nikoli. </font><br/>
<font size="4">	In te dve ključni podrobnosti – politika in zakonitost -, se pravi, da politično odpremo vrata možnost nekomu, kar seveda v profesionalnem delu vojske ni dovoljeno, rezervistom pa da, oprostite, jaz tega ne bom razumel in se s tem nikoli ne bom strinjal. In nenazadnje, minister, ko ste bili na posvetu, nam tega niste povedali. Tega ne. To smo zdaj izvedeli. Takrat so bile omenjene vse druge težave, s katerimi sem se jaz strinjal in jih podpiram. </font><br/>
<font size="4">Tako, da to so stvari, ki so v razmislek tudi vsem ostalim. Po informacijah sodeč in nenazadnje saj nismo od včeraj, saj se znamo prešteti, toliko časa smo že vsi v politiki, kot kaže boste imeli večino in boste vsaj na odboru lahko z dvotretjinsko ta zakon sprejeli. A je to v redu ali to ni v redu, bo pokazal čas, ampak zagotovo boste vi podpisani pod tisto, kar je nekoč bil podpisan mogoče za kakšne druge slabše stvari kakšen drug kolega, ki sem ga v razpravi že omenil. To sam ne bom nikoli mogel podpreti. Bom rekel drugače kot vi - vi meni argumentirajte, ne jaz vam zakaj je to lahko dobro. Vi meni povejte, zakaj lahko vojaka rezervista sprejmemo glede na njegovo politično članstvo v stranki. Jaz sem sam osebno prepričan, minister, da vsak zdravorazumski človek ima svoj svetovni nazor, pa bi mi to hoteli ali ne, ga ima in je to normalno, ker ima svoj razum, svojo pamet in gleda pač na neko zadevo. ampak to, da je pa član stranke in mi še celo temu odpremo na široko vrata, oprostite, s tem se pa jaz ne bom strinjal, še posebej ne v vojski. Kljub določilom, da dokler je aktiven, ne more se udejstvovati. Veste, tudi tam se zelo hitro pojavi tisto, kar večina ljudi dostikrat reče: »nisem vedel; sem pozabil; sem bil v zanosu; v končni fazi imam svoj pogled«. Tako, da to se mi zdi nujno, da to razčistimo.</font><br/>
<font size="4">Glejte, so anomalije v naši vojski. Rekli ste, kako to lahko uredijo v drugih državah. V drugih državah imajo drugačno ustavo, drugo zakonodajo, drugačno pot, nenazadnje so tudi trenutki, ko so to sprejemali, verjetno bili drugačni in tako naprej in nenazadnje imajo drugačno zgodovino. Tudi mi imamo drugačno zgodovino, smo majhna država, dosti zaverovani sami vase, prepričani, da smo, dostikrat, ne govorim o vas, ne govorim o Vladi, govorim o posameznikih, samozadostni in mislimo, da se svet okoli nas vrti in ne mi okoli njih in tako naprej, ampak kakorkoli. Ena od anomalij, ki jo že imamo, pa je ne bomo mogli več spremeniti – jaz se nikoli nisem mogel strinjati, da ima slovenska vojska sindikat, nikoli, pa ga imamo. In poslušamo in beremo zdaj to, kar nam pošiljajo vsak dan. Tudi nikoli se ne morem, mi smo ena redkih držav, kjer SOVA štrajka. Jaz to ne razumem. In podobno in podobno. To so poklici, kjer se ve, kakšen je način delovanja. In kljub temu, da sem liberalec, spoštujem pravila igre,</font><br/>
<br/>
<b><font size="4">37. TRAK: (VP) 17.00</font></b><br/>
<br/>
<font size="4">	(nadaljevanje) ker drugače sistem ne vzdrži. Ampak so pa meje za vse, vsaj v demokratičnem sistemu. </font><br/>
<font size="4">	Ja, zaključil bom s tem. Veste, če se ne strinjam z vami, še ne pomeni, da sem ne-državotvoren, tako kot to nekateri to zelo radi povedo ali pa v zanosu tako ponosno povedo. Imam kar nekaj sodelavcev, mislim, bivših sodelavcev, kar nekaj prijateljev dobrih, družinskih, ki delajo v vojski in sem ponosen na njih, da opravljajo to delo. Ampak to nima veze s postopkom sprejemanja zakona z dvotretjinsko večino, ki se mora sprejeti zakonito. In poslanci in poslanke imamo službo, Zakonodajno-pravno službo z razlogom – zato, da ne govorimo kasneje »nismo vedeli«. In tako je prav. </font><br/>
<br/>
<font size="4">	</font><b><font size="4">PODPREDSEDNIK ANDREJ ČERNIGOJ: </font></b><font size="4">Jani Monderdoreh, hvala za razpravo. </font><br/>
<font size="4">	K besedi se je prijavil gospod Jožef Lenart, pripravi naj se gospod Marko Bandelli.</font><br/>
<br/>
<font size="4">	</font><b><font size="4">JOŽEF LENART (PS SDS): </font></b><font size="4">Lepa hvala za besedo, predsedujoči. Torej lep pozdrav tudi gostom iz ministrstva, spoštovani minister.</font><br/>
<font size="4">	Imamo nekako nek čas v tem trenutku. Moram reči, da je žal, da v Sloveniji nobena uniforma več ne privablja mladih. No, morda tista društva airsoft, ostalo pa ni najbolj priljubljeno. In iz tega naslova potem tudi dolga leta trpi naša vojska in naša varnost. Sedaj jasno je bilo, da bo treba tole zagristi, ampak, bom rekel prejšnji ministri nekako niso imeli prave volje ali pa morda tudi tukaj notri ni bilo prave politične volje, prave podpore, da bi se lotili tega, da rešijo tole negativno fluktuacijo. </font><br/>
<font size="4">Če sedaj morda o tem, kar smo danes že tukaj slišali. Torej Državni svet, Zveza slovenskih častnikov, slovenski vojaki, s katerimi se veliko pogovarjam, ko gremo po terenu, dejansko vsi se strinjajo, da so nekako v tem zakonu dobre rešitve, da se uredi status vojaka, da bo nekako sovpadal tudi drugim poklicem, da bo njegov zaslužek in njegovo življenje nekako dostojno, če se tako izrazimo. Torej imamo dejansko pred sabo rešitve, da se za vojake po 45. letu poskrbi bolje, kot se je sedaj. So pa seveda različna mnenja, in sicer ni tako enostavno, po moje, narediti, ne vem, službo za vojaka za nedoločen čas. Torej Generalštab poudarja, da nam primanjkuje vojakov, bojevnikov, tj. pehota. In če se potem nekdo čuti enako sposoben pri 55 letih ali pa 60 letih, kot je bil pri 20, potem je to malo smešno. To so dejansko vse raziskane ugotovitve, da sedaj, da če bi imeli 60 let stare vojake, da bi imeli tudi veliko, veliko slabše usposobljeno vojsko in bi bili pripravljeni za varovanje države morda v 30 %. Je pa res, da na določenih drugih primerih, tam, kjer so pa v vojski vrhunski strokovnjaki, ki so se usposabljali celo 20 let, imeli ves čas šolanja, tam je pa seveda, ko se izgubi takšnega strokovnjaka na neki vrhunski tehnologiji, je pa škoda za slovensko državo in seveda za slovensko vojsko še toliko večja. Prav tako je tistega še težje nadomestiti, kot pa tega vojaka bojevnika, če se tako izrazim kot se je Generalštab. </font><br/>
<font size="4">In če gremo naprej. Minister je prinesel ven rešitve, ki seveda, bom rekel z neko normalno razmišljanjem v tem odboru pa tudi v Državnem zboru lahko dobijo dovolj podpore. To niso nobeni, bom rekel veliki rezi v obstoječe zadeve. Je pa tudi res, da pač imamo nekako poslanci v Državnem zboru tudi nalogo, </font><br/>
<br/>
<b><font size="4">38. TRAK: (NB) – 17.05</font></b><br/>
<font size="4">	</font><br/>
<font size="4">	(Nadaljevanje) da poizkusimo skozi svoje pozitivne razprave tudi narediti kakšen minimalni vpliv pri mladih, da se bodo bolj odločali za vojaški poklic. Sedaj, če rečem, da mogoče je notri v tem zakonu tudi nekaj naših predlogov Slovenske demokratske stranke ali pa so sovpadli enaki predlogi, kot smo jih mi že omenili, kot smo jih pobrali, bom rekel, po terenu, pri vojakih, se daje, našim mladeničem, mladenkam se daje neko motivacijo, recimo temu bombončke s katerimi bi jih lažje privabili, ker drugače pač ne gre. Potem pa tudi, da se s temi amandmaji dejansko zadostilo, me veseli, Zakonodajno-pravni službi in njenim pripombam. Torej tele amandmaje brez problema, ki so s ciljem, da se zadosti Zakonodajno-pravni službi podpiram, potem če ne rečem, da bi morda še lahko naredili kaj v tej smeri, da bi tudi delodajalci raje dejansko zaposlovali in dopuščali svojim delavcem, da bi bili v pogodbeni sestavi, se pravi, v rezervi. Tukaj bi se še mogoče v prihodnosti lahko kaj naredilo, vem pa, da je v tem trenutku morda pač bilo nekaj še bolj nujnih zadev, ampak tako kot imamo, ne vem, če imamo zaposlenih več invalidov, manjše prispevke v podjetju, bi lahko, če imamo več gasilcev pa tudi več pogodbenih rezervistov v službah, bi potem tudi imeli delodajalci nekaj od tega, ker vsakemu delodajalcu je težko, ko mu nekdo pač odleti izza stroja na usposabljanje vojaško ali kakšno drugačno. Tako da verjamem, da je minister nekako na pravi poti, da bo tudi ta zakon šel skozi, kajti v naslednjih letih je cilj, da se potem lotimo tudi te srednje bataljonske bojne skupine, če pa, pridobitve, če bo fluktuacija, če pridobitve vojakov ne bo, v bližnji prihodnosti, potem pa seveda ta cilj ne more biti izpolnjen. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Hvala lepa tudi vam, kolega poslanec. Na vrsti za razpravo je poslanec Marko Bandelli, pripravi naj se poslanec Miha Kordiš. </font><br/>
<font size="4">	Izvolite kolega Bandelli. </font><br/>
<br/>
<b><font size="4">	MARKO BANDELLI (PS SAB):</font></b><font size="4"> Predsednik, hvala za besedo.</font><br/>
<font size="4">	Ta Zakon o obrambi, te člene, ki spreminjamo, je sigurno to po mojem mnenju dobra stvar, pozitivna. Saj ni samo ta zakon, manjka jih v Sloveniji, ki bi ji morali spremeniti. Eden od prvih bi moral biti sam poslanski zakon, ampak pustimo, bomo debatirali drugič o tem. Tukaj gre za tri argumente, tri temeljne argumente, tako kot je tudi minister na začetku povedal, ki pa velikih zadev v stranki Alenke Bratuše ne vidimo toliko komplikacije pa težav glede tega. Seveda malo pojasnil verjetno, ampak bolj Zakonodajno-pravne službe. Dajmo se / nerazumljivo/, se pravi, za rezerviste, ki ste jih omenil, minister, ki bodo lahko zdaj sklepali tudi pogodbe za eno leto, tako kot je predvideno, mislim da bo to absolutno boljša zainteresiranost, kar bo pomagalo vojski, ki je itak v stalni podhranjenosti, če bi tako rekli, in to mislim, da je ena dobra zadeva. Mislim, da se bo to sprostilo, bo lahko interes lahko večji. Saj vemo, da dobivamo nadomestila, dobivajo / nerazumljivo/, mislim da je to ena zadeva dobra v tem smislu. Če govorimo pa o 2. členu, 2. člen, ki se nanaša na 92. člen, drugi člen tega zakona, to podaljšanje pogodbe po 45. letu starosti, tukaj ne vidim nič drugega kot pozitivno zadevo. Jaz mislim, da pri 45. letu starosti je še popolna aktivnost človeka, ki lahko da od sebe še marsikaj, predvsem pa, če je želja to, če je bila to po tolikih letih dokazano ali pa je bil to razmislek same vojske in samih ljudi, ki se bi odločili, da bi ostali lahko notri. Zakaj jim ne dati možnost, če se čutijo v tej fazi, da bi lahko ostali po tem letu naprej. </font><br/>
<font size="4">	</font><br/>
<b><font size="4">39. TRAK: (IP) – 17.10</font></b><br/>
<br/>
<font size="4">	(nadaljevanje) Še bolj pametna zadeva se mi zdi pa to, da bi lahko bili, imenujemo prerazporejeni na druga ministrstva. Vsaj da bi dobili službo do njihove upokojitve. Tudi to se mi zdi kot rešitev dobra in jo absolutno podpiramo. Zelo dobra stvar je tudi ta, da bi bila to nadomestilo, tudi če ne bi bil isti plačilni razred, kakor ste rekli. Da bi šel na drugo delovno mesto za z nižjo kvalifikacijo ali pa razredom kot takim, ki spada v plačilni razred v javnem sektorju, da bi dobil vsaj enak denar, kot ga je dobil prej. </font><br/>
<font size="4">	Zdaj pa ne moremo drugače, kakor pomisliti na to, kar je Zakonodajno-pravna služba tudi pa povedala. Zdaj, več njih je to omenilo, zakaj sploh Zakonodajno-pravna služba je tukaj. Sama Zakonodajno-pravna služba je na začetku povedala, kaj ona sploh dela tukaj. Kakšna je njena funkcija tukaj v našem parlamentu. Zdaj jaz sem prepričan, da te neustavnosti, ki so jih omenili prej, verjetno bi bilo potrebno tudi z vaše strani malo pregledati in spremeniti te zadeve. Zdaj, jaz zdaj se dam. Je pa tudi res, da Zakonodajno-pravna služba reče, da iz vidika zastavlja se vprašanje. Se pravi, tudi oni niso prav 100 % v to, kar govorijo. Tudi če so vsi kvalificirani glede tega. Jaz berem vaše mnenje, Zakonodajno-pravne službe. Tudi oni pravijo, da ta zakon glede tega, bi bilo boljše, da bi bil urejen v Zakonu o službi v Slovenski vojski. Ne vem, verjetno so strokovnjaki na vaši strani tudi to preštudirali, da je prav, da se zdaj v tem zakonu to stvar spreminja. </font><br/>
<font size="4">	Zdaj, kakor sem prej omenil tudi, se mi zdi zelo dobra stvar, da je tista, da jim ostane v vsakem primeru ista plača, kadar se oni, če bi oni dobili prerazporeditev na drugo delovno mesto, na drugo ministrstvo, na drug javni del, javne uprave, mi v Stranki Alenke Bratušek to podpiramo. </font><br/>
<font size="4">	Zdaj malo na čudno je, seveda, veste, eden bo rekel lahko tukaj, bo rekel, ja, ima privilegirano. Zdaj, on je v vojski, ima privilegirano, da lahko dobi državno službo namesto enega drugega, ki je lahko verjetno ravno tako kvalificiran glede tega. Jaz pa mislim, da potem, če človek je odslužil do 45. leta vojsko in dal vse za našo državo, da je tudi prav, da ima en drugačen, ne bom rekel privilegiran status, ampak da ima eno prednost, ker je že tako ali tako bil v tej službi, to je obstajalo, prerazporeditve, interne, če bi tako rekli. </font><br/>
<font size="4">	Kar sem pa malo skeptik, je na ene podatke minister, ki ste vi dali ven, ki sem prebral, že zadnjič sem hotel vas vprašati, ampak sem rekel, verjetno da so točni, zato samo bi rad malo pojasnil, če je to res. Pri finančnih posledicah. Tukaj se mi zdi tisti znesek, ki ste ga omenili, od 35, da je treba zagotoviti leta 2021 35 tisoč evrov. Če je to samo ta znesek in potem v naslednjih letih 50 tisoč evrov, ni omembe vredno. Kaj govorimo o 35 tisoč evrih? Če je to težava za vojsko, jaz mislim, da je to res težava za Slovenijo. Zdaj, če moramo zagotoviti sredstva, ne vem, kje v rebalansu ali pa v drugem proračunu za 35 tisoč evrov, da ne znate sami iz vaših virov to zagarantirati, bi bilo malo zaskrbljujoče. Evo to, ta zadeva me je malo, mi je malo dalo misliti, če lahko mi potem samo to odgovorite. </font><br/>
<font size="4">	Zdaj, Stranka Alenke Bratušek, mi smo, res je, smo podpisali in smo se sopodpisali, smo sopodpisniki amandmaja k 1. členu. Zdaj, morate pa paziti nekaj, minister. Mi smo, mi smo v bistvu podpisniki tega člena izrecno iz enega razloga. Da ne bi bilo najmanjše možnosti, da bi se lahko člani varde priključili tam, da vam povem pošteno. Ker mislim, da je to, ne bi spadalo, ne bi spadalo nikamor. Veste, tako kot je rekel moj kolega prej, vsakemu se ponesreči kakšen stavek. Saj tudi meni se, ampak taki smo, in potem nas povzamejo povsod, kamor smo, kakor da smo res v takem smislu, kar je. </font><br/>
<br/>
<b><font size="4">40. TRAK: (IP) – 17.15</font></b><br/>
<br/>
<font size="4">	(nadaljevanje) Tisto, ki ste rekli, ne, zdaj citiram, ne vidim razloga, zakaj teh posameznikov ne bi vključili ob primerni usposobljenosti, v varnostnem preverjanju v uradne strukture Slovenske vojske. Mislim, jaz vam bom povedal tisti moment, kar sem slišal ta vaš stavek, sem rekel, jaz ne morem verjeti v tisto, kar bivši kolega Tonin, poslanec, sedaj minister je rekel. Jaz mislim, da je to en nesrečen stavek, minister, ki sem tudi prepričan, da ste mislili drugače ali pa zdaj ste si premislili na to, kar je, ne, ampak kljub temu smo rekli, da bi vsaj dali eno varovalko več, da bi res preprečili tudi najmanjšo možnost, da bi se člani te varde sploh pojavili h rezervni vojski. In mislim, da samo to je bil razlog, zakaj smo mi šli v podpis tega amandmaja, nič drugega. </font><br/>
<font size="4">	Poleg tega slišim danes po novicah, da je tudi sama varda, so ratali dva tozdi, sta ratali dve organizaciji, danes je bila novica. Tako da eden je jezen na drugega, ki se je slekel pred parlamentom, ki je mislim da hotel priti notri v neki uniformi, ki sploh ne vemo, kaj je bila, ampak pustimo zdaj. </font><br/>
<font size="4">	Tako, minister, jaz sem bil dokaj kratek danes, nisem imel več kot toliko zadev glede tega, ker sem tudi sam že napovedal, tudi včeraj, na oddaji, da mi bomo ta zakon bo Stranka Alenke Bratušek podprla. In ostale amandmaje pa, ki so na mizi, pa žal ne bomo podprli. Toliko z moje strani, predsednik, hvala lepa. </font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> Gospod minister, izvolite, vaša je beseda. </font><br/>
<br/>
<font size="4">	</font><b><font size="4">MAG. MATEJ TONIN:</font></b><font size="4"> Poslanec Bandelli, najlepša hvala za vašo razpravo. Sem je zelo vesel. Nekaj kratkih pojasnil. </font><br/>
<font size="4">	Kakšne bodo finančne posledice tega doplačila, ki ga bo Ministrstvo za obrambo delalo v prihodnjih letih za te prerazporejen vojake. Ocena je pol milijona evrov v petih letih. Torej, prihodnje leto 35 tisoč evrov, potem pa glede na dinamiko 500 tisoč evrov v petih letih. </font><br/>
<font size="4">	Glede odgovora Zakonodajno-pravni službi. Glejte, 7. 9. sem ga poslal tudi na Odbor za obrambo, na osmih straneh pojasnjujemo vse detajle, kot sem dejal, neke stvari tehnično odpravljamo z amandmajem, pri nekaj zadevah imamo pa pač različna pravna mnenja. </font><br/>
<font size="4">	Glede vard pa upam, da se tudi vi strinjate, da je ta strah odveč, ker vardistom v vojski mesta ni, poleg tega pa niti ne morejo priti v vojsko, ker ne izpolnjujemo psihofizičnih kriterijev in prav tako ne prestanejo varnostne preverbe. </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Hvala lepa, gospod minister. </font><br/>
<font size="4">	Za razpravo pa je na vrsti poslanec Miha Kordiš, pripravi naj se poslanec Matjaž Han. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo, predsedujoči. </font><br/>
<font size="4">	Začel bom z enim metakomentarjem. Kako koalicijska večina in njeni vladni predstavniki, ki držijo škarje in platno oblasti v tej državi, branijo svoje zakone na način, da napadajo. Še posebej rade napadajo mene kot opozicijskega poslanca in Levico kot opozicijsko stranko. Namesto z argumenti, gredo na naša opozorila, predloge s pestmi. Retoričnimi, sicer. Običajno so te pesti odete v plašč laži. Čeprav je materija vse preveč pomembna, da bi jo prepuščali nekim propagandnim linijam, ki so jih očitno naklofali na Ministrstvu za obrambo, zdaj pa ponavljajo do onemoglosti. Vsebine nimajo pa nobene. </font><br/>
<font size="4">	Z razlogom smo v Levici predložili amandma, da se nazaj zapre ta vrata, ki jih je prav po tiho odprlo ministrstvo in ki bi v vojsko v rezervni sestav spustilo pripadnike političnih strank. Eksplicitno. Z zakonsko dovolilnico. Te eksplicitne dovolilnice v zakonu ta hip ni. In ja, tudi varde bi se lahko pridružile temu. Še več, malo sumim, da je to dejansko namen. </font><br/>
<br/>
<b><font size="4">41. TRAK: (IP) – 17.20</font></b><br/>
<br/>
<font size="4">	(nadaljevanje) In tega preprosto ne moremo odpraviti z zamahom roke, reči, češ, ne bojo prestali psihofizičnega preverjanja. V zakonu, v kolikor amandma Levice ne bo sprejet, bo ta luknja, namerna luknja, ostala. Hkrati pa ne moremo spregledati apetitov in ambicij določenih političnih strank v tej državi, predvsem stranke SDS, po tem da politiko militarizira in da vojsko politizira. Saj se spomnimo tistih daljnih, mislim predlogov iz prejšnjega mandata o gardah in ne vem kaj še vse. Tako da zelo jasno imamo opravka z nevarnim političnim manevrom. Če ta ne bi bil tako zelo nevaren, zakaj potem sprememba, da so lahko pripadniki političnih strank v rezervnem sestavu, ni nikjer obrazložena. Ne v uvodu zakona, ne pod določbo, ne v komunikacijah ministrstva. Evo, od poslanca Möderndorferja v njegovi razpravi sem slišal, da tudi takrat, ko je minister prišel na obisk, tega ni izpostavil. Zakaj?</font><br/>
<font size="4">	In potem na opozorila Levice na sami seji minister reče, ja, pa saj se ni nič spremenilo, saj v bistvu se nič zares ne spreminja. Ja, čakajte mal, člen zdaj je drugačen, kot je bil napisan prej. Seveda se spreminja. Prej ni nikjer pisalo, da so lahko člani političnih strank v rezervnem sestavu, vi ste zdaj to napisali notri. Oziroma kot pravi Zakonodajno-pravna služba, in to je bil v resnici povod, zakaj smo se tudi v Levici odzvali. Predlagani člen v sedmem stavku brez obrazložitve uvaja novost. Minister Tonin, vi pravite, da nič ne spreminjate. Evo, uvedena novost. Pravniki so vam to povedali. Da za pripadnike rezervne sestave med opravljanjem vojaške službe v miru ne velja prepoved članstva v politični stranki. Zakonodajno-pravna služba, nisem si jaz tega namislil. Je pa zagotovo moje stališče, da mora ostati vojska nepolitična v smislu nestrankarska. Ne pa da je to neko mesto, v katerega določene politične stranke skrajne desnice, kot se je tudi sam minister izrazil, so predvsem ljudje okrog skrajne desnice tisti, ki gravitirajo v vojsko. Da te politične stranke skrajne desnice svoje pripadnike kadrirajo pod orožje in pod zastavo Slovenske vojske. Zagotovo ne gre. </font><br/>
<font size="4">	Kaj hitro se lahko konča hudo. Še posebej če vemo, da se v istem zakonu o obrambi ne samo eksplicitno zapiše, da so člani političnih strank tudi lahko v vojski v rezervnem sestavu, naloge tega rezervnega sestava se širi. Se širi in približuje temu, kaj dela stalni sestav. In smo kar naenkrat v situaciji, da imamo pač ne vem kakšne Šiškote in skrajno desne norce iz SDS-a, ki v uniformah Slovenske vojske harajo po državi. </font><br/>
<font size="4">	Minister Tonin, dejali ste, da ste ta amandma pripravljeni podpreti. Kar konec koncev ni tako zelo nemogoče, glede na to, da sami pravite, da se pa nič tako zelo ne spreminja, v praksi, ne, češ saj gre samo za neke dikcije v zakonu. Naš amandma pravi, da se ta dikcija izčrta, in to je to, tako kot je bilo. Če vam obrazložim razliko med vojsko in policijo, sem vam že prej poskušal na hitro v repliki, za samo razpravo me je poslanec LMŠ-ja prehitel, pa vendarle. </font><br/>
<font size="4">	Mogoče če očrtam najbolj očitno razliko na pravno-formalni ali pa na izvedbeni ravni, če želite. Če res moramo primerjati vojsko in policijo po članstvu v političnih strankah, in češ da gre nekako za nekaj, kar moramo primerjati, zakaj imata potem vojska in policija dve različni ministrstvi, dva različna ministra, dva različna podsistema, dve različni usposabljanji, dvoje popolnoma različnih pristojnosti, dvojne različne uniforme? Jasno, ker gre za velik civilizacijski dosežek, </font><br/>
<br/>
<b><font size="4">42. TRAK: (VP) 17.25</font></b><br/>
<br/>
<font size="4">	(nadaljevanje) da se je aparat za vzdrževanje reda, kakorkoli je že ta red dober ali slab, to vrednostno sodbo bom v tem trenutku pustil ob strani, to vzdrževanje reda navznoter razločil od represivnega aparata, ki izvaja politiko države navzven - z ostro municijo, jasno. In seveda ne moremo po tem kar zamahniti z roko in reči »ja, pa če so lahko v rezervni policiji člani političnih strank, potem so pa lahko tudi v vojski«. Ni čisto res. Vojska ima svoje naloge, policija ima svoje naloge. Policijo se načeloma uri, da varuje tako, da preprečuje nasilje in samo po skrajni sili poseže po ostrejših sredstvih – ali pa vsaj moralo bi se jo -, vojsko se pa pošilja na misije v tujini, se jo pa uči, da rokuje z dolgocevnim orožjem, da zelo hitro pritisne na peteline, da poseže po bolj grobih prijemih in tako naprej, ker je postavljena tudi v neko drugo vlogo, jasno. Vojska naj bi branila domovino v celoti, ne, da se postavlja na stran tiste ali one politične stranke, kar se pa zelo hitro pa zgodi, če jo pač prestrelijo te vardistični skrajno desni ali pa kakršnikoli že kadri, ki gravitirajo ali so v danem slučaju celo člani neke politične stranke. Jaz mislim, da že ta razloček med vojsko in policijo bi moral biti dovolj, da pač minister podprete naš amandma, kot ste dejali. Vam to razložim, ste pripravljeni podpreti ta amandma. Evo, evo te razlike.</font><br/>
<font size="4">	Nadaljeval bi pri vprašanju statusa vojakov po 45. letu starosti. Do zdaj sem bolj ali manj trančiral in razpravljal o predlogih, ki jih je Ministrstvo za obrambo prineslo na mizo, in sem povedal, zakaj ni v redu to, da hočemo reševati socialni status vojaka po 45. letu na način, da pač diskriminirano praktično vse. Diskriminiramo druge javne uslužbence, diskriminiramo neke druge pripadnike znotraj Slovenske vojske, diskriminiramo tudi tiste, ki se prijavijo na nek razpis za delovno mesto in tako naprej. Sem bom raje posvetil alternativi in še enkrat artikulirat to alternativo zaradi tega, ker zaenkrat nihče ne iz koalicije ne iz Vlade s to alternativo ni polemiziral, jaz bi pa rad videl, da bi. To je, da se preprosto umakne omejitev na to, da mora nekdo zaključiti svojo vojaško pot, če doseže 45 let starosti. Zakaj to omejitev v zakonodaji sploh imamo? Vpisala se je šele leta 1994, ko se je sprejemal takratni zakon. Za podčastnike ne velja, za častnike ne velja. Torej? Odstranimo omejitev na 45 let starosti. Še vedno ostane preverjanje psihofizičnih sposobnosti, problem rešen brez, da bi kogarkoli diskriminirali in ljudem omogočimo, da nadaljujejo kariero. Če so normalno sposobni, ni razloga misliti, da nebi bili v glavnem normalno sposobni, lahko znotraj vojaškega sestava dočakajo tudi pokojnino na dolžnosti, zakaj pa ne. Zakaj pa ne? Brez, da bi šli v diskriminacije, brez da bi šli v neke protiustavne zadeve in tako. Preprosto ni dovolj reči »ja, glejte, pa vojaški poklic ima pa take specifike«, nekako v tem smislu, gospod minister, ste dejali, »da moramo poseči po nekih specifičnih rešitvah«. Ampak v osnovi situacija, ki se rešuje, je situacija številčne popolnjenosti znotraj Slovenske vojske. V tem ne vidim nobene silne specifike. Prej sem iz mnenja Državnega sveta izvedel, da se s kadrovsko podhranjenostjo nekoliko borijo tudi v slovenski policiji.</font><br/>
<br/>
<b><font size="4">43. TRAK: (VP) 17.30</font></b><br/>
<br/>
<font size="4">	(nadaljevanje) Pa, da ne ostanemo samo pri uniformiranih poklicih, kaj pa zdravniki, sploh na primarnem nivoju? Torej družinska medicina in to. Kaj pa medicinske sestre, negovalke v domovih starejših? Vse to je više manje javni sektor. Povsod nam tukaj manjka ljudi, ker so podplačani, ker je garaško trdo delo. Torej kadrovski osip v slovenski vojski ni specifika in ne moremo preprosto si izmisliti, da gre za specifiko in na podlagi tega rušiti plačnega sistema javnih uslužbencev, verjetno tudi z delno parcialno agendo, ki jo zagovarja Nova Slovenija, torej, da se izstopa po kosih iz plačnega sistema javnih uslužbencev - na tak način se neka enovita ureditev plačnih razredov v državi sesuje in kdo od tega profitira? Ja, tisti, ki so najbolje plačani, se pravi nekako vrhuška znotraj javnega sektorja. Zraven se pa seveda naredi ogromna škoda in javnemu interesu in potrebam državljank in državljanov. Skratka, kar hočem povedati, tukaj nimamo opravka z nikakršno specifiko. Specifika je samo ena, da se v zakonu za brezveze z neko precej za lase privlečeno argumentacijo določa, da nekdo po 45. ne more biti več vojak. Lahko je podčastnik, lahko je častnik, ne more biti pa več vojak. Ta določba je passé, iz tisoč in enega razloga je ta določba passé. In še nekaj. V naslednjih petih letih naj bi vojsko zapustilo 549 pripadnikov samo iz tega starostnega razloga, se pravi gre za ljudi, ki dosežejo to starostno mejo. S takim podatkom razpolagam. Če sprejmemo amandma, ki smo ga v Levici dali, torej, da se to starostno mejo odpravi - gospe in gospodje, vi ste tisti, ki najbolj problematizirate, kolikšna je številčna popolnjenost Slovenske vojske -, na tak način bo v njej ostalo en oziroma skoraj dva bataljona ljudi, in to ljudje, ki so nekaj kariere v vojski že naredili, se pravi so izkušeni, vedo, kaj delajo, morda bi radi v njej tudi ostali. Torej zakaj ne? Zakaj to, kar v Levici predlagamo, ni okej? V resnici je ta amandma pisan celo bolj po idejnih linijah kakšne druge stranke, ki je v vladajoči koaliciji / nerazumljivo/ kakor Levica, ki je nekoliko bolj pacifistična. Oziroma tako bom rekel, da bom natančen, manj nas skrbi številčna popoljnenost v Slovenski vojski zaradi tega, ker vidimo te številke, ki naj bi jih dosegali in zaradi katerih je kao krizno stanje glede števila pripadnikov, so to neke birokratsko postavljene cifre, tako, zelo administrativno, in nikakor niso ukrojene po kakršnemkoli razmisleku koliko vojakov pa mi rabimo za obrambo domovine ali pa karkoli takega. Mislim, to so, nekdo nekje v vojaški administraciji nekoč je rekel »mi hočemo imeti 7 tisoč vojakov« in to je to. Mi tukaj rabimo zdaj toliko vojakov za to, da bomo, ne vem, reševali življenja, za to, da se bomo spopadali z naravnimi nesrečami, ki jih imamo v povprečju toliko in toliko ali pa karkoli takega, mislim, ni tega razmisleka zadaj. V Levici nas to ne skrbi toliko. Nas pa skrbi socialni status ljudi, tudi tistih, ki nosijo uniforme. In ne vidimo, zakaj bi bili vojaki pač diskriminirani. Provided seveda, da so psihofizično sposobni, ampak v to se pač ne vtikamo, to je. To tukaj notri je, 45. leto gor ali dol. </font><br/>
<font size="4">Tako, da je moje vprašanje za koaliciji, predvsem za ministra Tonina, morda tudi kakšnega drugega vladnega predstavnika, zakaj ta rešitev ne. Preprosto črtamo omejitev na 45 let starosti, da mora nekdo takrat vojsko zapustiti, in je problem rešen. Pa še en droben korak naredimo pozitiven v smeri svobodne izbire poklica. Saj smo slišali tamle poslanca Nove Slovenije prej, ki je razlagal zgodbo od enega vojaka, ki so ga pred kratkim v vojski postavili na cesto so to speak zato, ker je dopolnil 45 let starosti. Zgodba, ki jo je navajal, je bila podkrepljena s tem, da bi ta človek v bistvu rad delal v vojski do upokojitve, </font><br/>
<br/>
<b><font size="4">44. TRAK: (VP) 17.35</font></b><br/>
<br/>
<font size="4">	(nadaljevanje) pa ne more. Alternativa temu, kar mi predlagamo in ki se prilega natančno temu primeru, ki ga je poslanec Nove Slovenije tako slikovito opisal, je, da se istega človeka, ki bi želel nadaljevati svojo poklicno pot v vojski, pa jo je verjetno sposoben nadaljevati, potisne nekam drugam v državni aparat, verjetno prekladati neke papirje. Kar je sicer pač treba narediti, je pa odvisno, kakšno delo človeku paše. Zelo težko si predstavljam, da nekdo, ki je bil do 45. leta v vojski kot vojak, želi opravljati nekaj takega. Seveda še vedno, če želi nekaj opravljati nekaj takega, vedno lahko gre iz vojske in se prijavi za tako delovno mesto, nebi pa smela biti omejitev teh 45 let, da je primoran karkoli takega narediti zaradi tega, ker pač v vojski ne more nadaljevati kariere, se pravi, da je motiviran s palico. Niti to nebi smelo biti v zvezdah kot neka rezervna rešitev za nekoga samo zaradi tega, ker je tam z nekaj denarja stimuliran. Verjetno tak človek v taki službi, tak človek je navajen zelo kinetičnega življenja, v tovrstni službi tako ali tako ne bo preveč srečen. Hkrati se bi najbrž našel tudi kdo drugi, ki bil bolj primeren za to delovno mesto, pa ga pač tisti vojak, takrat že nekdanji vojak, preprosto prehiti, ker se ga lahko vzame brez razpisa in tako naprej. Seveda lahko tukaj operiram samo z razmeroma hipotetičnimi primeri in delno s parabolami, ampak mislim, da so vse te razmeroma točne in kažejo, kako slabo je premišljena ta ideja, da bomo ljudi preprosto premestili iz vojske nekam drugam v državni aparat in bomo dali tam jim malo boljšo plačo in premestili jih bomo lahko mimo kakršnihkoli javnih razpisov in tako, ne? </font><br/>
<font size="4">	Skratka želel bi slišati opredelitev do tega našega amandmaja. Mislim, da status vojakov po 45. letu rešuje veliko bolj elegantno, kot to počne to vladno brkljanje po kompletnem plačnem sistemu javnih uslužbencev in po javnih razpisih in ni da ni. </font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Ja, izvolite, gospod minister mag. Tonin.</font><br/>
<br/>
<font size="4">	</font><b><font size="4">MAG. MATEJ TONIN: </font></b><font size="4">Generalno ukinitev te omejitve 45 let ni dobra zaradi tega, ker čisto vsi pa ne izpolnjujejo več pogojev, da tudi po 45. letu zaradi psihofizičnih zahtev izpolnjujejo standarde za vojaka. Samo zaradi tega torej, da naredimo to distinkcijo med tistimi, ki to lahko še vedno opravljajo in tistimi, ki ne morejo, poskrbimo pa za oboje. Tisti, ki lahko ostane v vojski, tisti, ki ne morejo, dobijo drugo službo v javnem sektorju. To je glavni razlog, zakaj ne more priti do te generalne ukinitve.</font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Besedo je želel tudi…</font><br/>
<font size="4">	Imate repliko? </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Ne, ne. Samo za besedo se prijavljam. </font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Za razpravo? Boste prišli na vrsto. </font><br/>
<font size="4">	Besedo je želel tudi brigadir načelnik Generalštaba Robert Glavaš.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">ROBERT GLAVAŠ: </font></b><font size="4">Navezava na ministra. 45 je lepa leta. Seveda lahko delamo tudi dlje, vendar moramo se zavedati, da vojaški sistem je piramidni hierarhični sistem. Če mi ne dobimo novega kadra notri, pomeni, da bomo imeli vojake kot danes, 42, 50 let stare, kar ni v redu. Se pravi, da cilj je v tej piramidi, da mladi fantje prihajajo notri, da tiste strokovnjake, ki jih lahko obdržimo, jih obdržimo, za ostale vojake, ki so pa starejši, pa jih moramo dati ven. Pomeni, če tega sistema ne bomo vzdrževali, bomo dobili ploščat sistem, kar verjetno za vojsko kot sistem ni dobro.</font><br/>
<font size="4">	Samo toliko. Hvala. </font><br/>
<br/>
<font size="4">	</font><b><font size="4">PREDSEDNIK SAMO BEVK: </font></b><font size="4">Nadaljujemo z razpravo članic in članov odbora. Za besedo je na vrsti sedaj Matjaž Han.</font><br/>
<font size="4">	Izvolite, kolega.</font><br/>
<br/>
<font size="4">	</font><b><font size="4">MATJAŽ HAN (PS SD): </font></b><font size="4">Hvala lepa. Spoštovani minister, spoštovani brigadir, kolegice in kolegi, predsednik.</font><br/>
<font size="4">	Moram reči, da mi je malo žal, da sem sploh danes nadomestni poslanec tukaj. Ker včasih ne morem nekatere stvari verjeti, kaj lahko izrečemo oziroma kako ne moremo malo tudi logično nekatere stvari, pa kljub temu, da smo v opoziciji, poziciji pač povezati in razmišljati. </font><br/>
<br/>
<b><font size="4">45. TRAK: (VP) 17.40</font></b><br/>
<br/>
<font size="4">	(nadaljevanje) Zdaj dejstvo je, da jaz tej Vladi ne zaupam. To je dokazala skozi vrsto raznih kadrovanj tako naprej in mi je jasno, kam te zadeve peljejo. Po naravi sem, bom rekel malo športnik, da razumem pač, da enkrat so eni na oblasti, drugič so drugi na oblasti, vendarle pa imamo vsi nalogo, da to državo delamo normalno kar se le da. Zdaj moja karakteristika življenjska je, da če ne morem pomagati, ne škodujem, ali pa nisem nobenemu nič, kako bi rekli, fovš, če uspe. In tukaj bom rekel Mateju Toninu, obrambnemu ministru, da ima ta privilegij, da je minister za obrambo v času, ko je na tej strani opozicija, ki državotvorno tudi gleda na nekatere stvari. Mi tega privilegija nismo imeli večkrat in je tudi na nasprotni strani, ko smo potrebovali, bom rekel glasove za t.i. državniške zakone, jih enostavno nismo imeli, ker so bili na drugi strani politikanti. </font><br/>
<font size="4">Jaz bom, minister, ta zakon podprl. Bi pa seveda imel nekaj vprašanj in nekaj razmišljanj, pa mogoče bi mi gospod, če že tudi javnost ne zaupa ministru za obrambo, ki je politik, da mogoče gospod brigadir mi da, bom rekel kakšne odgovore. Zato, ker bom vprašal nekatere zadeve, ki so meni mogoče jasne, javnosti niso jasne, pa da bodo ljudje razumeli.</font><br/>
<font size="4">Najprej, dragi moji kolegi poslanci. Samo eno stvar bi rad razčistil med nami. Ali smo mi člani političnih strank? Jaz sem ponosen, da sem član politične stranke Socialnih demokratov. Mi pa danes oziroma vi pa nekateri, dobro, nekaterim mogoče politična stranka ne pomeni veliko, meni pomeni veliko, zato sem od 1998. leta član politične stranke Socialnih demokratov in upam, da bom ostal, če me ne bodo vrgli ven, mogoče tudi zaradi današnje razprave, malo se hecam, Socialni demokrat po duši. Ampak to, da mi danes govorimo v tem Državnem zboru, da je politična stranka, izkaznica nekaj najslabšega na tem svetu, kar se lahko naredi, tega jaz enostavno ne razumem. Kako mi ne moremo vsaj na ta, bom rekel na nekem normalnem razgovoru, pogovoru reči, da če si član politične stranke, nisi najslabši človek na tem svetu. So pa, ne med nami, so pa ljudje zelo slabi, ki niso člani političnih strank ali pa so ljudje v naših strankah tudi slabi, ko so v političnih strankah. In jaz upam, ker vem pa, ker jaz sem se pa pozanimal danes tudi z ljudmi, ki so bili v najvišjem vrhu vojske, da že zdaj, dragi moji, da že zdaj so v rezervni sestavi vojske ljudje, ki so tudi člani naše politične stranke Socialnih demokratov, že zdaj. Jaz vem, da so. Je pa res, da jih nikdar ni noben vprašal, v kateri stranki je, ampak so jih, bom zelo govoril to, kar so mi povedali gospodje, ki imajo uniforme, so jih pač razporedili glede na naloge, ampak so člani politične stranke.</font><br/>
<font size="4">In zato, gospod brigadir, samo eno vprašanje. Pardon, se opravičujem, Glavaš, se opravičujem. Na kakšen način preverjate ljudi, ko prihajajo v rezervni sestav? Ker v rezervni sestav, dragi moji iz Levice, ki se pač, imate pač pomislek in Jani ima pomislek, lahko pride tudi človek, ki je v neki neonacistični skupini Blood and Honour, ki pa ni v stranki. Drži? Ali pa še kakšni drugi skupini. Zdaj ali je samo problem, če je član politične stranke, ne vem, Socialnih demokratov, SAB-a, Levice in tako naprej? Zato bi jaz rad kakšen je postopek, ko se človek pride potrkat na vaša vrata in reče jaz bi bil pa rad v rezervnem sestavu Slovenske vojske. Kaj moraš, kaj vi naredite? Zato bi prosil, zaradi javnosti. In jaz, dragi moji, nič ne vidim slabega, če pride Janez Novak, član Socialnih demokratov pride potrkat na vrata vojske in reče jaz bi bil v rezervnem sestavu. Vi vsi govorite »ne, ne, ne, ne, ne smeš biti, ti si član politične stranke Socialnih demokratov«. </font><br/>
<br/>
<b><font size="4">46. TRAK: (SB) – 17.45</font></b><br/>
<br/>
<font size="4">	(nadaljevanje) Oprostite, jaz to ne sprejmem, ker potem, če to govorimo kar zdaj govorimo, potem sem jaz nekaj manj vreden v tej državi, ker sem član politične stranke, jaz sem član politične stranke na katero sem ponosen, ki ima nahrbtnik, ampak naši ljudje, ki so člani politične stranke, ne smejo imeti oviro, da pridejo nekam. Kam bomo prišli, dragi moji, če bomo politične stranke, ki jih že narod tako ali tako ne mara, ne še mi jih bomo zdaj popljuvali? In ne mi mešati člane političnih strank naših strank, pa tudi izven parlamentarnih strank z neko vardo. Če bi res tako bilo kot vi skrbite, jaz vem kje je vaša težava, vaša težava je, da niste sprejeli dveh zakonov in zdaj se vadite ven /oglašanje iz klopi/ u, seveda. To je problem. Zato je to moje vprašanje. Preveč govorimo o teh političnih stranka, res. In meni je kot članu politične stranke mi je žal. Kolikor jaz vem, pravijo, da vojsko obvladuje SDS. Če ni noben član politične stranke. Potem bom vsaj vedel koliko jih je tam, zdaj pa ne vem. To je ena stvar. Druga stvar, gospod brigadir, eno vprašanje. Mi vsi vemo ali pa jaz vem, ampak za javnost. Kaj je bil namen, da se spusti človeka v vojsko in da se mu prekine status vojaka, ko bo star 45 let? Saj ste že povedali, ampak javnost mora vedeti. In zdaj, če mi ta status uredimo, da je on miren, da bo vedel, da je po 45. letu varen socialno in da bo lahko nadaljeval neko svojo pot, pa to je prednost, pa saj to mu moramo omogočiti. Kjerkoli v javni sektor pride, Rudi, ti zelo dobro veš, ko je v sistemu, ko je enkrat na varnem, ko je enkrat za nedoločen čas, vleče do smrti oziroma pardon do konca. Zdaj vleče dolg, ker smo jim dali še to prednost, da ko gre v pokoj dobi še 40 % in ga več ne moreš spraviti iz službe. Drži? V javnem sektorju so vsi in hvala bogu. Vojak pa tega ne bi smel bom rekel varnosti ne bi smel imeti. Zdaj, če mu ne bo pasalo, jaz zelo logično razmišljam in nisem obremenjen ne s Toninom, pa ne z SDS, pa z nobenim, če mu ne bo pasalo po 45. letu ostati v sistemu bo dal odpoved pa bo šel na svoje brez problema, pa bo delal karkoli. Tudi se opravičujem, oba spoštujem, zdaj spet moj pogled, zdaj hvaliti se, jaz razumem politiki ste, sploh Matej, da je, zdaj se je pa naredilo, 65 novih vojakov je prišlo. Vi veste kaj je, ko kriza nastopi bomo lažje dobili v sistem in v vojsko in v policijo in v vse kar se tiče javnega sektorja oziroma sistema, ker je tam neka varnost, saj ko bo spet dobro v tej državi bod šli ven, ker bodo dobili večje plače, saj to vidimo tudi po teh rezultatih, je pa mogoče tudi kakšna druga stvar, ampak jaz tako zadevo vidim. </font><br/>
<font size="4">	Druga zadeva, ki me, jaz jo razumem zakaj 45 let, ker jaz se spomnim, ko smo se ukvarjali z baletniki, mi tudi moramo vedeti baletnik ne more pri 50-ih letih nastopati, ne more, in mu je treba pomagati in so specifične službe zakaj so neke omejitve, je pa res, da je eden glede na mojo postavo eden, ki je danes star 60 let, pa ki veliko trenira, me prehiti zmeraj, ampak teh je malo. Tako, da kar se tega tiče jaz nekatere stvari razumem. Vprašal bi še kar se tiče, aja, ko se zdaj pogovarjamo o policiji, pa govorimo imamo dve varianti, pa policijo, pa tako naprej, če mene osebno vprašate zdaj iskreno se bi bolj bal glede na razmere v tej državi koliko smo politični si nasprotniki, da bodo v policiji rezervni policisti in bodo člani politične stranke, ker on me lahko vsako minuto na cesti ustavi </font><br/>
<br/>
<b><font size="4">47. TRAK: (IP) – 17.50</font></b><br/>
<br/>
<font size="4">	(nadaljevanje) pa me kaznuje, ali upravičeno ali neupravičeno. Vojak z mano, oprostite, nima nič. Nima nič. Saj vidite, da ne smejo narediti nič civilu. Že to se mi zdi neprimerljivo. </font><br/>
<font size="4">	In še nekaj, ne. Ko govorimo o teh plačnih sistemih in tako naprej. Policist ima tudi beneficiran staž, ko ga vojak nima. Drži? Ima neko prednost, in prav je tako. Tako da gospod brigadir, jaz bi samo prosil, na kakšen način in pod kakšnimi pogoji pridejo ljudje v rezervni sestav in kje je rdeča črta, ki ne more priti notri. Pa ne glede, ali iz politične stranke ali pa človek iz ne vem kje, iz varde, iz ne vem kakšne institucije in tako naprej. Kje je tista meja, ki ga vi preverjate, rečete, stop? Si član Nove Slovenije, si nesprejemljiv, ker si delal to, to, to, to. Ne moreš biti v rezervnem sestavu. In prosim vas, politiki, člani političnih strank, ne tako omalovaževati političnih strank. </font><br/>
<font size="4">	In druga, druga zadeva. 45 let, ste v bistvu že odgovorili, ampak bi prosil, da še enkrat odgovorite, ker bom jaz potem bistveno bolj miren in ko bom glasoval za ta zakon. Res je, tudi če bi bil amandma Levice sprejet, se ne bi nič spremenilo veliko, da se razumemo. H prvemu amandmaju. Ampak jaz bom ne glede na vse, ne glede na to, da sem v opoziciji, ne glede na to, da mislim, da ta vlada veliko stvari dela narobe, po mojem mnenju bom ta zakon o obrambi podprl. Ker je to, prvič, moja dolžnost, ker je, ima, bom rekel, nek poslovniško dogovorjen, da je dvotretjinsko treba sprejeti in je tudi moja odgovornost takrat, da sprejmem, ker lahko, najlažje je nagajati. In drugo, mislim, da nič kaj slabega ne naredimo, ampak rešujemo status vojaka. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> Hvala tudi vam. </font><br/>
<font size="4">	Predno dobi besedo, predno dobi besedo načelnik Generalštaba, sta prej na vrsti še dve repliki. Najprej Jani Möderndorfer, potem pa še Miha Kordiš. </font><br/>
<font size="4">	Kolega Möderndorfer, izvolite, tri minute imate na razpolago. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ):</font></b><font size="4"> Ja, repliciram kolegu Hanu, ker me je omenil v zvezi z nečim, kar jaz sploh nisem nasprotoval, oziroma še več, celo potrdil sem jim, sem rekel, da verjamem, da so ob sprejemu in te preverbe, varnostne, verjamem, da potekajo čisto normalno in so okej. In so pač neki ustaljeni vzorci. </font><br/>
<font size="4">	Ampak tisto, kar pa, seveda me je narobe razumel, bom pa zelo jasno povedal. To, da bi vojska v sestavi lahko bila, se pravi, člani rezervisti, da bi lahko bili člani politične stranke, in to nima nobene veze s tem, da je politika osovražena. Osovražena je zaradi nas, politikov, ker ga kar naprej lomimo in serjemo. In to nima nobene veze s tem. Treba je, da politika naj sama uredi, da bo si izboljšala ugled v družbi in da bojo Slovenci in Slovenke ali pa državljani in državljanke gledali na slovensko politiko malce drugačno. </font><br/>
<font size="4">	Zdajle smo priča eksodusu, ki ga gledamo, pa kar naprej ga gledamo, vsaka dva meseca imamo dežurne ljudi, ki to delajo in karkoli. Ampak to nima veze z vojsko, se opravičujem, Matjaž. To nima veze. Ima pa eno drugo vezo. Zakaj potem politike ne spustimo v nadzorni svet RTV-ja? Zakaj politike ne spustimo potem še v policijo? Zakaj ne spustimo kar vsepovsod? Oprosti, to je zgrešeno mišljenje. In če je v javnih, bom rekel, inštitucijah, kjer je še to zelo pomembno in kako pomembno, zakaj v šole ne spustimo politike? Zakaj ne? Tam bi lahko imeli politična zborovanja. Ne, nasprotno, prepovedana so. Zaradi jasne okuženosti. Ampak ne, mi mislimo, da to seveda ne bo škodovalo. In jaz samo nekaj povem. Še vedno velja star pregovor, priložnost dela tatu. Jaz verjamem, da večina ljudi, ki bi bili člani strank, rezervisti v vojski ne bi nobene škode naredili. Dovolj je en sam norec, ki bo začel delati škodo. </font><br/>
<font size="4">	Ja, res je, lahko to dela tudi nekdo, ki ni član politične stranke. Ampak zakaj moramo mi še dodatno odpirati Pandorino skrinjico? Se opravičujem, to ni rešitev obstoječega stanja, češ saj so že zdaj člani. Nekdo drug ni domače naloge opravil, nekdo drug ni preverjal, ko si je sprejemal rezerviste in jih povprašal, ker bi jih moral vprašati, ali so člani politične stranke. In nenazadnje, kar je najbolj pomembno, ni v skladu z Ustavo, to smo danes slišali. </font><br/>
<br/>
<b><font size="4">48. TRAK: (IP) – 17.55</font></b><br/>
<br/>
<b><font size="4">	PREDSEDNIK SAMO BEVK:</font></b><font size="4"> Na vrsti je poslanec Miha Kordiš. Ravno tako tri minute za repliko. </font><br/>
<font size="4">	Izvolite. </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Hvala.</font><br/>
<font size="4">	Ne gre zdaj za to, a je član stranke slab človek ali pa dober človek ali pa karkoli takega, Matjaž, oprosti, tukaj si ga mal pihnil. Gre samo za to, da če si član politične stranke, že zdaj ne smeš biti del Slovenske vojske v stalnem sestavu. Ne smeš biti. In to po analogiji velja tudi za rezervni sestav oziroma bi moralo veljati za rezervni sestav. Še posebej v danih okoliščinah, kjer vemo, kje se dogaja, a ne, ker imamo vodilno vladno stranko z nepotešljivimi ambicijami, da obvladuje vse in vsakega, tistega, ki ga ne, ga pa napadejo, blatijo, tudi fizični obračuni so se že začeli. Zato, ker vojska mora ostati v  politično strankarskem smislu nevtralna. Brani domovino, ne brani SDS-a ali pa katerekoli druge stranke, kar se seveda pač lahko zgodi, če se organizirano loti infiltracije oziroma, kot je sam minister Tonin povedal, skrajna desnica še posebej rada vstopa v vojaške strukture. </font><br/>
<font size="4">	Kako se to razlikuje od kakšne neonacistične neformalne grupacije? Ja tako, da ti moraš biti politična stranka, če želiš sedeti na vzvodih moči. Tista neka neonaci street gang nikoli ne bojo izvoljeni in ne bojo ministri, za karkoli takega se morajo najprej včlaniti v SDS. In to je ta, to je ta pač bistvena razlika. Ja, pa SDS obvladuje vojsko pa to, to si tudi nekaj omenil. SDS direktno mogoče ne, imajo pa pač svojo podaljšano roko v tistem združenju za vrednote slovenske osamosvojitve. Tisto je pač Janšev proksy, saj imamo celo linijo načelnikov generalštabov, ki so člani tega janšističnega združenja. </font><br/>
<font size="4">	In kot tretje, za zaključek. Mene kot člana Levice predvsem boli, da so se nekaj dni nazaj napol legalizirali vardisti, ker že po obstoječi zakonodaji bi morali varde zapreti, Šiškota bi morali zapreti, pa policija, tudi pod prejšnjo vlado, v kateri ste tudi vi sodelovali, ni imela pokrito, da nekaj takega naredi. Zdaj ste pa spisali in sprejeli neke zakone, ki namesto aresta predpisujejo prekrške. Pildek, denarno kazen. Isto kot če neka mladina nekje razgraja, ki se ga malo preveč napijejo. To! Pri tem, da že zdaj represivni aparat policija ni izvajal tistih pooblastil, ki bi jih lahko, in lepo vardo pospravil za rešetke. </font><br/>
<font size="4">	To je polovična legalizacija varde, če danes ne bomo izčrtali te določbe, tako kot v Levici predlagamo, bomo pa odprli vrata še za možnost dokončne legalizacije varde, celo na javnih financah, v uniformi in pod zastavo Slovenske vojske. Tega si pa res ne moremo dovoliti. </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Hvala lepa, kolega Kordiš. </font><br/>
<font size="4">	Bom še jaz repliciral svojemu strankarskemu tovarišu Matjažu Hanu, da ne bom kršil poslovnika kot predsedujoči. </font><br/>
<font size="4">	Rad pa bi prebral zadnji odstavek 42. člena Ustave Republike Slovenije, ki pravi, pravica do zbiranja in združevanja. Tako pravi zadnji, četrti odstavek 42. člena: »Poklicni pripadniki obrabnih sil in policije ne morejo biti člani političnih strank.« Se pravi, da glede na določilo Ustave so rezervni člani policije in vojske lahko člani političnih strank. In če bomo sprejeli ta amandma, potem bo to v neskladju z Ustavo Republike Slovenije. </font><br/>
<font size="4">	Besedo ima poslanec Franci Kepa, pripravi naj se poslanec Boštjan Koražija. </font><br/>
<font size="4">	Izvolite. </font><br/>
<font size="4">	Aja, pardon, bi sedaj v tem trenutku, ker smo imeli tri replike, dal besedo še načelniku generalštaba, brigadirju Robertu Glavašu. Izvolite, ker je bilo nekaj vprašanj s strani poslanca Hana. </font><br/>
<br/>
<font size="4">	</font><b><font size="4">ROBERT GLAVAŠ:</font></b><font size="4"> Najlepša hvala, predsednik.</font><br/>
<font size="4">	Dve vprašanji, dva odgovora. Ko pogodbenega rezervista želimo zaposliti v Slovenski vojski, mora iti skozi določene, bom rekel, kriterije, ki jih mi določamo, kako in na kakšen način lahko pristopi k delovanju v Slovenski vojski. Prvi od takih je definitivno varnostno preverjanje, kjer seveda potrdilo o nekaznovanju je zaželeno in mora biti dokaz, da ta oseba ni tako ali drugače v nekem, nekem prekršku, in seveda mi imamo tudi tukaj obveščevalno varnostno službo, ki nam pomaga</font><br/>
<br/>
<b><font size="4">49. TRAK: (NB) – 18.00</font></b><br/>
<font size="4">	</font><br/>
<font size="4">	(Nadaljevanje) pridobitev posameznemu kandidatu za rezervnega pripadnika Slovenske vojske določene informacije, če so tako potrebne in seveda potem se lahko tukaj primerja njegovo potrdilo o nekaznovanju in s tem kar mi pridobimo. To je prva. </font><br/>
<font size="4">	Druga je, seveda da doseže neke psihofizične lastnosti oziroma potrebe, ki so kriterij za vstop v Slovensko vojsko in to seveda tudi se preverja. To je druga zgodba. Tretja je zdravstveno stanje posameznika, ki mora biti in seveda, da je star med 18 in 50 let. To so štiri pomembni, seveda poleg vseh ostalih kriterije, ki so nekako vstopne točke oziroma vstopni kriteriji za posameznika, da se odloča na kakšen način bo pristopil v Slovensko vojsko. Ko pa pride ta posameznik v Slovensko vojsko, / nerazumljivo/, da mi na nobeden način ne preverjamo kateri stranki pripada, ker 16. člen, načelo prepovedi političnega delovanja, mislim, da je minister že povedal, pa ga ne bi še enkrat bral, tako da tam je jasno definirano kaj in kako. Še enkrat ponavljam, ne preverjamo posameznikov kateri stranki pripada ali če sploh pripadajo. In če še zame rečem, jaz nisem noben član nobenega združenja kot sem nekje slišal zdaj, da so načelniki bivši in zdajšnji, ne vem kateri člani nekih združenj. Jaz nisem v nobeni. Hvala lepa za to. Tako da, delam po svoji najboljšo moči in skušam narediti tej vojski čim več in čim bolj da kot prvi vojak, kot sem že omenil, dobi vojska čim več in čim boljši status v tej javnosti. </font><br/>
<font size="4">	Govorimo o drugi prekinitvi, 45 let. Ja, zapisano je, ampak jaz tudi s ciljem je verjetno zapisano bilo takrat pred mnogimi leti, ker smo rekli da oziroma takrat se je reklo, jaz nisem pač bil del piscev, da vojska, kot sem prej omenil, je piramidni sistem. In v 26. členu v Službi v Slovenski vojski, Zakon o poveljevanju in za izvrševanje ukazov govori, da je vojska organizirani hierarhično, kar pomeni, piramidno. In seveda, če imamo mi zabasan sistem, če jaz tako se lahko izrazim po domače, pomeni to, da nam ta piramida ne obstoji, ampak je vse skupaj plosko, staro, kar pomeni, da bomo imeli ne 42,6 leta danes, povprečja bomo imeli lahko 50 ali več, kar pomeni, da to ni dobro. Dobro je, da obdržimo strokovnjake, najboljše, ki jih seveda peljemo kariero naprej, ostalim pa ponudimo neke druge rešitve o katerih se danes pogovarjamo. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK SAMO BEVK:</font></b><font size="4"> Hvala lepa tudi vam, gospod načelnik Generalštaba. </font><br/>
<font size="4">	Nadaljujemo z razpravo članov odbora. Na vrsti je poslanec Franci Kepa, pripravi naj se poslanec Boštjan Koražija. Izvolite kolega. </font><br/>
<br/>
<b><font size="4">	FRANCI KEPA (PS SDS):</font></b><font size="4"> Hvala za besedo, predsedujoči. Lepo pozdravljam ministra mučenika in druge goste, kolegice, kolege! </font><br/>
<font size="4">	Jaz sem odgovoril kar se tiče toliko kot je bil SDS omenjen pa vojska, da ima vpliv, če bi res imeli toliko vpliva, naša stranka verjetno ne bi bilo stanje tako slabo kakor je zdajle v vojski in materialna in vojaško, mislim da je pa, prepričan sem, da je prav, da nima nobena stranka vpliv v vojski niti na policiji, in da je zadeve nestrankarska, in da je prav tako, da je za vse državljane. Mislim pa, da je ta zakon, ki ga danes imamo na predstavitvi, da je dober, in da je skrajni čas, da je prišel, da se socialni status vojakov po 45. letu, da se izboljša, da se omogoča tisti, ki so sposobni še nadaljnjo delo v vojski ali pa jih vojska potrebuje, kateri pa ne, pa da gredo na delo na druga ministrstva, zraven se jim pa statusno socialno še doda sredstva, da se jim ne izboljša boniteta življenja. Mislim, da je to ena največjih cokl že dolgo časa v vojaki, prav ta uzanc, ta cok pa 45 let, ker so se, kakor je bilo rečeno, vojaki odločali že pri 40. letih, že pri 35., kam bodo šli, kam bodo odšli pri teh letih oziroma že prej. Tudi sam imam nekaj kolegov in vem, da je stanje prav zaradi tega bilo moreče in ni bilo stabilno za vojake kateri so tam. Mislim, da je prav, da se sprememba tudi pri pogodbenem opravljanju vojaške službe, da se uveljavi eno leto, da ni samo pet let. S to spremembo se širi tudi nabor obveznosti pogodbenih pripadnikov, s tem se dobi večjo kvaliteto rezervne sestave tudi v miru. Kakor je tudi minister dejal, da se bodo usposabljanja vršila poleti, tudi mogoče </font><br/>
<br/>
<b><font size="4">50. TRAK: 18.05 – (MT)</font></b><br/>
<br/>
<font size="4">	(nadaljevanje) za študente in da se jim tudi, med počitnicami, da se jim omogoči nadaljnji študij normalno, kdor bo to želel, da se jim pa tudi neke, ne vem, neke bombončke, kakor je bilo rečeno, ali za v, da se jim da, omogoči, da se naredi izpit za avto ali neke take onake zadeve, mislim, da so tudi te zadeve dobrodošle za nadaljnje delo. Hvala.</font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> Hvala lepa tudi vam.</font><br/>
<font size="4">	Na vrsti je poslanec Boštjan Koražija, pripravi naj se zadnji prijavljeni poslanec Miha Kordiš.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Spoštovani predsednik, najlepša hvala za besedo.</font><br/>
<font size="4">	Saj prej smo imeli zelo dober primer demokracije trenutno v tem Državnem zboru. Gospa z Zakonodajno-pravne službe nam je lepo razlagala pač po točkah, po alinejah, da Zakon o spremembah in dopolnitvah Zakona o obrambi krši, ni v skladu, povzroča anomalije, krši pravice, krši zakonodajo, krši načelo enakosti, diskriminira in že takrat se nam je vsem morali, vsem nam poslancem tukaj v Državnem zboru radarje vklopiti na 90, ne, se pravi antene gor in zelo pozorno poslušati, kaj se dogaja. Glejte, dejansko, kot rečeno, Zakonodajno-pravna služba je avtonomen oziroma ni odvisen organ in tudi zaradi tega ga imamo v Državnem zboru, da nam svetuje in tudi da nas graja in prepričuje in nas opozarja na napake, ki jih, ali v takšnem primeru, kot je bil ta zakon, ki ste ga danes prinesli v Državni zbor, se pravi, ki ga je prinesla Vlada oziroma minister Tonin, ali pa ko mi vlagamo kakšno zakonodajno zadevo oziroma tudi kakšne amandmaje. In tu bi prav rad zaščitil oziroma pač tudi povedal v dobro ime Zakonodajno-pravne službe, sam imam pisarno in delam s temi gospemi in gospodi zgoraj in res se trudijo in poskušajo najboljše narediti in storiti za nas in za ta Državni zbor, tako da prosim, ni prav, da se jih napada, ni prav, da se jih diskreditira, lahko se pove, lahko se komentira, ampak diskreditacije pa jaz tudi osebno kot poslanec ne bomo dovolil, da boste diskreditirali, sploh z vlade ne, Zakonodajno-pravno službo Državnega zbora. Jasno.</font><br/>
<font size="4">	Druga zadeva, tudi, glejte, saj vsi stalno radi poudarjajo, katera veja oblasti smo, seveda zakonodajna in tudi zaradi tega je prav, da se vtikujemo, oziroma da tudi preiskujemo, oziroma da pregledujemo in tudi poskušamo najti oziroma tudi poiskati najboljšo rešitev v takšnem in drugačnem primeru. In danes, glejte, prej je gospod Tonin zelo dobro povedal, glejte, 500 tisoč evrov bo šlo v 5 letih za slovenske vojake. Nedavno tega nazaj, prejšnji teden smo imeli Odbor za obrambo, na katerem smo se pogovarjali, da bo šlo 780 milijonov evrov za orožje. In vidite to diskrepanco? Dejansko za ljudi nič ali pa malo, za orožje vse. Ja, tako je. Glejte zadevo, prosim, da mi tudi to obrazložite, vi kot minister, pa tudi kot brigadir, glejte, Zakon o obrambi v 92. členu – pogodba o zaposlitvi – piše: kdor izpolnjuje pogoje za poklicno opravljanje vojaške službe, lahko z ministrstvom sklene pogodbo o zaposlitvi, pri čemer se zagotavljajo enake možnosti za moške in ženske in sicer kot kandidat za podčastnika in častnika oziroma vojaškega uslužbenca za nedoločen čas ali določen čas 10 let, ki se lahko podaljšuje za enako časovno obdobje. Zdaj pa poslušajte za vojaka, za navadnega vojaka, kaj piše, veste kaj piše? Sigurno veste: za vojaka do 10 let in se lahko podaljšuje za enako časovno obdobje vendar ne dalj kot do 45. leta starosti in tu smo glih prišli mi danes, Levica, z našim amandmajem, da bi glih rešili to dilemo oziroma ta problem, ki ga tudi že prej tovariš Miha nazval in ga tudi zelo dobro obrazložil in ga vam predstavil, glejte, s tem, da bi se črtala ta omejitev 45 let, bi bila celo možnost zaposlitve za nedoločen čas. V tem primeru, glejte, kaj ste nam vi poslali z Vlade, vam preberem? Pač kot poglavitna rešitev zakona, predlaga se možnost podaljšanja pogodbe o zaposlitvi za vojake tudi po dopolnjenih, po dopolnjenem 45. letu. </font><br/>
<font size="4">	/oglašanje iz dvorane/</font><br/>
<font size="4">	Zakaj sem se pa zdaj, zakaj imam izklopljeno?</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Ne vem.</font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> Sem imel izklopljen mikrofon in sem pomotoma pritisnil na …</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica): </font></b><font size="4">Ja.</font><br/>
<font size="4">	</font><br/>
<font size="4">	</font><b><font size="4">MIHA KORDIŠ (PS Levica)</font></b><font size="4">: V redu je.</font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> … napačen, tako da se opravičujem. Izvolite in nadaljujte razpravo.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> No v glavnem.</font><br/>
<font size="4">	Ne, ni me zmedlo.</font><br/>
<br/>
<b><font size="4">51. TRAK: (MT) – 18.10</font></b><br/>
<br/>
<font size="4">	(nadaljevanje) Predlagal sem možnost podaljšanja pogodbe o zaposlitvi, se pravi dejansko se podaja možnost podaljšanja pogodbe o zaposlitvi. Mi bi se danes morali tukaj pogovarjati in tudi to smo mi želeli podpreti, oziroma tu smo želeli, da podprete naš amandma, da bi podprli, da damo tem vojakom, ki so dejansko res, dosti jih je tudi socialno ogroženih, da dobijo možnost zaposlitve za nedoločen čas v takšnem primeru in še ena zadeva, prej je gospod poslanec iz Nove Slovenije zelo tako dramatično, ker to on zelo dobro zna, govoril o zadevah, da se ne morejo tega, ne morejo onega, se pravi, da si ne morejo vzeti niti kredita, če bi podprl ta naš amandma, bi imeli možnost, da si bi vzeli tudi kredit, v tem primeru kot pa zdaj ga vi tu, kot nam pa vi ponujate ta zakon oziroma spremembe zakona, pa dejansko te možnosti v resnici spet ne bodo imeli. Okej, res je, imeli bodo možnost podaljšanja po 45. letu, drži, ampak to ne bo pogodba za nedoločen čas, če sem jaz prav razumel. Ali sem se mogoče zmotil? Boste to potem obrazložili. In v takem primeru, ker nas stalno, Levici mečejo polena, pa to, pa ono, pa nismo tega, pa nismo onega, mi smo dosledni, mi smo strokovni in si ne bomo dovolili, da se tudi stroka diskreditira. In tudi v tem primeru bi prosil za odgovor, pa tudi še ena zadeva je, kar se tiče dejansko za Zakonodajno-pravno službo, mislim, da bi bilo prav, da se ji tudi opravičite. V imenu Vlade. Hvala.</font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> Hvala lepa tudi vam.</font><br/>
<font size="4">	Še enkrat se opravičujem poslancu Koražiji, ker sem imel izključen mikrofon, sem ga hotel ponovno vključiti, ampak sta izklop mikrofonov in mikrofon predsedujočega tako skupaj, da sem dvakrat za pol sekunde prekinil razpravo.</font><br/>
<font size="4">	Tako da sedaj nadaljujemo, prijavljen je zadnji razpravljajoči danes od članov odbora, Miha Kordiš. Izvolite, kolega.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Najlepša hvala za besedo.</font><br/>
<font size="4">	Bom nadaljeval vprašanje statusa vojakov po 45. letu, glede na to, kaj je minister Tonin odgovoril na mojo pobudo oziroma na naš amandma, ki smo ga dali v Levici, to je, da se starostna omejitev na 45 let preprosto odpravi in da so ljudje lahko še naprej v vojski kot vojaki. Minister Tonin je dejal, da tudi po, da po 45. letu seveda, da se najdejo tisti, ki psiho-fizično zmorejo, da pa se lahko zgodi tudi, da kakšen psiho-fizično ne zmore. Ampak ravno zato imamo pač psihofizična testiranja, ne. In če pač nekdo ne zmore, potem lahko normalno odide iz vojske, nobenega problema. Skratka to je argument proti slamnatemu možu, še posebej, da vemo, ja kdo pa psiho-fizično pred 45. letom ne zmore. Kaj pa potem, ne? To je zdaj situacija. Seveda se tudi zdaj to rešuje. Pač preprosto, če nekdo pol ni fit, neke pogodbe ne more podaljšati, ne. Gre za to, da s tem, ko mi odpravimo omejitev na 45 let, se lahko te vojaške pogodbe podaljšuje in lahko nekdo tudi penzion dočaka v vojski kot vojak, nobenega problema. Ker mimogrede tudi vprašanje tega nedoločen čas, ne, so omejene te vojaške pogodbe, samo gre za to, kolikokrat jo ti lahko podaljšaš in pod kakšnimi pogoji, ta 45 let je pa bariera za, čez katero trenutno običajen vojak ne more iti. In to bariero bi bilo potrebno odstraniti, pa bi imeli čez 5 let tudi 550 ljudi v vojski več. Toliko je takih kandidatov, ki torej, slaba dva bataljona celo, ki bodo zaradi teh doseženih 45 let starosti odšli v naslednjih 5 letih. Poleg tega, če so res psihofizične sposobnosti tak problem, zakaj pa potem podčastniki in častniki nimajo omejitev? Pa ne mi reči, da zaradi tega, ker imajo popolnoma drugačne naloge, ker takrat, ko morajo ljudje ravno najbolj izkazati svoje sposobnosti, v najbolj kriznih situacijah, bodo morali, ali pa bi morali tudi častniki in podčastniki delati točno to, kar delajo vojaki. Sem vam dal prej primer, ne, če imamo nek hud primer poplav, manjka moštva, mislim seveda tudi oficirji nimajo kaj papirjev prekladati v svojih pisarnah pa komandirati tam ljudem, kako naj gazijo po blatu, ampak bi morali tudi sami naprej prijeti tisto protipoplavno vrečo pa jo zadegati dalje, ne, in pomagati ljudem. Kaj šele v kakšnem vojnem stanju.</font><br/>
<br/>
<b><font size="4">52. TRAK: (TB) – 18.15</font></b><br/>
<br/>
<font size="4">	(nadaljevanje) Ne morejo ti neki ljudje, 100 kilometrov stran ali pa še več, od zadaj, s fronto sedet in »kanon futr« pošiljat dalje in ga komandirat, kako naj umira. Naj primejo puško, naj se izkažejo. To je edino pravilno. In bi se tudi moral, vsaj tisti, ki resno opravljajo svoj poklic, v slučaju, da pride za res zaostrenih kriznih razmer, se pravi, v slučaju, za katerega so pa ravno predvidene določene psihofizične omejitve. Saj za neko mirnodobno delovanje, pa za spokojne razmere teh psihofizičnih pogojev, niti ne rabiš tako zares, kajne… Rabiš jih takrat, ko je situacija ostra. Takrat, ko gre na nož – ali pri naravnih nesrečah ali v vojaški situaciji in tako. Takrat pa, kot sem pokazal, če starostne omejitve ne veljajo za častnike, pa ne veljajo za podčastnike, tudi za vojaka nima smisla, da veljajo.</font><br/>
<font size="4">	Mogoče, da se odzovem še na to, še na en argument… Skratka, to je bil prvi argument, to je bil argument, ki ga je podal minister Tonin. Drug argument, ki ga je podal, ga je podal pa načelnik Generalštaba, češ kako je vojska piramidni sistem, piramidni sistem poveljevanja in to je nekako prepleteno z vprašanjem, koliko je nekdo star, kajne, kar mislim, da ne zdrži srečanja z realnostjo. Vojska je piramidni sistem. Velja načelo pokorščine, velja načelo subordinacije, ampak, kaj hudirja ima to s tem, koliko je nekdo star. Gre za to, kakšno je po letu in kakšen čin ima pripisan na ramenu, kakšno funkcijo opravlja v vojaški hierarhiji, ne pa to, koliko je nekdo star. Če bi pač to zdržalo, potem, bi minister Tonin težko opravljal funkcijo nekoga, ki je v bistvu nadrejen nad načelnikom Generalštaba, zaradi tega, ker je pa on mlajši od njega. Na pol za šalo, na pol zares, ampak res mislim, da ta piramidni sistem poveljevanja, ki je vojska, ne prejudicira tega, koliko mora bit star.</font><br/>
<font size="4">	Skratka, psihofizične omejitve so tiste, ki so stvarne, vezane so na posameznika in niso pripeta na administrativno mejo 45. leta. Če zaključim, ponovno, tudi za častnike, tudi za podčastnike, te omejitve ne veljajo. Takrat, ko je »gusta«, morajo ali pa bi morali in častniki in podčastniki delat in prenašat pa enake obremenitve, kot jih prenašajo običajni vojaki, ne pa pač sedet na toplem, v pisarnah in prekladat papirje. Še Napoleon je jedel iz istega lonca, kot njegovi vojaki.</font><br/>
<br/>
<font size="4">	</font><b><font size="4">PREDSEDNIK SAMO BEVK:</font></b><font size="4"> Hvala lepa kolegu Kordišu.</font><br/>
<font size="4">	Ker ni več prijavljenih, sprašujem, če želi minister za obrambo besedo, če ne bomo šli pa na odločanje o vloženih amandmajih za amandmaje odbora? (Ne.)</font><br/>
<font size="4">	Minister ne bo razpravljal, zato zaključujem razpravo in prehajamo na glasovanje o predlogih za amandmaje odbora. Pri tem opozarjam na 124. člen Ustave, ki določa, citiram: »Vrsto, obseg in organizacijo obrambe, nedotakljivosti in celovitosti državnega ozemlja, ureja zakon, ki ga sprejme Državni zbor z dvotretjinsko večino glasov navzočih poslancev.« Konec citata.</font><br/>
<font size="4">Za sprejetje členov je torej potrebna dvotretjinska večina navzočih poslancev. Kolikor lahko s pogledom ugotovim, nas je prisotnih 17, se pravi, prisotni smo vsi člani in članice Odbora za obrambo in po tabeli, ki jo imam tukaj, kot pripomoček, mora glede na število navzočih, se pravi, 17 članic in članov, da je zakon sprejet, glasovati 12 članic in članov za.</font><br/>
<font size="4">Tako da, bomo šli po naslednjem vrstnem redu. Vem, da Nova Slovenija ima samo enega s pooblastilom, tako da ne bosta oba glasovala, in samo enega člana, kajne, tako.</font><br/>
<font size="4">Glasovali bomo pa najprej o amandmaju</font><br/>
<br/>
<b><font size="4">53. TRAK: (VP) 18.20</font></b><br/>
<br/>
<font size="4">	(nadaljevanje) za amandma odbora k 1. členu, ki so ga predlagale koalicijske poslanske skupine. Po tem bomo glasovali za predlog za amandma odbora, ki sta ga predlagali poslanska skupina Levica in poslanska skupina Alenke Bratušek. In na koncu še amandmaje, ki jih je predlagala Levica k 2., 3. in 4. členu.</font><br/>
<font size="4">	Na glasovanje dajem predlog za amandma odbora k 1. členu. To je amandma, ki ga predlagajo koalicijske poslanske skupine.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (13 članov.) Kdo je proti? (Nihče.)</font><br/>
<font size="4">	Ugotavljam, da je bil prvi amandma poslanskih skupin koalicije sprejet.</font><br/>
<font size="4">	</font><br/>
<font size="4">	Dajem na glasovanje drugi amandma, to je amandma poslanskih skupin Levice in Stranke Alenke Bratušek.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (5 članov.) Kdo je proti? (10 članov.) </font><br/>
<font size="4">	Ugotavljam, da amandma ni bil sprejet.</font><br/>
<br/>
<font size="4">	Nadaljujemo z glasovanjem o predlogih za amandma odbora, to pa so trije amandmaji, ki jih je predlagala poslanska skupina Levica. In sicer najprej predlog za amandma odbora k 2. členu. </font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (4 člani.) Kdo je proti? (10 članov.) </font><br/>
<font size="4">	Ugotavljam, da amandma k 2. členu ni bil sprejet.</font><br/>
<br/>
<font size="4">	Prehajamo na glasovanje k 3. členu. Gre za predlog za amandma odbora, ki ga predlaga Levica.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (4 člani.) Kdo je proti? (10 članov.) </font><br/>
<font size="4">	Ugotavljam, da amandma ni bil sprejet.</font><br/>
<font size="4"> </font><br/>
<font size="4">	Gremo še na zadnje glasovanje, k 4. členu. Amandma za amandma odbora, ki ga predlaga stranka Levica.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (4 člani.) Kdo je proti? (10 članov.) </font><br/>
<font size="4">	Ugotavljam, da amandma ni bil sprejet.</font><br/>
<br/>
<font size="4">	Prehajamo torej na glasovanje o vseh členih skupaj.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (12 članov.) Kdo je proti? (2 člana.) </font><br/>
<font size="4">	Ugotavljam, da je bil predlog zakona sprejet. / nemir v dvorani/ </font><br/>
<br/>
<font size="4">	S tem zaključujem drugo obravnavo predloga zakona na matičnem delovnem telesu. Sprejeti amandma bo vključen v dopolnjen predlog zakona, ki bo sestavni del poročila odbora. Prosim, da v skladu z drugim odstavkom 42. člena poslovnika Državnega zbora določimo poročevalca oziroma poročevalko, ki bo predstavil poročilo na seji Državnega zbora. Predlagam, da je to predsedujoči. Je kdo proti? </font><br/>
<font size="4">	</font><br/>
<b><font size="4">54. TRAK: (VP) 18.25</font></b><br/>
<br/>
<font size="4">	(nadaljevanje) Zaključujem to točko dnevnega reda.</font><br/>
<br/>
<font size="4">	In prehajamo na </font><b><font size="4">2. TOČKO DNEVNEGA REDA, TO SO POSLANSKA VPRAŠANJA IN POBUDE MINISTRU ZA OBRAMBO MAG. MATEJU TONINU.</font></b><br/>
<font size="4">Sprašujem, če ima kdo od članic in članov odbora kakšno vprašanje za gospoda ministra. Ugotavljam…</font><br/>
<font size="4">Ja, izvolite, kolega Möderndorfer. </font><br/>
<br/>
<b><font size="4">JANI (JANKO) MÖDERNDORFER (PS LMŠ): </font></b><font size="4">Imam pobudo glede na to, da bomo zelo kmalu govorili o rebalansu, da minister se naj resno pripravi na helikoptersko vprašanje. Jaz sem toliko fer, da mu vnaprej povem, ker bom malo bolj natančno spraševal glede proračuna.</font><br/>
<font size="4">Hvala.</font><br/>
<br/>
<b><font size="4">PREDSEDNIK SAMO BEVK: </font></b><font size="4">Hvala lepa. </font><br/>
<font size="4">Ugotavljam, da ni vprašanj za gospoda ministra.</font><br/>
<font size="4">Zato se vsem skupaj zahvaljujem za sodelovanje in lahko noč.</font><br/>
<br/>
<b><font size="4">Seja se je končala 9. septembra 2020 ob 18.26.</font></b>
</root>