<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO </font></b><br/>
<b><font size="4">14. seja </font></b><br/>
<br/>
<b><font size="4">(11. december 2019)</font></b><br/>
</p></div><br/>
<br/>
<b><font size="4">Sejo je vodil Franc Breznik, predsednik odbora.</font></b><br/>
<b><font size="4">Seja se je začela ob 14.01.</font></b><br/>
<br/>
<b><font size="4">1. TRAK: (VP)</font></b><br/>
<br/>
<b><font size="4">	PREDSEDNIK FRANC BREZNIK: </font></b><font size="4">Malo pozornosti bi prosil, kolegice in kolegi. Prosim, če zaprete vrata. Hvala.</font><br/>
<font size="4">	Torej, spoštovani, pričenjam s 14. sejo odbora. Pozdravljam vse vabljene in ostale prisotne. </font><br/>
<font size="4">	Obveščam pa vas, da sta se za današnjo opravičile naslednje članice. Trenutno nimam opravičil. </font><br/>
<font size="4">	Tudi pooblastil za nadomestila članov odbora trenutno nimam še nobenega.</font><br/>
<font size="4">	Torej prehajamo na določitev dnevnega reda seje tega odbora. S sklicem seje 26. novembra 2019 ste prejeli naslednji dnevni red: 1. točka, realizacija normativnega programa vlade za področje kmetijstva, gozdarstva in prehrane za leti 2018 in 2019 - predpisi, pristojnosti Državnega zbora; 2. točka, realizacija sklepov odbora; 3. točka, pobude in vprašanja članov odbora.</font><br/>
<font size="4">Dne 9. 12. 2019 ste prejeli moj predlog za umik 2. točke dnevnega reda današnje seje. Spoštovane kolegice in kolegi, ocenjujem namreč, da je pri obravnavi te tako pomembne točke potrebna in nujna navzočnost ministrice za kmetijstvo, gozdarstvo in prehrano, ki je odsotna zaradi bolezni. Seveda ji želimo čimprejšnje in kvalitetno okrevanje. To točko bi ponovno uvrstil na eno od prihodnjih sej odbora, ko bo na seji lahko navzoča torej tudi ministrica za kmetijstvo, gozdarstvo in prehrano. </font><br/>
<font size="4">	Želijo svoja stališča o tem predlogu predstaviti morda predstavniki poslanskih skupin? Želi kdo? (Ne.) Ne želite. Hvala.</font><br/>
<font size="4">	Prehajamo torej na odločanje o predlogu za umik te točke, torej bomo glasovali torej, da preložimo 2. točko na eno izmed naslednjih sej Vlade. Glasujemo. </font><br/>
<font size="4">	Kdo je za? (14 članov.) Kdo je proti? (Nihče.) </font><br/>
<font size="4">	Ugotavljam, da bo 2. točka umaknjena. </font><br/>
<br/>
<font size="4">	Torej tako prehajamo na obravnavo </font><b><font size="4">1. TOČKE DNEVNEGA REDA - REALIZACIJA NORMATIVNEGA PROGRAMA VLADE ZA PODROČJE KMETIJSTVA, GOZDARSTVA IN PREHRANE ZA LETI 2018 IN 2019, TOREJ PREDPISI PRISTOJNOSTI DRŽAVNEGA ZBORA.</font></b><br/>
<b><font size="4">	</font></b><font size="4">K obravnavi te točke sem vabil: predsednika Vlade gospoda Marjana Šarca, ki je se opravičil; in dr. Aleksandro Pivec, ministrico za kmetijstvo, gozdarstvo in prehrano, ki je je bolniškem staležu in seveda upravičeno odsotna. Torej z nami so predstavniki ministrstva: dr. Jože Podgoršek, državni sekretar; dr. Bojan Pahor, generalni direktor; dr. Darja Majkovič, generalna direktorica; Gregor Meterc, vodja sektorja za gozdarstvo.</font><br/>
<font size="4">	S sklicem seje ste kot gradivo prejeli: normativna programa dela Vlade za leti 2018 in 2019. </font><br/>
<font size="4">	Dovolite mi pa, da obrazložim razloge, zaradi katerih sem ocenil, da je potrebno, da se seznanimo z razlogi zaradi katerih delovni program Vlade za leto 2018 in 2019 iz pristojnosti Državnega zbora ni bil realiziran.</font><br/>
<font size="4">	Naj vas spomnim, v delovnem programu vlade z dne 18. januar 2018 je navedeno, da bo Vlada obravnavala Zakon o živinoreji 18 decembra 2018, skrajni rok za sprejem zakona v Državnem zboru pa je naveden 18. marec 2019. V delovnem programu vlade za leto 2019 je ponovno naveden Zakon o živinoreji z navedbo enakih datumov za sprejem zakona v Državnem zboru. Poleg tega zakona je navedena tudi novela Zakona o zaščiti živali, ki naj bi ga ministrstvo posredovalo vladi 2. aprila 2019, kot skrajni rok sprejetja v Državnem zboru pa je naveden datum 30. junij 2019, torej pred našimi poletnimi počitnicami. Nobeden od teh dveh zakonov še ni bil vložen niti v obravnavo na vladi, niti v Državnem zboru. </font><br/>
<br/>
<b><font size="4">2. TRAK: (VP) - 14.05</font></b><br/>
<br/>
<font size="4">	(nadaljevanje) Naj ob tem dodam, da je v prejšnjem mandatu vlada 22. 12. 2017 predložila v zakonodajni postopek novelo Zakona o zaščiti živali, vendar je bil zaradi predčasnega zaključka mandata prejšnje vlade, torej zakonodajni postopek končan. </font><br/>
<font size="4">Poleg teh dveh nerealiziranih zavez bi želel spomniti na še nekatere nerealizirane zakonodajne obljube resorne ministrice. Tako je v svoji predstavitvi za kmetijsko ministrico na seji odbora napovedala, da bo ministrstvo pod njenim vodstvom, torej v sodelovanju z Zavodom za gozdove ter Gozdarskim inštitutom Slovenije pripravilo strategijo trajnostne rabe gozdov in učinkovito sanacijo ukrepov po različnih ujmah. Kot veste tudi nekateri člani in članice tega odbora, imate v svojih okoljih probleme s sanacijo po teh naravnih katastrofah, ki so se nam zgodile, večkrat ste dali tudi številne predloge. Zaradi tega tudi mislim, da je vmesno, da spomnimo tudi na to obvezno. </font><br/>
<font size="4">Potem je nadalje napovedala pripravo dokumenta o prioritetah prihodnje kmetijske politike za Slovenijo ter osnutek strateškega načrta v obdobju do konca leta 2018 oziroma začetka leta 2019. Nadalje, na novo naj bi se definirale okoljske, podnebne in seveda naravovarstvene politike slovenskega kmetijstva. Na predstavitvi se je zavezala, da je v sodelovanju z ministrstvom za delo pregledala in poiskala rešitve na kakšen način bi lahko kmečke pokojnine in varstvene dodatke vrnili oziroma povečali in to na način kako bi povečali socialno varnost na podeželju. Kot veste, je to eden izmed najbolj perečih problemov tudi pri, če pogledamo v prihodnosti, pri generacijski prenovi slovenskega kmetijstva. Vzgledi na tem področju, kot vemo, so problematični. Mladi, ki bi se za to odločili, gledajo starejšo populacijo ljudi, ki ima na podeželju 200, 250, 300 evrov pokojnine in dobesedno životarijo in umirajo na obroke, kaj šele, da bi si lahko s svojimi pokojninami privoščili najslabši dom za starejše v Sloveniji. Nadalje je na predstavitvi ministrica obljubila, da se bo lotila področja koncesij ribiškim družinam.</font><br/>
<font size="4">Torej navedel sem del nekih nerealiziranih obljub ministrice. </font><br/>
<font size="4">Posebej pa bi zastavil vprašanje kaj je s svežnjem, zakonodajnim svežnjem na področju torej zemljiške politike. Vemo, da so bile študije o novi zemljiški zakonodaji že narejene, opravljene so bile torej razprave med vsemi deležniki. Rečeno je bilo, da bo sveženj zakonov predložen v zakonodajni postopek v juniju 2019. Ob tem bi spomnil na izjavo ministrice na tiskovni konferenci 11. junija 2019, na kateri je povedala, da bo resolucija o razvoju kmetijstva po letu 2021 predložena v odločanje na vladi do začetka julija 2019. Torej, skupaj z resolucijo pa naj bi ministrstvo po zagotovilu ministrice za odločanje na vladi še pred parlamentarnimi počitnicami v letu 2019 pripravilo torej tudi predlog zakona o zagotavljanju zemljišč za namene izvajanja raziskovalnih, torej pa tudi izobraževalnih procesov s področja kmetijstva in tudi gozdarstva, ki je po mnenju ministrice manj problematičen zakon, saj k njemu niso prejeli večjih pripomb. Povedala je tudi, da bo zakonodaja s področja kmetijske zemljiške politike pripravljena do jeseni leta 2019. Tudi te zaveze na žalost do zdaj še niso bile realizirane.</font><br/>
<font size="4">Skratka, naj ponovim: v tem mandatu ni bil sprejet niti predložen v zakonodajni postopek niti en zakon z delovnega področja. Torej, ministrica za kmetijstvo, gozdarstvo in prehrano, pričakujem pa tako kot drugi člani odbora, da bo državni sekretar zelo jasno predstavil torej razloge za neizpolnjene zaveze kar se tiče priprave zakonodaje. </font><br/>
<font size="4">Torej lahko povem, da je neka, do sedaj bila neka praksa, da vsak predsednik odbora nekje na koncu leta nekako poskuša pregledati obveze, zaveze, nerealizirane sklepe in da poskušamo konec leta, torej v času adventa, v času, ko adventus v latinščini pomeni prihod nečesa novega, iščemo morda tudi neko mesijo na področju kmetijstva. Želim torej, da nas seznanite kako daleč je ta zakonodaja, zakaj ni bila do zdaj realizirana, zakaj ni šla skozi niti vladno proceduro, kje so bili problemi. Jaz verjamem, da gre za problematične zakone. Tako, da ne gre za metanje nekih polen pod noge, ampak realno seznanjanje torej kolegov in kolegic, ki so tukaj stalni člani odbora in tudi tisti, ki se nam včasih pridružijo in tudi slovensko javnost. Predvsem pa, da slovenskim kmetom, kmeticam in slovenskim kmetijskim podjetjem obrazložite kaj je bilo tisto, zaradi česar do sedaj ni bil niti v vladno proceduro vložen še niti en zakonodajni postopek s področja kmetijstva, gozdarstva in prehrane.</font><br/>
<font size="4">Torej dajem besedo državnemu sekretarju na Ministrstvu za kmetijstvo, gozdarstvo in prehrano dr. Jožetu Podgoršku. </font><br/>
<font size="4">Dr. Podgoršek, izvolite.</font><br/>
<font size="4">	Samo malo še. Torej, kolegico Ivo Dimic bo danes nadomestila Tadeja Šuštar. </font><br/>
<br/>
<b><font size="4">3. TRAK: (VP) - 14.10</font></b><br/>
<br/>
<b><font size="4">	</font></b><font size="4">(nadaljevanje) Kolegica, izvolite. Vas pozdravljamo tudi na tej seji. </font><br/>
<font size="4">	Državni sekretar, izvolite.</font><br/>
<br/>
<font size="4">	</font><b><font size="4">DR.</font></b><font size="4"> </font><b><font size="4">JOŽE PODGORŠEK: </font></b><font size="4">Hvala lepa in lep pozdrav v mojem imenu in tudi v imenu naše ministrice, spoštovane članice in člani Odbora za kmetijstvo, gozdarstvo in prehrano Državnega zbora. </font><br/>
<font size="4">	Bom zaenkrat kar z uro na roki začel, ker je bilo veliko vprašanj, pa bom moral nekaj minut več o tem govoriti.</font><br/>
<font size="4">	Pa bi vendarle začel na drugem delu kot so bila postavljena vprašanja, pa morda vseeno razložil kaj so pa v času našega mandata na našem ministrstvu vseeno postorili v smislu predpisov zakonodajnih delov. Res je pa, da nismo naredili, da nismo prejemali niti še poslali v proceduro nobenega zakona.</font><br/>
<font size="4">	V tem času našega mandata smo sprejeli…</font><br/>
<br/>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Samo malo. Jaz bi vas samo prosil, zdaj, uredba je vladni dokument. Uredba nas ne zanima, zanima nas glede, da ne bo seja predolga spet. </font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Tri minute.</font><br/>
<br/>
<b><font size="4">PREDSEDNIK FRANC BREZNIK: </font></b><font size="4">Torej, fokus je na zakonodajnih delih. Tisto, kar sprejema Državni zbor, ker je tudi namen te seje v začetku.</font><br/>
<br/>
<b><font size="4">DR. JOŽE PODGORŠEK: </font></b><font size="4">Samo en stavek mi dovolite. Skratka 34 uredb, tri odloke pravilnikov smo sprejeli, 63, 5 odredb in 3 podzakonske akte na našem ministrstvu in 3 podzakonske akte na upravi za varno hrano. Tako, da gre iz pristojnosti našega ministrstva generalno 6 podzakonskih aktov. Samo toliko, da vendarle imamo tudi to informacijo vsi skupaj.</font><br/>
<font size="4">Zdaj se pa res, bom poskušal pojasniti glede vsakega zakona. Z mano bodo tudi kolegi in kolegice, ki bodo verjetno v posameznem delu lahko še podrobneje kaj razložili.</font><br/>
<font size="4">Zakon o živinoreji. Zakon o živinoreji je bil obe dve leti, drži, v programu z namenom sprejema. In sicer glavni namen spremembe Zakona o živinoreji je bila sprememba, je bila implementacija uredbe št. 2016/1012 evropskega parlamenta. Govori o zootehniških in genealoških pogojih za rejo, trgovino s čistopasemskimi plemenskimi živalmi, hibridnimi plemenskimi prašiči in njihovim zarodnim materialom ter njihov vstop v unijo ter o spremembi točno te uredbe. Skratka vsebino te uredbe smo mi prenesli kar v samostojno uredbo, nismo spreminjali Zakona o živinoreji. Zato ta zakon v bistvu res ni bil realiziran, vendar pa ključen del tega zakona – implementacija evropske uredbe – je bila pri nas implementirana z uredbo.</font><br/>
<font size="4">Torej nismo v nasprotju z uredbo EU. Vsebina te uredbe o reji živali pa poleg teh splošnih določb govori tudi o priznavanju rejskih društev in rejskih podjetij, utrjevanju rejskih programov, širitev rejskih programov v druge države članice, pravice in obveznosti rejcev in rejskih organizacij, določitev pravil sprejema čistopasemskih plemenskih živali, struktura rodovniške knjige in pravila z vpis živali v rodovniško knjigo, lastna preskušanja in določitev genetske vrednosti. Govori o referenčnem središču EU, zootehniškem spričevalu, določitev pravil uradnega nadzora, določitev pristojnosti organov za izvajanje uredbe in nadzor, pravila glede tretjih držav, prenos pooblastil in pa še nekatere priloge, ampak to, kot sem že omenil, smo mi vnesli v samostojno uredb in implementacijo te uredbe EU smo praktično realizirali z uredbo. </font><br/>
<font size="4">Še en razlog je, zakaj praktično zaradi te uredbe, ki smo jo sprejeli in implementirali evropsko uredbo, praktično ni bila več nuja po sprejemu Zakona o živinoreji. Poleg tega smo lansko leto in tudi letos javni službi v živinoreji potrjevali še po starem modelu za obdobje petih let, kar pomeni, da se nam ravno tako ne mudi izvzeti te javne službe v živinoreji kot je načrtovano, da bi javne službe, vse javne službe v kmetijstvu prenesli v Zakon o kmetijstvu zaradi poenotenega samega izvajanja. Skratka in za to spremembo Zakona o živinoreji moramo narediti tudi spremembo Zakona o kmetijstvu. Torej v tem delu imamo sedaj za 4 do 5 let rešeno tudi izvajanje javnih služb v živinoreji. Zato ocenjujemo, da kar se tiče zakona o živinoreji s tem ne tvegamo neskladje z evropskimi dokumenti, ravno tako ne zamujamo glede samih izvajalcev rejskih programov glede javnih služb v živinoreji. </font><br/>
<br/>
<b><font size="4">4. TRAK: (VP) - 14.15</font></b><br/>
<br/>
<font size="4">	(nadaljevanje) Nov zakon, ki je bil vedno znova napisan kot v normativnem delu vlade, je tudi Zakon o spremembah in dopolnitvah Zakona o zaščiti živali. Tukaj pa imamo še vedno zadrego, ker tega zakona še nismo sprejeli, in sicer v tem zakonu želimo na kratko seveda implementirati uredbo Evropske unije in pa urediti še nekatere druge zadeve kar se tiče hitrejšega čipiranja domačih psov še v leglu zaradi tega, da so psi vendarle v večjem delu čipirani. Potem se predvideva enkrat letni pregled domačih živali evidentiranih, predvideva se sprememba pri t.i. zapuščenih živalih, in sicer po prvotni dikciji tudi tisti, ki / nerazumljivo/ 2017 že na sprejem na vlado, je bilo predvideno, da naj bi občine zagotavljale financiranje v t.i. zavetiščih za domače živali do 45 dni. Zdaj, v zakonu, ki ga bomo v teh dneh pa vendarle pripravili do procedure nadaljnjega sprejema, predvidevamo tukaj krajši rok predvsem zaradi zahtev občin, da občinam ne nalagamo dodatnih bremen. Nekako je pravilo tudi v zdajšnjem obdobju, da občine skrbijo, plačujejo, financirajo za zapuščene domače živali, ki ni znanega lastnika, do 30 ni in tudi tukaj v tem zakonu smo temu prisluhnili. Potem se umika evtanazija, mislim, da v zakonu, domačih živali. </font><br/>
<font size="4">Ampak, okej, zelo na kratko, pa bom potem kolegico iz uprave za varno hrano prosil še za morda kakšna dodatna pojasnila kar se tega dela tiče.</font><br/>
<font size="4">Torej, zakon o živinoreji predvidevamo, da bo v nekaj dneh pripravljen za praktično ali pa skoraj do novega leta- je že bil poslan v Vlado? A, ok. Zakon je že bil poslan v vlado, vendar še ni bil uvrščen na dnevni red same vlade. Tako. Hvala za to sporočilce.</font><br/>
<font size="4">Zdaj, kar se tiče strategije trajnostne rabe gozdov. Ministrstvo je pripravilo spremembe in dopolnitve operativnega programa za izvajanje nacionalnega gozdnega programa. Torej program je bil konec novembra poslan v medresorsko obravnavo, strategijo – nacionalni gozdni program – pa imamo in je večletna na področju gozdarstva. In tudi, ko smo se sami, tudi še prej kot državni sekretar, ki sem pokrival to področje, smo najprej želeli vključno s resolucijo na področju kmetijstva se lotiti tudi tega nacionalnega gozdnega programa, pa smo vendarle ugotovili, da ni pametno pri tako trajnostnih rabah kot je gozd, ko govorimo res o večletnem programu, ker se težko spreminja vsako leto oziroma vsako programsko obdobje, ker tam pa je vendarle neka trajnost pomembnejša, smo se odločili, da vendarle je ta strategija še vedno aktualna, da jo je treba morda ravno v tem operativnem programu za izvajanje strategije praktično samo implementirati oziroma nekatera najnovejša dognanja implementirati v gozdarski sektor. </font><br/>
<font size="4">Kar se tiče strateškega načrta za novo programsko obdobje. To verjetno že veste, da je vlada že potrdila resolucijo Hrana naravni viri in podeželje- kaj že imamo? Hrana, naravni viri in podeželje, ja, tako. In bo verjetno, in je tudi že vloženo v Državni zbor in bo verjetno v skladu s proceduro na eni od prihodnjih sej tudi ta odbor predstavljal oziroma imel priložnost tudi komentirati to resolucijo oziroma ta strateški načrt. Torej tukaj res, da zamujamo, ampak vendarle glede na to, da ko smo nastopali mandat na tem ministrstvu, smo vsi pričakovali, da bo še prejšnji evropski parlament v prejšnji sestavi praktično potrjeval izhodišča za novo programsko obdobje. To se tudi na našo žalost ni zgodilo in zato je bila na začetku ambicija po časovnici bistveno večja, ko sem pa videl, da vendarle tukaj Evropa bo zelo upočasnila in še vedno niso jasna naša vsaj izhodišča za novo programsko obdobje na področju kmetijstva, niti koliko sredstev bomo dobili niti koliko bo, kakšne bodo zahteve glede ovojnic za okolje, za proizvodno vezana plačila in tako naprej, zaenkrat še vedno v fazi osnutkov, smo potem tudi mi si vzeli še nekaj mesecev več časa </font><br/>
<b><font size="4"> </font></b><br/>
<b><font size="4">5. TRAK: (VP) - 14.20</font></b><br/>
<br/>
<font size="4">	(nadaljevanje) tudi za to, da smo še usklajevali in tudi upočasnili smo samo usklajevanje z deležniki. In zato menimo, da je morda ta resolucija še boljša v tem, ker smo jo, si lahko vzeli več časa za to zadevo. </font><br/>
<font size="4">	Glede okoljske, podnebne, naravovarstvene politike menimo, da je vključena tudi v resolucijo, saj je eden od treh stebrov resolucije ravno ta okoljska dimenzija našega dela na področju kmetijstva v naslednjem programskem obdobju. Zato menimo, da imamo tudi to okoljsko, podnebno, naravovarstveno politiko na področju kmetijstva znali in poiskati v strateškem načrtu, torej v resoluciji, in tudi implementirati potem v samem izvedbenem delu. Nenazadnje zagotovo bo Evropska komisija tudi od nas zahtevala, po teh zdajšnjih izhodiščih nekako zahteva 30 % od drugega stebra sredstev, bo zahtevala vlaganja v višini 30 % drugega stebra v okoljske vsebine. skratka, ampak zaenkrat govorimo še vedno žal o osnutku. Tudi mi bi bili veseli, če bi imeli že jasnejša izhodišča.</font><br/>
<font size="4">	Glede socialne varnosti bom prosil direktorico morda za nekaj besed na to temo, da poda kje smo na tem delu. </font><br/>
<font size="4">	Za koncesije za ribiško politiko bom prosil kolega Bojana Pahorja, direktorja direktorata, za par pojasnil. </font><br/>
<font size="4">	Kar se tiče zemljiške politike in pa Zakona o zagotavljanju zemljišč za namene raziskovalnih in izobraževalnih inštitucij, pa morda najprej o zadnjem spregovoril par besed. Zakon je pripravljen, vendar imamo težavo v podzakonskem aktu, ker kot verjetno zagotovo veste, da vse normativne dele za izobraževalne in raziskovalne inštitucije vendarle pripravlja ministrstvo za izobraževanje. In tudi tukaj je zakon osnova za to, da bodo te raziskovalne in izobraževalne inštitucije lahko upravljale z zemljišči, državnimi zemljišči. Koliko teh zemljišč, kakšna morajo biti ta zemljišča, je pa vendarle prav, da to prepustimo resornemu ministrstvu, ki vendarle dela vse normativne podlage. No, in tukaj imamo sedaj zastoj in tečejo sedaj zelo intenzivne aktivnosti tudi v tem delu, da bi prišli do pravilnika kot podzakonskega akta, služba vlade za zakonodajo nam pa - pa mislim, da je razmišljanje na mestu – na nek način ne dovoli sprejema zakona brez podzakonskega akta, ker s tem morda tudi tvegamo, da se nam bo pri podzakonskem aktu pokazala potreba po spremembi zakona, skratka želi, da smo tukaj v enem zamahu tudi s podzakonskim aktom na vladi in potem tudi v fazi sprejemanja. Kot pa rečeno, že intenzivno tukaj res smo z zakonom prišli bolj ali manj do konca, čakamo normativni del in če bo potrebno, bomo normativni del še kaj implementirali v zakon, če bo potrebno. Drugače je pa zakon praktično pripravljen, ampak kot rečeno, služba vlade za zakonodajo ima zadržke in jih spoštujemo, tako da bo šla ta zadeva naprej. </font><br/>
<font size="4">	Kar se tiče pa zemljiške politike, tukaj je pa oreh najtrši, a ne? Zelo iskreno. In mislim, da se vsi skupaj o tem strinjamo. verjetno veste, da smo spomladi, ne verjetno, vedno narobe rečem, seveda veste, saj smo bili pri vas, da smo spomladi obhodili mislim, da čisto vse poslanske skupine, ne vem, če smo ravno Stranko modernega centra, edino to ne vem, če smo, mislim, da ostale pa smo, obhodili vsi, razložili namen zakona in v razpravi na nek način dobili tudi podporo pri tem trojčku zemljiške zakonodaje. Ampak kot se je tudi nam zgodilo, je ta zemljiški trojček bil en tak »ornk« tudi medijski oreh. Kot kaže smo ministrstvo za kmetijstvo zelo priročno za medije in vedno najdemo nek oreh za treti tudi preko medijev, ampak hvala bogu so vmes prišle počitnice, dopusti in po dopustih smo se pa res strokovno usedli in se zdaj intenzivno komuniciramo o tem kako rešiti, streti najtrši oreh. Večji del zakona je mislim, da bolj kot manj, bolj ali manj usklajen, nimamo večjih zadreg. Največja zadrega je v tistem delu, ko govorimo o morebitnem zmanjševanju zemljišč pri državnih zakupnikih, torej zakupnikih državne zemlje. Pri tistem, kot je bilo, verjetno se spomnite, v zakonu predvideno, kje imajo več kot 100 hektarov zemljišč v zakupu. </font><br/>
<br/>
<b><font size="4">6. TRAK: (VP) - 14.25</font></b><br/>
<br/>
<font size="4">	(nadaljevanje) Tukaj smo bili povsem na nasprotnih mnenjih med različnimi deležniki in tudi od vas nekaterih smo po sicer prvotnem pritrjevanju, da je prav, da gremo v zmanjševanje pri največjih zakupnikih, potem čez nekaj časa dobili kakšno pobudo, da pa morda naj vendarle razmislimo, kar pomeni je zadeva res tukaj trda v teh pogajanjih. In vsi smo imeli ambicijo, da bomo zakon in resolucijo poslali pred dopusti v Državni zbor, na vlado in potem v Državni zbor. Žal temu ni tako, no, za resolucijo sem razložil, ampak resolucija je šla naprej, nimamo več zadreg, pri tem zakonodajnem delu pa še tremo orehe zelo po domače povedano, iščemo konsenz, kompromis med vsemi deležniki, ker vemo, da pri nekaterih, zlasti pri enem izhodišču so deležniki na povsem diametralnem nasprotnem si bregu. In na nek način iščemo neko vmesno rešitev. </font><br/>
<font size="4">	Zdaj pa, če dovolite, bi morda še prosil upravo, da me dopolni o Zakonu o zaščiti živali, pa potem še ribištvo in pa socialno varnost starejših, če dovolite. </font><br/>
<br/>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Hvala, dr. Podgoršek. </font><br/>
<font size="4">Želite, dr. Majkovičeva? (Da.)</font><br/>
<font size="4">Gospa dr. Darja Majkovič, izvolite.</font><br/>
<br/>
<b><font size="4">DR. DARJA MAJKOVIČ: </font></b><font size="4">Lepo pozdravljeni.</font><br/>
<font size="4">Ja, drži, socialna varnost je eno izmed področij, kateremu to ministrstvu namenja posebno pozornost. Zavedamo se obstoja ranljivih skupin in problematike teh skupin na podeželju in se zavedamo tudi, da tukaj obstaja nekaj sivih lis. </font><br/>
<font size="4">Eden izmed prvih korakov, ki smo ga storili, je bila ustanovitev sveta za ženske na podeželju. Čeprav to seveda ni edina ranljiva skupina na podeželju, pa vendarle je to neka platforma kakovostna, kjer se pogovarjamo o tej problematiki. Ravnokar zaseda na ministrstvu za kmetijstvo, ta trenutek, ko se mi pogovarjamo. </font><br/>
<font size="4">Potrebno je vedeti, da je tukaj res veliko, veliko zgodb, ki so zelo pomembne. Pomembne so s stališča mladih prevzemnikov. Vemo, da je potrebno razmišljati o generacijski prenovi in pa potrebno je enakovredno razmišljati tudi o tistih starejših, ki kmetije predajajo svojim naslednikom. Zagotovo poznate program oziroma ukrep spodbujanja mladih prevzemnikov, le-ti so upravičeni do določenih sredstev. Do teh sredstev pa niso upravičeni tisti, ki kmetije predajajo. V prejšnjih programskih obdobjih je bilo možno tudi s strani Evropske unije uveljavljati t.i. rento za te, ki so kmetije predajali, vendar to v prejšnjem in prihajajočem obdobju več ne bo možno, zato razmišljamo v smeri bolj, kako bi temu rekla, inovativnega ukrepa v smislu nekega mentoriranja, kjer bi tisti, ki kmetijo predajajo in vemo, da imajo veliko znanja, le-to lahko predajali svojim naslednikom tudi v smislu takšnega ukrepa, ki je finančno podprt. Zato oblikujemo takšen ukrep, predstavili smo ga tudi našim deležnikom, ki so ga pozdravili. Seveda bi si želeli rento, ker je to ukrep, ki je bil že znan in uveljavljen, vendar, kot sem povedala, ta ukrep pač v prihajajočem programskem obdobju ni več dovoljen. Zato se pogovarjamo o tem, rečemo delovni naslov mentoriranju. </font><br/>
<font size="4">Te dni prihajajo k nam pobude številnih deležnikov kako naslavljati problem socialne varnosti in te pobude seveda spremljamo, jih obravnavamo interno in tudi eksterno z deležniki. Smo v dogovorih in v rednih srečevanjih tudi z ministrstvom za delo, kjer bomo skupaj preučili seveda kaj je možno na njihovi strani in kaj je seveda možno tudi na naši strani. Kot je povedal državni sekretar dr. Podgoršek, je še vedno na ravni EU precej nedorečenega, zato tudi, kot je bilo rečeno, še nimamo strateškega načrta in tudi ne ukrepov, ki bi naslavljali socialno varnost. Razlog je en sam, razlog je, da ni znanih pravnih podlag, ki nam bodo to omogočale, niso še potrjene. Zato smo trenutno v fazi, da preučimo predloge, ki so dani na mizo, preučimo kako jih je možno in v kakšni meri prenesti v naše pravne podlage in kako je možno oblikovati  </font><br/>
<br/>
<b><font size="4">7. TRAK: (VP) - 14.30</font></b><br/>
<br/>
<font size="4">	(nadaljevanje) ukrepe skupne kmetijske politike za obdobje 2020/2021-2027, kjer bomo te ukrepe tudi, upam da uspešno implementirali, zagotovo so težko pričakovani za vse na podeželju. In mi smo se zavezali tudi v naši resoluciji Naša hrana, podeželje in naravni viri po 2020/2021, da bomo te ukrepe v največji možni meri in seveda v skladu z razpoložljivimi finančnimi sredstvi, ki še tudi niso potrjena na ravni EU, žal, pa bi si želeli, da bi bila, potem tudi uspešno izvajali. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK FRANC BREZNIK:</font></b><font size="4"> Hvala za vaš prispevek, dr. Majkovičeva.</font><br/>
<font size="4">	Še želi kdo? Dr. Pahor? (Da.)</font><br/>
<font size="4">	Izvolite.</font><br/>
<br/>
<font size="4">	</font><b><font size="4">DR. BOJAN PAHOR: </font></b><font size="4">Hvala lepa za besedo. Lepo pozdravljeni, gospod predsednik in člani odbora, poslanke in poslanci.</font><br/>
<font size="4">	Na kratko mogoče samo informacija o tem, kar je tema ribištva. Torej gre za koncesije za ribiške družine. Koncesije je Vlada Republike Slovenije na podlagi Zakona o sladkovodnem ribištvu in javnega razpisa podelila v letu 2008 za dobo 30 let, torej do leta 2038. Vse ribiške družine so izkoristile prednostno pravico pri prvi podelitvi koncesij in so s tem pristale na izklicno ceno. Koncesijska dajatev oziroma izklicna cena se je v tem primeru izračunala skladno z uredbo o koncesijah za izvajanje ribiškega upravljanja v ribiških okoliših in znaša med 400 in 18 tisoč evri, odvisno od okoliša. Skupen letni znesek / nerazumljivo/ znaša okoli 286 tisoč evrov. Sámo izvajanje ribiškega upravljanja pa se izvaja na podlagi ribiško-gojitvenih načrtov, ki jih pripravi Zavod za ribištvo Slovenije. Sprejme jih minister pristojen za ribištvo v soglasju z ministrom pristojnim za ohranjanje narave in vode. Ribiško-gojitveni načrti ribiških družin so zdaj v veliki meri za novo obdobje pripravljeni. Potrebno v zvezi z njimi izvesti presojo vplivov na okolje, to pomeni, da bodo vsi ti, mi smo dali soglasje in zdaj so šli naprej na ARSO na presojo. Ko bodo ti postopki z vidika te presoje končani, potem bomo seveda lahko nadaljevali s potrjevanjem teh novih ribiško-gojitvenih načrtov in potem na osnovi tega izračun novih koncesnin.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Hvala, dr. Pahor.</font><br/>
<font size="4">	Torej mislim, da bi še želela besedo mag. Breda Hrovatin, torej sektor za zdravje in dobrobit živali? (Da.)</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. BREDA HROVATIN: </font></b><font size="4">Lepo pozdravljeni, hvala lepa za besedo.</font><br/>
<font size="4">	Mogoče še nekaj besed kar se tiče Zakona o zaščiti živali. Zdaj informacija je zadnja ta, da je bil zakon poslan 5. decembra v vladno proceduro tako, da smo nekako vsaj ta prvi del prebrodili. Je pa predvidena sprejem zakona do marca 2020 in pa seveda ustreznega podzakonskega predpisa, ki je tudi pripravljen. Zakon je usklajen z vsemi ministrstvi, razen z Ministrstvom za okolje in prostor. Tukaj nismo prišli skupaj pri usklajevanju. </font><br/>
<font size="4">Zdaj mogoče, da se vrnem nazaj k osnovnemu vprašanju zakaj zamuda. Verjetno vsi, ki ste spremljali to zgodbo, je precej dolga. Tukaj poleg tega, da je bil osnovni cilj zakona pravzaprav uskladitev slovenskega pravnega reda z nekaterimi določili evropske zakonodaje, tukaj ni bilo nobenih težav, to je bilo takoj usklajeno in nobenih pripomb, dočim potem je bilo potrebno v zakon uvesti še določene druge predloge in tukaj je prišlo pa do veliko razprave že na nivoju deležnikov. Veliko pripomb smo imeli, potem s strani ministrstev, skratka cel kup nekega usklajevanja. In prišli smo toliko daleč, da zakon je šel naprej, ni pa usklajen z Ministrstvom za okolje in prostor. Razlog pa je skrb za prosto živeče živali, ki jih imajo ljudje doma. To, tukaj nismo prišli čisto skupaj oziroma predlogi so, ampak bodo zahtevali še dodatno obravnavo. Mislim pa, da ni več časa, da čakamo s tem zakonom, ker ga je potrebno zaradi teh zahtev usklajevanja z evropsko zakonodajo spraviti čez postopek. </font><br/>
<font size="4">Hvala lepa. </font><br/>
<br/>
<b><font size="4">PREDSEDNIK FRANC BREZNIK: </font></b><font size="4">Hvala, gospa Hrovatinova.</font><br/>
<font size="4">Torej s tem smo zaključili. Še želi kdo od gostov besedo? (Ne.) To je to. </font><br/>
<br/>
<b><font size="4">8. TRAK: (VP) - 14.35</font></b><br/>
<br/>
<font size="4">	(nadaljevanje) Torej sedaj bom odprl razpravo kolegic in kolegic. Želi kdo razpravljati? Podpredsednica? (Da.)</font><br/>
<font size="4">	Gospa Maurovičeva, izvolite.</font><br/>
<font size="4">	Izklopite se samo.</font><br/>
<br/>
<font size="4">	</font><b><font size="4">NINA MAUROVIČ (PS LMŠ): </font></b><font size="4">Smo že uredili. Hvala lepa za besedo in lep pozdrav vsem.</font><br/>
<font size="4">	Jaz bi samo eno zadevico izpostavila. Z njo se namreč zelo intenzivno in ves čas na enem drugem odboru - za delo, družino in socialne zadeve - srečujemo in to je res ta socialna varnost. Zdaj, res smo v eni taki situaciji, ki je pač spremembe pa spremembe načina življenja so pripeljale do tega. Vemo, da je včasih nekako, ne vem, še 20, 30 let nazaj se je na kmetih razmišljalo v tej smeri, da nekako mladi bodo ostali, pa bodo poskrbeli potem za starejše generacije tako kot je nekako naravno včasih bilo.</font><br/>
<font size="4">Zdaj, vemo, imamo težave, veliko mladih se odseljuje, skratka te starejši ljudje res sami ostajajo z nekimi mizernimi pokojninami. Popolnoma razumem zakaj je tako stanje. Tudi ko smo obravnavali na odboru za delo ravno spremembe pokojninskega zavarovanja. Premija najnižja za kmeta je resnično nizka, mislim, da okrog 130 evrov, ne bom zdaj trdila. Za nek poslovni subjekt je, mislim, da 245 najnižja premija za zavarovanje pokojninsko. Jasno in logično je, ker je to nek zavarovalni sistem le kljub temu, da je pač tudi solidaren, da nikoli ne bo ta kmet potem dosegel zneska neke minimalne penzije, ki naj bi sledila vsaj nekemu pragu tveganja revščine. Glede na to, da so zdaj kmetijska gospodarstva drugačno zastavljena, da recimo, da upajmo, da jih prevzema vse več mladih, da je to pravzaprav ena taka firma, jaz kmete res občudujem zaradi tega, ker to res ni več samo pridelovalec, obdelovalec neke zemlje, ampak to so že res izjemni poslovni ljudje, pravi »biznismani« so ratali kmetje.</font><br/>
<font size="4">Jaz mislim, da bi bilo nujno, pa ne, da jim želim višje premije, ampak jaz mislim, da bi bilo nujno začeti razmišljati v prihodnosti v tej smeri, da se te premije za pokojninsko zavarovanje nekako začnejo približevati premijam gospodarstva v dobro, v njihovo dobro, ne v njihovo slabo. Pa verjetno je treba tudi tukaj povedati, da verjetno nihče temu kmetu ne prepoveduje, da bi si vplačeval več v pokojninski sklad, vendar se pa to, se mi zdi, v javnosti pač nikoli ne poudarja dovolj. Je pa res, da žal so se pač časi tako obrnili, da za svojo starost bomo morali ne samo varčevati pa vplačevati na enem koncu, ampak na več koncih. </font><br/>
<font size="4">Tako, da jaz bi želela samo to izpostaviti kot razmislek za najprej, da bomo za njihove pokojnine v bistvu morali razmisliti kako poskrbet in mogoče res se približevati začeti modelu gospodarstva. S tem seveda, da nikakor jih ne želimo obremenjevati, vendar pa drugega modela ne vidim v tem trenutku.</font><br/>
<font size="4">Hvala lepa.  </font><br/>
<br/>
<b><font size="4">PREDSEDNIK FRANC BREZNIK: </font></b><font size="4">Hvala, kolegica Maurovičeva.</font><br/>
<font size="4">Naslednja je prijavljena kolegica Violeta Tomić.</font><br/>
<font size="4">Izvolite.</font><br/>
<br/>
<b><font size="4">VIOLETA TOMIĆ (PS Levica): </font></b><font size="4">Najlepša hvala. </font><br/>
<font size="4">Kot vidimo, vse stoji. In to, da ministrica, kot smo nazadnje, ko smo jo videli, razpravljali, zasluži poleg svojega dela še eno dobro plačo, me niti ne moti toliko, če naredi za ta honorar to, kar je treba in če je v službi vse opravljeno. Zdaj pa nobenega zakona nismo še videli. Zdaj pravite, da pripravljate cel kup. </font><br/>
<font size="4">Pa vam dam en predlog, recimo, ne? Tako, ni za šalo, je pa zares. Mi imamo aktualen Zakon o skladu kmetijskih zemljišč in gozdov v lasti Republike Slovenije. Sklad kmetijskih zemljišč nima več gozdov, to smo jim že vzeli. Pa dajte zbrisati te gozdove, pa nam boste prinesli en zakon, evo, pa ga boste na hitro naredili, ne? Mislim, smejete se, ampak, glejte, lahko začnete z malimi stvarmi, ne? Zakaj bi z velikimi? </font><br/>
<font size="4">Zdaj, rekli ste, da, gospod Podgoršek, zdaj dobrobit živali mene zelo, zelo zadeva. In seveda, ko govorimo o resoluciji, kjer smo govorili, ste rekli, da je okoljska dimenzija zelo pomembna. </font><br/>
<br/>
<b><font size="4">9. TRAK: (VP) - 14.40</font></b><br/>
<br/>
<font size="4">	(nadaljevanje) Zdaj, mi smo zelo usmerjeni v živinorejo, ki z okoljsko dimenzijo nima prav veliko skupnega. Imeli smo sejo na Agri, kjer smo digitalizacijo in robotizacijo v kmetijstvu si ogledovali in meni je bil tisti del, kjer se lahko zelenjava goji celo leto, 365 dni na leto, res všeč. Zdaj, malo manj, pa mogoče sem edina, pa mi ne zameriti, mi je bilo všeč digitalizacija pri živinoreji, kajti tiste uboge krave so še bolj razosebljene, ko jih tam molzejo in postavljajo. Ampak, saj pravim, stvar pogleda, takšen je pač moj. </font><br/>
<font size="4">	Rekli ste, da bomo vlagali v okoljske vsebine. Zanima me konkretno kakšne okoljske vsebine. </font><br/>
<font size="4">	Zaščita pred naravnimi nesrečami. Zanima me kakšna zaščita pred naravnimi nesrečami. Kajti zelo je pomembno, mi do sedaj, mi vemo, da so naravne nesreče vse bolj pogoste, vendar se vedno pogovarjamo samo o odškodninah. Kakšna preventiva naj bi bila, da nebi bilo toliko škode oziroma kako zunaj teh odškodnin, ki so potem nujne, narediti? </font><br/>
<font size="4">	Strateški načrt manjka, ne? </font><br/>
<font size="4">Zdaj pa tako. Rekli ste, gospod Podgoršek, da imajo občine do 45 dni časa, da poskrbijo za žival oziroma pred evtanazijo. Zdaj, jaz naj vas popravim, 30 dni je zakonski rok, kjer zavetišča lahko uspavajo živali. Potem je pa Slovenija še edina, ki to zakonsko dovoljuje – uspavanje zdravih živali znotraj zavetišč, zaradi »šparanja«. Jaz vam moram reči, da je moj kuža, ki ga imam zdaj že, pa je star ene 15 let, je bil 17 mesecev v zavetišču. Bog ve kako se je izmuznil vsem tem postopkom, ampak brez tega, da bi bil 17 mesecev tam, jaz nebi dobila najboljšega prijatelja, ki je nezamenljiv s kakšnim drugim. In že leta 2010 je ministrstvo dobilo 31 tisoč podpisov peticije, da se evtanazija zdravih živali znotraj zavetišč ukine. Kje leži? V predalu ministrstva za kmetijstvo. Dajte malo, prosim, te predale prevetriti, pogledati, ker te stvari res, med tem, ko to leži v predalih, živali po nepotrebnem trpijo in umirajo. Leta 2011 je Slovenija evtanazirala 400 zdravih psov, 2015 140 in 700 mačk.</font><br/>
<font size="4">Govori se o zaslužkarjih znotraj koncesij za zavetišča, kajti tudi oni dobijo delo preko javnih naročil. Ministrico sem opozorila pred časom, da je v enem romskem naselju, blizu romskega naselja, veste, ljudje gredo tako mimo, pa imajo viška mladiče, pa jih tam vržejo zraven romskega naselja, pa rečejo »saj jih bodo pojedli«. Grozljivo, vendar Romi nimajo denarja, da bi poskrbeli za kastracijo in vse ostalo tako, da se je v zelo znanem in konkretnem gozdu namnožilo med 80 in 100 psov, ki živijo zdaj kot trop, so dokaj nevarni. Mi vemo, da morajo svoje živali proti steklini cepiti, pa jih imamo v stanovanjih, tam je do 100 trop, ki postaja nevaren in napada ljudi – ker so lačni, ker so kakorkoli. Prosili so, naj ne dobijo najcenejšega ponudnika, ampak enega, ki ga poznajo in vedo, da bo prišel, občina sama tega ni mogla narediti. Kaj se je zgodilo? Prišel je najcenejši ponudnik. Veste, moramo vedeti, da če ene živali en lastnik zavetišča ulovi, pa jih razglisti, pa jih čipira, pa jih sterilizira, pa jih socializira, pa počaka, da dobijo lastnika, stane neskončno več, kot nekdo, ki jih polovi in evtanazira, pa čeprav čez 30 dni. Da ne govorim o neumnostih, da jih morajo zakonsko, ne vem, sterilizirati, kastrirati, zapraviti toliko in toliko denarja na kužka ali pa muco, ki jo bodo potem evtanazirali. To pa je metanje denarja stran. In tukaj potem res govorimo o zaslužkarjih. </font><br/>
<br/>
<b><font size="4">10. TRAK: (VP) - 14.45</font></b><br/>
<br/>
<font size="4">	(nadaljevanje) Skratka, ali bo Slovenija ostala edina država v tem delu Evrope, ki bo sprejemala in tolerirala te divjaške prakse? Kajti imamo Nemčijo, ki tega ne počne, Avstrijo, ki se tako radi primerjamo, tega ne počne. Hrvaška nas je prehitela in še nekatere države na Balkanu, mi se pa pogovarjamo ali so živali čuteča bitja ali niso, pa neumnosti ali bomo smeli komarje ubiti ali ne. glejte, ne gre za komarja, točno vemo o čem govorimo – o dobrobiti živali, o prevozih živih živali, pod kakšnimi pogoji jih vozimo, na kakšen način se jih obravnava in zakaj ubijati zdrave živali, ki so pač še sposobne živeti. Z redno sterilizacijo in oskrbo se ta problem lahko krepko zmanjša, na žalost pa je vse prepuščeno spet nekim civilnim družbam, skupinam, ki zbirajo donacije, da bi rešile problem, ki bi ga morala rešiti sistemsko država.</font><br/>
<font size="4">Tako, da jaz vam predlagam, saj pravim, dajte zakon o skladu kmetijskih zemljišč vsaj prečrtati tiste gozdove, ki jih nimamo zdaj že vsaj dve leti. Pa dajte poskrbeti, da se ne pobija zdravih živali, pa bo kar en lep korak storjen naprej.</font><br/>
<font size="4">Hvala.</font><br/>
<br/>
<b><font size="4">PREDSEDNIK FRANC BREZNIK: </font></b><font size="4">Hvala, kolegica Violeta Tomić.</font><br/>
<font size="4">Kolega Lisec, ste želeli? (Da.)</font><br/>
<font size="4">Izvolite.</font><br/>
<br/>
<b><font size="4">TOMAŽ LISEC (PS SDS): </font></b><font size="4">Hvala za besedo, predsednik. Zelo na kratko, spoštovani predstavniki ministrstva, kolegi in kolegice. </font><br/>
<font size="4">Bom zelo kratek glede na to, da sem verjetno eden izmed / nerazumljivo/ na tem odboru. Bi najprej začel s tem, da v bistvu mene niti ne moti pomanjkanje zakonodajnih predlogov v Državnem zboru, čeprav mislim, da je, vsaj glede na moje izkušnje, 5, 6 nujno potrebnih zakonov spremeniti, ampak verjetno bo marsikdo rekel, da pač gledam predvsem iz stališča poslanca SDS-a, ampak mislim, da bi bili zakoni nujno potrebni prevetritev. Bolj me motijo tako spremembe, predvsem pa novi podzakonski akti. </font><br/>
<font size="4">Recimo samo podatek za leto 2018. Bilo je sprejetih 6 zakonov, od tega en novi in 5 novel, kar je zelo neko solidno povprečje. 35 uredb, od tega 8 novih in 27 novel, skratka uredbe, ki jih mora sprejeti vlada in pa 62 pravilnikov, od tega 42 novih in 20 novel. Kaj hočem reči? Področje kmetijstva je prenormirano. In ni prenormirano na zakonski podlagi, s čimer se srečujemo verjetno vsi poslanci na terenu, ko pridejo do nas kmetje, pa rečejo »kaj ste vi spet sprejeli« ali pa spremenili eno neumnost s področja kmetijstva. In potem rečem »gospod, gospa, dajte mi papirje kaj je inšpekcija ugotovila in kaj dobimo? Na podlagi pravilnika, ki se je spremenil, se dogajajo neumnosti. Pa ne bom govoril o različnih primerih, ki sem jih kot predsednik tega odbora v prejšnjem mandatu zasledil, ko me dobesedno ljudje niso pustili v svoj hlev, ker so rekli, da imajo občutek, da ali poslanec stopi v hlev ali pa minister ali pa inšpekcija, je itak katastrofa to za njegovo kmetijsko pridelavo in imajo poln kufer tega, da se uradniki na ministrstvu za kmetijstvo ne odločajo na nujno potrebne spremembe zakonov, ampak raje tiho sprejmejo ali novele, predvsem pa nove pravilnike. In ti pravilniki ne gredo v smer debirokratizacije kmetijstva ali pa lajšanja davčnih bremen kmetom, ampak vedno neke nove in nove obremenitve, ki ali stanejo ali vzamejo čas ali pa so vsebinsko, bom rekel bolj kot ne nebodigatreba kot pa neka resna dodana vrednost.</font><br/>
<font size="4">Tako, da s tega stališča predvsem apel. Nujno spremeniti ene 5, 6 zakonov, pa vam jih lahko off the record povem, da ne boste rekli, da delam koalicijsko zgodbo SDS-a. Predvsem pa ne delajte več inflacije podzakonskih aktov predvsem v vlogi pravilnikov, ki so izključno domena vašega ministrstva. Zakaj / nerazumljivo / to govorim? Jaz verjamem, da imate vsi poslanci iste probleme. Kot sem že rekel, ljudje pridejo in rečejo »kaj ste vi sprejeli«. In povprečni državljan težko razume, da se zakoni sprejemajo v Državnem zboru, da se uredbe sprejemajo na vladi in pa pravilniki na ministrstvih, </font><br/>
<br/>
<b><font size="4">11. TRAK: (VP) - 14.50</font></b><br/>
<br/>
<font size="4">	(nadaljevanje) ampak mi smo tisti, ki nas televizijske kamere pogledajo. Za 90 % uradnikov na ministrstvih verjetno niti ne vedo, da so tam zaposleni, ampak ministri, državni sekretarji, morda kakšen direktor direktorata, predvsem pa poslanci smo tisti, ki smo krivi, ki sprejemamo vse, kar je predvsem slabega. Skratka resnično apel: zmanjšajte število predpisov. Jaz mislim, da marsikateri pravilnik z lahkoto ukinete, marsikaterega pa z lahkoto oklestite, ne pa, da delate nove. </font><br/>
<font size="4">	Po drugi strani mi je pa v bistvu všeč, da ni preveč zakonov. Zakaj? V prejšnjem mandatu mislim, da smo sprejeli ogromno ne samo interventnih sklepov, predvsem pa interventnih zakonov, ki so bili posledica delovanja naše narave. Tako, da po tej smeri raje vidim, da je kak zakon manj sprejet kot pa kakšen interventni zakon, ki ima potem več problemov sprejetih. Je pa res, da v prejšnjem mandatu smo poslušali »ja, je potreben interventni zakon«, ko pa smo dali kak amandma v poslanski skupini SDS, pa je bil odgovor »joj, to pa ne gre v interventni zakon, počakajte sistemski zakon«. Pa sistemskega zakona ni bilo. Pa, še enkrat, govorim o zadevah, ki bi šle v razbremenitev ali na področju davka, predvsem pa na področju birokracije in teh sistemskih rešitev nismo počakali. / nerazumljivo/ ne bom pa govoril o konkretnih zakonih, kjer verjetno celo poslansko kolegico Violeto Tomić kakšen zakon vam spisala in pripravila, ampak verjamem, da nebi bil sprejet, ker bi bil tako kot vedno napačen predlagatelj. </font><br/>
<font size="4">Skratka, ja, ni potrebno narediti inflacijo zakonov, naredite deflacijo podzakonskih aktov. </font><br/>
<font size="4">Hvala.</font><br/>
<br/>
<b><font size="4">PREDSEDNIK FRANC BREZNIK: </font></b><font size="4">Hvala, kolega Lisec.</font><br/>
<font size="4">Sam bom dodal samo še, ker vidim, da ni prijavljenih več, še nekaj zadev.</font><br/>
<font size="4">Zdaj, kar se tiče statusa starejših kmetov, ki so že v bistvu v pokoju. Treba se je zavedati, da gre za zgodovinske okoliščine. Tudi na to temo mislim, da bi rabili eno, v naslednjih mesecih eno obširno sejo. Jo bom pripravil, če želite lahko sodelujete, imate v vsakem okolju kakšnega znanca, kmeta, ki ni po svoji krivdi, ne zaradi plačanih prispevkov, ampak zaradi tega, ker niso si smeli plačevati prispevkov, ker so načrtno uničevali kmete, v 80. nekje komaj so lahko začeli sploh plačevati prispevke in zaradi tega so odraz pokojnine. Vi morate vedeti, da je potem, z ustanovitvijo samostojne države smo tem ljudem priznali v okviru poprave krivi torej državne pokojnine, v okviru poprave krivic.</font><br/>
<font size="4">Zdaj govorim o tej populaciji ljudi približno 7 tisoč, morda 8, 10, podatki variirajo, nimam natančnih, ki jih bo morda čez 5 let ali pa čez 3 leta ali pa konec tega mandata že mogoče 2 tisoč manj. Ti ljudje nimajo časa čakati. Če imamo denar za vse, to je bil prva zadeva, če želimo kmetijstvo peljati na neke nove temelje, da na njih nismo pozabili. To je neko pravilo, lahko govorimo iz, ne vem, z različne vojske, da nobenega vojaka ne bomo pustili samega na terenu, mi tudi lahko rečemo nobenega kmeta, ki je delal 50 let, se trudil, njegovo poslanstvo ni bilo samo to, da je skrbel za svojo kmetijo, če pustimo zdaj samo kmečke ženske, ki so skrbele za več kot 3 vogale, ki so navadno te družine, zaradi teh družine imamo še slovenstvo pa populacijo / nerazumljivo/ kot jih imamo, ki so navadno več številčne družine, ampak želimo, da te zadeve enkrat predstavimo pred slovensko javnostjo, da pridejo sem ljudje, ki so stari 80 let, povedo kaj so vse dali skozi, kakšna maltretiranja, da je plačeval tudi potem iste prispevke kot je en delavec v podjetju, pa je imel pol manj pravic. Cela vrsta ljudi, ki so recimo moje starosti, pa je bil oče, je rekel »ne bom šel za proletariat, ne bodo me tam uničevali pa prali možgane partijski sekretarji, ampak želim biti kmet«. On in njegovi otroci so dobili zelene knjižice, popolna diskriminacija.</font><br/>
<font size="4">Na koncu so morali čakati v vrsti pri vsakem zdravniku, tudi, če je bil drugi na vrsti, je čakal do konca, ko so vsi tisti, ki so imeli tiste oranžne zdravstvene knjižice, končali, potem pa je on prišel na vrsto. Popolna diskriminacija. Danes ti ljudje, ne, tudi če bi želeli, pa večina bi želela predati kmetijo, se v času leta 2009, ko je </font><br/>
<br/>
<b><font size="4">12. TRAK: (VP) - 14.55</font></b><br/>
<br/>
<font size="4">	(nadaljevanje) prišlo do Svetlikove reforme tako zvane socialne države v narekovajih, jim je Svetlik to odvzel, jim je dal kot socialne transferje, potem je pa rekel »ja, imate neko premoženje«, glejte, vsak ima neko hišo, hlev in nekaj hektarov zemlje / nerazumljivo/ vredno nekaj denarja, potem pa so se jim usedli gor, dobesedno. Niso jim dali socialni transfer, ampak dali so jim dragi kredit države, da so preživeli. Potem so se polovica teh ljudi temu odpovedalo, ker so imeli ta svoj ponos, da nekaj, kar je bilo v njihovi lasti 300, 400 let lahko tudi kmetije, imamo take kmetije, pa jih ni uničil noben sistem, da / nerazumljivo/ bo na njegovih plečih tudi lahko rekel zelo borno preživel to starost ali pa svojo smrt. Navadno imajo samo prihranjen neki denar za svoj pogreb, še to, toliko imajo časti ti ljudje. Jim danes ne prisluhnemo, 7 tisoč ljudem, imamo pa denarja 185 milijonov za to, da bomo mi s Slovenije, ki ima 2 milijona prebivalcev in par tisoč kvadratnih kilometrov, dobesedno so ena res majhna pika, bomo reševali podnebne spremembe sveta. </font><br/>
<font size="4">In to bo jih reševal nekdo, ki je erotične zgodbe pisal še par let nazaj, ki sploh ni s tega področja. Oprostite, ali je pilot v letalu, bi rekel. Zato sem tudi predsednika vlade povabil danes, zelo pošteno, »fer«. Če ga ni tu, ne bom kritiziral več naprej, ampak meni se zdi, da obstaja neka prioriteta ljudi, ki jih ne bo več, ki bi jim lahko v zadnjih trenutkih njihovega življenja dali vsaj to, da smo jih opazili, da smo opazili, da njihovo življenje ni bilo zaman. In nič ni od nas. zdaj pa poglejte Svet žensk, seveda se strinjam, pametna ideja. Dajte pa žensko za predsednico, glejte, dajte / nerazumljivo/. Kmečke ženske s podeželja bo zastopal- saj ne vem ali se hecamo ali se smejimo, povejte mi ali je to hec. Vlasta Nussdorfer bo za te kmečke ženske, ki so trpele 50 let, bo zastopala.</font><br/>
<font size="4">Pa kaj, oprostite, marsikdaj se z vami strinjam, pa kaj je to? To je vic ali je to res? Je to, povejte mi. Pa nimam nič proti Vlasti Nussdorfer. To je tako kot da bi jaz društvo paraplegikov zastopal. Glejte, oprostite, če nisi paraplegik, nisi invalid, ne veš vsega, kar se ti lahko zgodi v življenju. Moraš biti, v realni situaciji živeti z njimi, ne? Ali pa bi jaz govoril, ki nimam družine, o, vas učil kako morate imeti čim več otrok. Jaz tega navadno, sem toliko samokritičen. Pa spet nočem diskreditirati gospo Vlasto Nussdorfer, ampak, oprostite, kmečke ženske pa tudi ne razumem, če so si njo izbrale za predsednico. Malo hecno. Pa sem z njo dobro sodeloval, da ne boste mislili, ampak, oprostite, neka zdrava samokritika pa mora obstajati. Saj ni čudno, da mi teh problemov ne moremo rešiti, če ti ne čuješ teh problemov.</font><br/>
<font size="4">Saj tudi jaz, glejte, sem živel na podeželju, pa marsikatere te žalostne zgodbe s preteklosti kako je sploh prišlo do teh malih kmečkih pokojnin nisem razumel, ne bom pa podpiral kmetov, ki imajo danes dosti premoženja, pa si ne plačujejo prispevkov, tega pa ne bom podpiral. Nekdo, ki ima za 100 tisoč evrov traktor, ki mu ga je tudi država s polovico dobesedno plačala in Evropska unija, pa si ne plačuje, oprostite, ta segment ljudi, pa naj mi kdo zameri tudi od tistih mojih volivcev, glejte, pa ne bom podpiral tega, jasno. To je lažna solidarnost, to je lažna socialna država. Te ljudje pa so zaradi svojega dela, zaradi svojega kmečkega stanu, bili popolnoma diskriminirani. In tem je treba pomagati. In preko teh, glejte, bomo dali tudi signal mladim, ki se bodo odločali za kmetovanje, da ta država jemlje kmeta kot njegov poklic, kot njegovo poslanstvo zelo resno. Torej kmet, saj vidite v novi perspektivi, pa tudi sedanji, je tudi oblikovalec okolja, tudi okoljskih politik, tudi teh podnebnih sprememb. Zato je tako pomemben. </font><br/>
<font size="4">Za nadaljevanje. Našteli smo nekaj zadev, glejte, imamo tudi probleme naravnih katastrof. Nekatere rešitve smo že tudi nakazali na odboru, to je proti stabilne proizvodnje in vse ostalo, popravo, glejte, pač toča bo vedno, suša bo, enkrat bo več, bolj deževno obdobje. Na žalost določene panoge kmetijstva, ne moremo jih dobesedno spraviti v steklenjake, ne moremo jih, smo odvisni od vremena, ne? Poglejte, tudi zgodba protitočne zaščite ima dolgo brado v Sloveniji, eni so za, eni so proti. Jaz gledam sistem v Avstriji, nekatere pokrajine nimajo, recimo ravno Štajerska, ravno ta del, ki meji na naš del, ima to izredno dobro organizirano. Moj predlog je, spoštovani predstavniki, da naredimo en desetletni, petletni projekt, vključimo, ne vem, kmetijski inštitut, damo javni razpis za to, da se lahko dva, trije klubi na to, pet klubov športnih prijavi z več avioni, ne vem, Dolenjska, </font><br/>
<br/>
<b><font size="4">13. TRAK: (VP) - 15.00</font></b><br/>
<br/>
<font size="4">	(nadaljevanje) ne samo, da imamo na Štajerskem avion, ki je tudi že na meji, in da, ne vem, ali preko prispevka nekih večjih kmetijskih podjetij ali se delno financira tako kot se zdaj ali se financira z ministrstva za okolje delno, če ima 185 milijonov, bi lahko en milijon po moje dali kmetom, da kmetom damo neko zaščito. Dejansko je ugotovljeno, en oblak protitočni, če ga rešimo, je 20 milijonov evrov / nerazumljivo/, približno toliko je.</font><br/>
<font size="4">Druga zgodba pa so zavarovalnice v Sloveniji. Vemo, pri večjih katastrofah gredo v podzavarovanje, torej je to, plačujejo večje zavarovalne družbe izven Slovenije in nimajo interesa, kar je zanimivo, ne? Seveda do sedaj je dokazano, protitočna ne more biti stoprocentna, ampak če rešuje samo nekaj protitočnih oblakov, morda lahko preprečimo velike katastrofe. Vedno pa ni stoprocentnih zadev pri teh zadevah, ampak tudi preko tega bi lahko kak projekt speljali, analizo. Nenazadnje tudi Avstrijci govorijo, glejte, »mi protitočne oblake s Štajerskega zapeljemo proti Muri«. Tudi na ta del pripelje se, ne? In potem jih pustijo. Jaz sem celo razmišljal, da bi sejo naredili na to temo, pa bi povabil neke ljudi z avstrijske protitočne, te Štajerske regije, da morda slišimo tudi njihove ideje, njihov način dela, pa da potem naredimo tudi neko zgodbo glede tega. Torej, da stopimo na stran kmeta tudi, da mu država omogoči nekatere, poleg kmetijsko-svetovalne službe in vseh ostalih torej tudi »suppporta« kmetijskega kmetu zato, da to naredi. Jaz mislim, da je zanimiva tema. In potem na koncu čez 5 let nekaj uvidimo kaj smo naredili ali pa kaj nismo naredili tudi na tem področju.</font><br/>
<font size="4">	Zdaj, kar se tiče zemljišče politike. Tukaj glejte, jaz vem, da vam tu ni bilo lahko. Jaz vem, da ministrici ni bilo lahko, / nerazumljivo/ gospod državni sekretar je v vaši ekipi. To je ne samo trdi oreh, to je že jeklo. Oreh še lahko zlomiš z malo boljšimi kleščami, tu je, tu narediti neko pravičnost in do kod. Na eni strani so kmetijska podjetja, nekatera visoko razvita, so izredno dosti vložili, smo videli na terenu, izredno dosti so vložili v razvoj. Niso samo izkoriščevalci subvencij, ampak so nekateri res vložili v razvoj, nekateri so pa čisti izkoriščevalci tega sistema – kako od skladov dobiti čim več zemlje, kako čim več subvencij pokasirati, čim manj plačati ljudi in nenazadnje vtakniti zadeve v svoj žep. Tu moramo poiskati nek kompromis. Na eni strani seveda želijo tudi še imeti kakšen dodaten hektar kakšne kvalitetne ravninske zemlje ob svoji kmetiji zaradi tega, ker da obstanejo, da so ekonomsko stabilni, da so ekonomsko zaokrožena celota. In tu je ta, verjamem, da vam ni bilo lahko. In mogoče je imela kolegica Violeta Tomić, ki je zdaj že dva mandata tu, dober predlog, da bi morali začeti bolj z lažjimi zakoni vsaj na začetku. Dali ste si visoke cilje in vem, da ni tako enostavno.</font><br/>
<font size="4">	Zdaj kar se tiče zaščite živali. Sam imam večkrat, vedno zagovarjam recimo v parlamentu, bil vsem veliki nasprotnih velikih kazni v prometu, ker mislim, da jih moramo drugače reševati. Kar se kazni tiče pri mučenju živali in vsega ostalega, pri tistih, ki mečejo odpadke po gozdovih kljub temu, da imamo v vsakem večjem kraju neko odlagališče odpadkov kjer se lahko sortirajo, glejte, tu sem pa, tu pa sem po moje eden najhujših predstavnikov rigoroznih kazni za take ljudi. Tu sem na strani, lahko govorijo kar hočejo, pač z veterinarske družine izhajam in imam nično toleranco do mučiteljev živali. In tu moram priznati, da sem si s kolegico Violeto Tomić, mogoče še bolj radikalen sem celo kot je ona na tem področju. Je pa res, preden, veste, pripravimo zakon, je pa seveda zdaj zadeva tudi kar se tiče stvarnopravnega zakonika.</font><br/>
<font size="4">Ta zadeva je bila, torej pred tem moramo stvarnopravni zakonik sprejeti, da lahko ta zakon sprejmemo skozi proceduro. Zdaj, če so oni tam čuteča bitja nekako izvzeli nekako s tega področja, veste, tudi čuteča bitja pri živalih je zdaj široka razprava. Zdaj, če gremo malo v živalski vrstah, zdaj po moje za nevretenčarje, da bomo varovali lignja, ne, ali pa domačega psa je vseeno neka razlika. Ali pa mačko ali pa nenazadnje ostale živali. Tu so neke razlike, tu neke meje obstajajo. Vsaj znanstveno dokazano je, da pač, ne bomo posebno pozornost vsem živalskim vrstam vsega, ampak so nekatere živalske </font><br/>
<br/>
<b><font size="4">14. TRAK: (VP) - 15.05</font></b><br/>
<br/>
<font size="4">	(nadaljevanje) vrste, ki pa po vsej verjetnosti je znanstveno dokazano, da so čuteča bitja. Nenazadnje to dokazuje…</font><br/>
<br/>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Sesalci.</font><br/>
<br/>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Ja, večinoma sesalcev, kot ste rekli.</font><br/>
<font size="4">Tako, da tukaj, glejte, tu mislim, da kot neka družba 21. stoletja, družba, ki se ima za napredno mislim, da tu en korak moramo narediti naprej. in mislim, da tudi imamo, če gledam tudi polarizacijo tu, lahko rečemo, da smo na tej stvari zelo enotni tudi vse poslanske skupine kar se tega tiče. </font><br/>
<font size="4">	Toliko z moje strani, glejte, jaz bom zaključil.</font><br/>
<font size="4">	Spoštovani kolegi in kolegice, še želi kdo razpravljati, ima še kdo kakšno? </font><br/>
<font size="4">	Imamo še potem naslednjo točko Pobude in vprašanja. Tako, da če ne, bom jaz s tem zaključil.</font><br/>
<font size="4">	Torej, še želi kdo predlagati kakšen sklep glede te točke. Menite, da ni? </font><br/>
<font size="4">	Torej, kot veste, 2. točko smo prestavili na eno izmed naslednjih sej, ko bo, jaz upam, ministrica v kratkem zdrava.</font><br/>
<font size="4">	Seveda, državni sekretar še dobite, nisem vas pozabil.</font><br/>
<font size="4">Torej preden pa zaključimo, pa seveda gospod državni sekretar.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa.</font><br/>
<font size="4">	Jaz bom tudi danes začel z zahvalo za spodbude, za ideje, ki smo jih dobili na tem odboru. Kot večkrat ponavljam, pa to naj ne bo res klišejsko zato ker smo danes tukaj, ampak vedno iskreno tako mislim, da je ta odbor zagotovo eden boljših, ki bi si jih lahko želeli na našem ministrstvu. Ker vendarle menim, da delamo vsi skupaj z istim ciljem – pomoč razvoja podeželja in kmetijstva, kmetov, podjetnikov, ni pomembno, vseh deležnikov na tem kmetijstvu. </font><br/>
<font size="4">	Glede socialne varnosti bom par besed, mislim, da bom odgovoril kar na dva predhodnika.</font><br/>
<font size="4">	Mi smo predlagali pri zadnji noveli Zakona o pokojninskem in invalidskem zavarovanju ZPIZ-2, da bi dvig pokojnine, ki so iz zgodovinskih pravic, da bi dvignili na 45 %. Žal je ministrstvo za delo, ki je pristojno za to področje – to moramo poudariti –, dvignilo iz 26 na 29 % ta dvig pokojnin. Torej šlo je za minimalno spremembo. Mi smo iz istih razlogov kot smo jih tudi danes slišali, predlagali ta dvig pokojnin ravno zato za ta tako mizeren del naših starejših na kmetijah, ki tukaj živi in ki verjetno vsi skupaj vemo, da čez nekaj let bo številka že bistveno manjša. Meni je žal, da nam je tudi Evropa zažugala, ko smo imeli mi en zelo dober ukrep, ki smo mu rekli zgodnje upokojevanje, ki smo ga v prejšnji perspektivi v prejšnjem programskem obdobju izvajali skupaj z mladim prevzemnikom. Torej je dobil pomoč tisti, ki je prevzemal kmetijo in rešili smo status tistih prenosnikov, ki so kmetijo predali. Tukaj nam je res Evropa zažugala, da tega ukrepa ne smemo izvajati. Torej iz tega zornega kota praktično skoraj nimamo rešitve iz programa razvoja podeželja pomagati tem kmetijskim gospodarstvom, žal, oziroma tem ostarelim na kmetijah, pa bi radi, pa bi želeli, pa smo to že počeli v preteklosti. In za tiste, ki so takrat pridobili sredstva, so bili upravičeni do sredstev, še danes plačujemo. Skratka Evropa nam je zažugala pri novih, pri tistih, ki so še z odločbo bili odobreni, ki so jim bila odobrena sredstva, jim še danes izplačujemo ta del. Teče zadeva naprej. In tudi sedaj bi si to želeli, pa si žal ne moremo. </font><br/>
<font size="4">	Glede dviga premij je verjetno tudi tukaj potreben resen razmislek. Vsi veste, da je bila zelo burna razprava tudi glede samega, tudi ta odbor je imel burno razpravo glede samega vrednotenja zaenkrat nepremičnin. Žal, saj vemo, zakon o vrednotenju nepremičnin ima v prvi alineji napisano, da je namen tega zakona tudi za obdavčitve bodoče in hvala bogu do teh obdavčitev še ne prihaja z našega zornega kota, ker vemo, da glavo področje kmetijstva, kmetijskih zemljišč in gozdnih zemljišč na nek način, vrednost teh zemljišč na nek način raste. Kar pomeni, s tega obstaja tveganje, da bomo kmetijska gospodarstva na nek način čez nekaj let, ne vem kdaj, dodatno obremenili z nekaterimi davčnimi bremeni - davčna bremena, nove premije in tako naprej. Je vedno vredno razmisleka ali so kmetijska gospodarstva sposobna sprejemati nova davčna bremena, večje premije za tiste, ki doma na kmetijah delajo. Kmetijstvo kljub temu, da </font><br/>
<br/>
<b><font size="4">15. TRAK: (VP) - 15.10</font></b><br/>
<br/>
<font size="4">	(nadaljevanje) si želimo, da bi bilo to resna gospodarska panoga, imamo danes žal, žal situacijo na veliki, na številnih kmetijskih gospodarstvih drugačno. Kmetijska gospodarstva, vemo iz poročila zelenega, zato ne bom ponavljal, samo dva stavka, 6,9 hektarov veliko kmetijsko gospodarstvo imamo. Koliko smo lahko na tem konkurenčni na evropskem trgu, koliko na tem lahko delamo gospodarsko dejavnost, je verjetno vprašanje. Ampak nebi se tukaj izgubljal zato, ker je bilo že tam razprava zelo plodna tudi v tej smeri.</font><br/>
<font size="4">	Zdaj rad bi vendarle se dotaknil, ker je gospa Tomić omenila, tudi verjetno SRIP turizem pri naši ministrici. Tukaj moram poudariti, da nikakor SRIP turizem ne vpliva več na delo naše ministrice. Z dnem nastopa ministrice na tej funkciji je prekinila sodelovanje v tem SRIP-u turizem. Ves čas govorimo o preteklih prihodkih, ne o aktualnih v tem delu. In zato nikakor ne moremo očitati, da se ministrica ne posveča našemu ministrstvu. </font><br/>
<font size="4">Jaz menim, da seveda, saj je moja šefica, seveda jo bom pohvalil, ampak resno mislim, da smo se zelo intenzivno lotili predvsem posnetka stanja. Ogromno dni, popoldnevov, večerov, če hočete tudi poleti, ko so bile zveri v nekem takem naslednjem medijskem vzponu, smo tudi z ministrico, skupaj z njo bili na nočnih stražah v podporo tem kmetijskim gospodarstvom…</font><br/>
<br/>
<b><font size="4">PREDSEDNIK FRANC BREZNIK: </font></b><font size="4">Kmetijska varda. </font><br/>
<br/>
<b><font size="4">DR. JOŽE PODGORŠEK: …</font></b><font size="4">Kakorkoli temu rečemo, kakorkoli temu rečemo. V podporo tem kmetijskim gospodarstvom, ki so v tistem času rabila tudi takšno podporo. Zdaj v tem času morda pa vendarle lahko rečemo, da smo bili kar precej krivi za tako imenovan interventni zakon o odvzemu zveri. Če že nismo drugega, ta zakon smo praktično čez vikend napisali na našem ministrstvu. Se zahvaljujem našim kolegom in kolegicam, ki so to delali, in ga potem preko resornega ministrstva seveda spravili v realizacijo. Recimo, da smo vsaj en delček krivi za tisti zakon, pa recimo, da malo odpustka, ker imamo še vedno nulo, imamo recimo eno polovico nekega zakona, ki smo ga spravili čez. Ta interventni zakon, saj vemo kako je nastajal, pa menimo, da je bil prav, da smo ga sprejeli, da je skorajda realiziran. Žal pa, okej, ne bom nadaljeval. Skratka v tistem času menimo, da smo res čutili, da ko so bili nekateri drugi, tudi državni sekretarji, ne bom govoril o ministrih, na dopustu, smo mi tukaj, bom rekel zelo čutili posledice zaradi zveri na naših kmetijskih gospodarstvih. Ob sobotah, če hočete, ob večerih, nočeh smo bili skupaj z njimi in mi je še zdaj hudo, ko vem, kaj sem videl in slišal. Okej.</font><br/>
<font size="4">Zdaj, če morda samo še eno misel. Prej sem govoril o Zakonu o živinoreji, o tem, da imamo še vedno nulo iz leta 2018, iz leta 2019, vemo pa, da nas čaka en sklep odbora za kmetijstvo, in to je pašni red v čebelarstvu. Nedvomno zdaj se o pašnih redih pri čebelarstvu že usklajujejo znotraj čebelarske stroke in verjetno bomo tudi v kratkem tudi tukaj zreli in bo šel ta zakon o živinoreji v tem delu, ko govorimo o pašnem redu, tudi to bo en sklep tega odbora, da to uredimo. In skratka tukaj teče to usklajevanje zdaj z deležniki. Je pa res, da na kmetijstvu imamo precej deležnikov, ne? In zato so ta usklajevanja včasih daljša kot bi si tudi mi želeli oziroma trajajo. Je pa prav, da damo priložnost deležnikom v fazi nastajanja, ne pa, ko nekaj naredimo, potem pa je vse narobe. Zato morda malo več časa, dlje časa trajajo nekateri zakoni, ki jih pripravljamo. </font><br/>
<font size="4">Se strinjam z gospo Violeto, v resoluciji, resolucija prihaja v Državni zbor, v resoluciji še vedno manjka strateški načrt. Jaz bom zelo odkrito povedal. Ko smo ga tudi mi predstavljali na tem pri deležnikih, je en deležnik lepo rekel »ja, to je pismo Božičku«. Res je, to je pismo Božičku, ki mu manjka ključen del za realizacijo. Ampak v tej fazi je resolucija tisti politično-strokovni dokument, ki vendarle nakazuje smer kam želimo iti. In smo zdaj v fazi strateških dokumentov in če hočete tudi takoj po strateških dokumentih, sektorskih strateških dokumentih, </font><br/>
<br/>
<b><font size="4">16. TRAK: (VP) - 15.15</font></b><br/>
<br/>
<font size="4">	(nadaljevanje) sektorskih strateških dokumentih, takoj zatem tudi finančnih ukrepih s katerimi bomo sledili tem strateškim ukrepom. In v Državni zbor bo prišla resolucija brez strateških dokumentov. Zdaj smo v fazi t.i. analiz, / nerazumljivo/, hvala bogu imamo že tisti SRP kočan, ki je bil tudi predstavljen na tem odboru, glede obstoječega finančnega obdobja. In tisto, kar je dobro, v tem finančnem obdobju se splača nadaljevati, tisto, kar ima rezerve, bomo verjetno dopolnjevali. </font><br/>
<font size="4">Nedvomno pa bomo tudi v bodoče intenzivno vlagali v prilagajanje in pa preprečevanje vplivov podnebnih sprememb – mreže proti toči, nove tehnologije, vnos novega znanja, namakanje in tako naprej. Skratka tukaj ni dileme. In tudi s to zemljiško zakonodajo gremo že v tem duhu naprej – debirokratizacija, zdaj veste, da je treba vsako zadevo, vsak podpis, pristop k komasaciji, k namakalnim sistemom, overiti podpis, kakorkoli že, na upravni enoti ali pri notarju. Sedaj to vračamo nazaj na situacijo, ko tega ni bilo treba, skratka bomo pohitrili postopke, pohitrili postopke vročanja pošt kot dela tudi center za socialno delo kljub posledicam z navadno pošto. Skratka tudi ta kmetijska zakonodaja nam prinaša, po mojem mnenju, veliko tega, kar je gospod Lisec prej govoril – debirokratizacija, poenostavitev, olajšave za postopek namakalnih sistemov, komasacij, za tudi tiste izvajalce, ki bodo tukaj planirali, torej praviloma so to občine in tako najprej. Skratka prinaša in zato bomo šli v spremembo zakona v čim krajšem možnem času, pa četudi tvegamo in kaj celo ne vtaknemo notri.</font><br/>
<font size="4">Glede domačih živali bi rad poudaril, da je, danes so dolžne občine 30 dnevni, da danes so dolžne občine poskrbeti z tistih 30 dni v zavetiščih. V osnutku zakona, ki je bil 2017. leta sprejet, je bilo to podaljšano za 15 dni, torej na 45, vendar zdaj veste, da se vlada tudi intenzivno pogovarja z občinami, tudi sam sem del delovne skupine za zniževanje stroškov občin. In tudi ta sprememba nazaj na prvotno 30 dnevno obdobje je posledica tudi te delovne skupine, torej, da ne nalagamo občinam te odgovornosti. Govorimo, občine nosijo to finančno breme samo za živali, ki nimajo lastnika, torej za tistega kužka, ki je čipiran, je stvar zelo jasna – lastnik nosi te stroške. Evtanazija zdravih domačih živali skladno s tem osnutkom zakona, če bo šel čez Državni zbor na koncu, ne bo več dovoljena. Ja? Torej to, kar je gospa Tomić predlagala, je v zakonu v bistvu že vključeno. Za mačke, ki so sterilizirane in kastrirane, tudi zakon predvideva ne evtanazijo, ampak izpust v naravno okolje za tiste, ki nimajo znanega lastnika. Morda samo še informacija, ki sem jo dobil glede tistega tropa divjih psov. Nekako uprava zavetišča, policija in občina ves čas na nek način tudi posega v ta trop zato, da ga poskušamo vsaj obvladovati. Verjetno ga je pa malo težje. </font><br/>
<font size="4">Hvala za nasvet glede Zakona o skladu kmetijskih zemljišč in gozdov. Morda bi bil res čas, da zbrišemo gozdove, se čisto strinjam z vami, ampak morda še vsaj toliko, da, pa tudi to že teče no, da vsaj rešimo ključne zadeve glede samih postopkov denacionalizacije, kjer pa še vedno plačuje tudi sklad odškodnine zaradi gozdov. Ampak okej, ni to ravno izgovor, ampak okej. </font><br/>
<font size="4">Se povsem strinjam, da je kmetijstvo prenormirano s pravilniki, uredbami in tako naprej. In tudi v tem duhu nas čaka zagotovo resen boj, tudi z nami samimi. Pa vendarle včasih pa se zahteva, da kakšen pravilnik pripravimo, naredimo, popravimo v zelo kratkem času. V letošnjem letu smo imeli vsaj res en tak zelo hitro akcijo, ko smo morali narediti glede označevanja mesa govedi, mladih govedi, kjer so kar naenkrat rejci in zadruge jasno začeli problematizirati, da so obrati, živilskopredelovalni, prenehali odkupovati bike starejše od 24 mesecev. Mi nismo imeli pojma zakaj se je to zgodilo, mi nismo nič spremenili. No, potem pa smo morali in smo zelo hitro prisluhnili tukaj rejcem in ta pravilnik spremenili na hitro, po hitrem postopku, že velja in mislim, da rešili kar en velik problem, ki se je na trgu začel pojavljati. Tako, da se strinjam – še vedno bomo kakšnega morali narediti, nam pa je vsem cilj, da je teh čim manj, čim manj uredb. Nekaj nam diktira Evropa, saj poslušamo, pa implementacijo, nekaj rešimo z uredbo, nekaj rešimo z zakon, zakon o živinoreji je točno takšen in tako naprej. </font><br/>
<br/>
<b><font size="4">17. TRAK: (VP) - 15.20</font></b><br/>
<br/>
<font size="4">	(nadaljevanje) Zdaj glede sveta za kmečke ženske morda vendarle samo pojasnilo, pa kakorkoli že izgleda. Svet praktično sam izvoli predsednico. Saj vemo, predlagatelji in tako naprej, ampak na koncu je tisti, ki jo je izvolil in verjetno je izvolil predsednico predvsem z vidika karizmatičnosti predsednice, ne toliko iz vidika tistega prav kmečkega dela na kmetiji, ampak karizmatičnosti in tako naprej, ampak okej. </font><br/>
<font size="4">	Se strinjam tudi z vami, de izplača resno pristopiti k študiji, kakorkoli že, glede protitočne zaščite, verjetno smo imeli v mislih letala ja, saj sem razumel iz razprave. Se povsem strinjam, če lahko eno točo obvarujemo kar nekaj milijonov na kmetijstvu in po navadi so toče najbolj problematične na kmetijstvu, saj so. V Črnomlju je bila, kjer je bila velika škoda tudi na objektih in tako naprej, ampak vendarle kmetijstvo je tisto, kjer je.</font><br/>
<font size="4">	Hvala za razumevanje glede zemljiške politike. Ni samo oreh, je mnogo več kot oreh, se strinjam. </font><br/>
<font size="4">Vemo, da imamo na eni strani velika učinkovita okoljsko sprejemljiva podjetja. Jih imamo. Imamo pa tudi družinske kmetije, ki nujno rabijo kakšen hektar. Imamo mlade prevzemnike, ki nujno rabijo kakšen hektar, imamo mlade prevzemnike, ki nujno rabijo za svoj razvoj kakšen hektar in ker nimajo denarja, da bi kupovali, je najlažje, da jih zakupimo od države. Zemljišč v Sloveniji jih je pa 485 tisoč hektarov kmetijskih zemljišč v uporabi, več jih nimamo. Država jih ima pa 50 tisoč hektarov, več jih nimamo.</font><br/>
<font size="4">Glede čutečih živih bitij bi vendarle rekel, da danes že Zakon o zaščiti živali govori o tem. Pa citiram: »živali so živi vretenčarji, razen človeka«. Že zdaj govorimo, skratka Zakon o zaščiti živali je že dal status živali živim živalim praktično. Zakon o zaščiti živali, ne? </font><br/>
<font size="4">Zdaj, glede stvarnopravnega zakonika pa nebi niti komentiral. Bi pa morda se vrnil samo nazaj na eno razmišljanje glede okoljske vsebine in pa živinoreje, to mislim, da je bila razprava na to, gospa Tomić, ja? Slovenija je, kot se spomnite iz zelenega poročila, sem že takrat poudaril, zdaj bom sicer malo bolj na okroglo govoril, ker podatki so vendarle. Mislim, da imamo v Sloveniji, Slovenija nedvomno je ena od držav, kjer imamo več trajnega travinja, torej tistega trajnega travinja, ki ga ne moremo preorati zaradi nagibov, nadmorskih višin, plitvih tal in tako naprej, torej govorimo o absolutnih travnikih, kot pa imamo njivskih površin. In mislim, da imamo mi 58 % trajnega travinja, njivskih površin pa okrog 35 % oziroma na pamet govorim, ker tistega gradiva nimam, ampak vendarle tam nekje smo, kar pomeni, da če želimo mi ohraniti te trajne travnike, potem bomo rabili pašno živinorejo, torej drobnico, goveda, ki bodo to popasli, a ne? Slovenija pač nedvomno takšna je.</font><br/>
<font size="4">Smo pa verjetno že večkrat na glas govorili, da pa imamo tudi mi ambicijo, da bi živinorejo, nobenega ne bomo od nikoder preganjali, ampak predvsem želimo motivirati tudi ukrepi, finančnimi ukrepi, pa tudi vsi bodo dobili subvencijo tudi v novem programskem obdobju, ampak s finančnimi ukrepi želimo spodbujati to pašno živinorejo na t.i. območjih z omejenimi dejavniki. Na ravninskem delu, kjer pa je mogoča tudi rastlinska pridelava, pa predvsem motivirati rastlinsko pridelavo, kjer smo tudi najšibkejši v samooskrbi. Zdaj, povsem se verjetno v Sloveniji odpovedati živinoreji z vidika ohranjanja travnikov in obdelanosti, poseljenosti, se verjetno ne bomo mogli, pa želimo, ne želimo. Ker marsikakšen travnik, če ga ne bomo popasli, pašnik, če ga ne bomo popasli, se bo zarasel in to je na nek način to razmišljanje. Je pa res, verjetno nas pa čaka tudi en del prestrukturiranja kmetijstva tudi v tem delu.</font><br/>
<font size="4">	Hvala, na kratko, kakor se je dalo.</font><br/>
<br/>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Kolegica Violeta Tomić želi repliko.</font><br/>
<font size="4">	Izvolite.</font><br/>
<br/>
<b><font size="4">	VIOLETA TOMIĆ (PS Levica): </font></b><font size="4">Ja, hvala za te odgovore. Pa bi vam rada samo replicirala o dveh zadevah. </font><br/>
<font size="4">	Mene nič ne moti, če vidim pašno živino, ki se pase. To je lepo, ne? Moti me pa, ko jo vidim privezano, pa zid gleda ves čas ne? To verjamem, da tudi mesojedec tako »sfrustrirane« živali, ravno mu ne naredi dobrega, ki gleda ta zid medtem, ko jo osemenjujejo, medtem ko rojeva in medtem ko umira. </font><br/>
<br/>
<b><font size="4">18. TRAK: (VP) - 15.25</font></b><br/>
<br/>
<font size="4">	(nadaljevanje) Druga stvar, ki jo bi vas rada vprašala, glede sklada kmetijskih zemljišč. Mi smo v prejšnjem mandatu sprejeli en sklep, ki ga je podprla levica, desnica, sredina, vse. Mislim, zanima me, zakaj se naši sklepi ne realizirajo, niti ne probajo realizirati, zakaj ni nobenega odziva. Namreč sklep se je glasil tako: naj sklad kmetijskih zemljišč ne izplačuje odškodnin, ki so višje kot jih je sklad v tem času dejansko prigospodaril. Ker vemo, da sklad uničujejo ravno te neskončno visoke odškodnine, ki presegajo vrednost tega zemljišča. In se mnogim splača bolj imeti nerealizirano denacionalizacijo in dobivati odškodnine. To smo takrat ugotavljali, da je najboljša naložba, da ti nobena banka ne da takšnih obresti. In sklep odbora za kmetijstvo je bil sprejet z večino – zgodilo se ni čisto nič. Se pravi, zakaj potem mi sprejemamo sklepe? S tem bi prigospodarili milijone in milijone državi, pa jih očitno ni interesa prigospodariti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK FRANC BREZNIK: </font></b><font size="4">Hvala, Violeta Tomić.</font><br/>
<font size="4">Zdaj, to ni bila replika na državnega sekretarja zato, ker smo danes imeli še 2. točko. Jaz sem jo na začetku umaknil. Tako da, je pa, seveda bomo to obravnavali v eni izmed naslednjih sej.</font><br/>
<font size="4">	Tako. Torej s tem vidim, da smo izčrpali torej 1. točko dnevnega reda. </font><br/>
<br/>
<font size="4">	In sedaj prehajamo na </font><b><font size="4">2. TOČKO DNEVNEGA REDA – POBUDE IN VPRAŠANJA ČLANOV ODBORA. </font></b><font size="4">To je točka, ki jo vedno odpiram. </font><br/>
<font size="4">	So kakšna vprašanja in pobude? </font><br/>
<br/>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Jaz sem dala vprašanja in pobudo. </font><br/>
<br/>
<font size="4">	</font><b><font size="4"> PREDSEDNIK FRANC BREZNIK: </font></b><font size="4">Ja, glejte, spoštovani kolegi. Danes smo imeli skupno 31. sejo odkar sem jaz predsednik Odbora za kmetijstvo, gozdarstvo in prehrano. Torej to je bila 14. redna seja, imeli smo še 17. izrednih sej. Torej mi bomo s tem tempom nadaljevali. Za letos je bila to planirana, v kolikor ne bo kakšne izredne seje, torej zadnja seja tega odbora. </font><br/>
<font size="4">	Vsem kolegica in kolegom se v tem adventnem času želim, lahko bi rekel mirnega, spokojnega delovanja. Predvsem naj nam novo leto prinese obilo dela za skupno dobro. Predvsem vam želim, vam, vašim družinam, predvsem pa slovenskim kmetom in kmeticam in tudi vam, spoštovani predstavniki vlade, ministrstva za kmetijstvo, da bomo skupaj naredili še veliko dobrega za slovensko kmetijstvo, za slovensko državo. In verjamem, da je odbor za kmetijstvo morda res nekaj posebnega. Tu je morda malo manj politične razdrobljenosti in zavedamo se, da moramo delovati v skupno dobro. In, spoštovane kolegice in kolegi, torej že januarja začnemo z novo serijo sej, ki bodo šle v smeri izboljšanja torej socialnega statusa, v smeri izboljšanja učinkovitosti kmetijstva, v smeri implementiranja novih tehnologij v kmetijstvo predvsem v smeri digitalizacije, zmanjšanja birokracije, idej, ki sem jih tudi naznanil, kar se tiče storitev v oblaku, kmetijo v oblaku in ostalih zadev. Tako, da, glejte, pred nami so novi izzivi in kot adventni čas pravim, je pričakovanje nečesa boljšega, dobrega, rojevanje nečesa novega, kot radi poudarjamo.</font><br/>
<font size="4">V novem letu vam želim, vam in slovenskim kmetom in kmeticam uspešno novo leto in bog živi slovenskega kmeta. </font><br/>
<font size="4">	Najlepša hvala. </font><br/>
<br/>
<b><font size="4">Seja se je končala 11. decembra 2019 ob 15.29.</font></b>
</root>