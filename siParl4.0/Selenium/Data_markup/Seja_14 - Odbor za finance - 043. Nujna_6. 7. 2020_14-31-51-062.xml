<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">43. nujna seja</font></b><br/>
<br/>
<b><font size="4">(6. julij 2020)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je začela ob 14. uri. </font></b><br/>
<br/>
<b><font size="4">1. TRAK: (DAG)</font></b><br/>
<br/>
<b><font size="4">PREDSEDNIK ROBERT POLNAR: </font></b><font size="4">Spoštovane gospe poslanke, gospodje poslanci, gospe in gospodje, lepo pozdravljeni na začetku 43. nujne seje Odbora za finance. </font><br/>
<font size="4">Obveščam vas, da nisem prejel obvestila, da bi bil kdorkoli zadržan, imamo pa nekaj nadomestil, in sicer: poslanka Bojana Muršič nadomešča poslanca Janija Prednika iz Poslanske skupine Socialni demokrati, poslanec Boštjan Koražija nadomešča poslanca Primoža Siterja iz Poslanske skupine Levica in poslanka Nada Brinovšek nadomešča poslanca Franca Rosca iz Poslanske skupine Slovenska demokratska stranka. </font><br/>
<b><font size="4">	</font></b><font size="4">S sklicem seje ste prejeli dnevni red seje odbora in dne 3. julija 2020 ste prejeli tudi obvestilo o razširitvi dnevnega reda s 7.a točko, in sicer na podlagi 154.d člena Poslovnika Državnega zbora. Razširitev se nanaša na točko dnevnega reda, ki se glasi Predlog stališča Republike Slovenije do predloga Uredbe Evropskega parlamenta in Sveta o spremembi Uredbe 2015/1017 glede vzpostavitve instrumenta za podporo plačilni sposobnosti. </font><br/>
<font size="4">Članice in člane odbora ter vse ostale prisotne obveščam, da bo današnja 8. točka dnevnega reda zaprta za javnost, zato ker je gradivo označeno s stopnjo tajnosti interno. </font><br/>
<font size="4">Prav tako članice in člane Odbora za finance obveščam, da je od danes možno glasovati le z identifikacijskimi glasovalnimi karticami, o čemer ste bili že obveščeni z obvestilom z dne 19. 6. 2020.</font><br/>
<font size="4">Toliko za uvod. </font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O PLAČILNIH STORITVAH, STORITVAH IZDAJANJA ELEKTRONSKEGA DENARJA IN PLAČILNIH SISTEMIH, NUJNI POSTOPEK.</font></b><br/>
<font size="4">Predlagatelj zakona je Vlada. Kolegij predsednika Državnega zbora je na 72. seji, 1. julija 2020, sklenil, da se predlog zakona obravnava po nujnem postopku. </font><br/>
<font size="4">		K obravnavi točke so vabljeni predstavnice in predstavniki Ministrstva za finance in Zakonodajno-pravne službe. </font><br/>
<font size="4">	Prejeli smo tudi dodatno gradivo k predlogu zakona, in sicer mnenje Zakonodajno-pravne službe z dne 1. 7. 2020 in mnenje Komisije Državnega sveta za gospodarstvo, obrt, turizem in finance z dne 2. 7. 2020. </font><br/>
<font size="4">	Amandmaji k predlogu zakona se vlagajo do zaključka razprave o posameznih členih in do zdaj so amandmaje vložile poslanske skupine koalicije, in sicer k štirim členom, k 1., 4., 13. in 19. členu predloga zakona. </font><br/>
<font size="4">	Preden začnemo drugo obravnavo predloga zakona, še dve pooblastili, in sicer poslanka Karmen Furman nadomešča poslanko Eleno Zavadlav Ušaj iz Poslanske skupine Slovenske demokratske stranke in poslanec Blaž Pavlin nadomešča poslanca Jožefa Horvata iz Poslanske skupine Nove Slovenije. </font><br/>
<br/>
<font size="4">	Prehajamo na </font><b><font size="4">drugo obravnavo </font></b><font size="4">predloga zakona.</font><br/>
<font size="4">	Za uvod dajem besedo državni sekretarki Ministrstva za finance, gospe Kristini Šteblaj. Izvolite. </font><br/>
<br/>
<font size="4">	</font><b><font size="4">MAG. KRISTINA ŠTEBLAJ: </font></b><font size="4">Hvala lepa za besedo.</font><br/>
<font size="4">	Spoštovane poslanke in poslanci! </font><br/>
<font size="4">	S tem predlogom zakona se v slovensko zakonodajo delno prenaša Direktiva 2018/843 o preprečevanju uporabe finančnega sistema za pranje denarja ali financiranje terorizma. Ta direktiva zahteva, da države članice vzpostavijo centralni register bančnih računov. Republika Slovenija ima register bančnih računov že vrsto let vzpostavljen in se imenuje Register transakcijskih računov. Register transakcijskih računov vodi Agencija Republike Slovenije za javnopravne evidence in storitve, urejen pa je v Zakonu o plačilnih storitvah, storitvah izdajanja elektronskega denarja in plačilnih sistemih. </font><br/>
<br/>
<b><font size="4">2. TRAK: (NB) – 14.05</font></b><br/>
<br/>
<font size="4">	(Nadaljevanje) Obstoječi register transakcijskih računov je treba z namenom prenosa te direktive dopolniti, saj ne vključuje vseh podatkov, ki jih zahteva direktiva. Poleg obstoječih podatkov bodo v registru zajeti tudi podatki o pooblaščencu imetnika transakcijskega računa, o dejanskem lastniku imetnika transakcijskega računa in o sefih. S predlogom zakona se določajo tudi sankcije za kršitev določb uredbe 2019/518 EU, glede nekaterih nadomestil za čezmejna plačila v uniji in nadomestil za pretvorbo valut, ki jih je predpisala ta uredba. Prav tako se s predlogom zakona besedilo zakona o plačilnih storitvah, storitvah izdajanje elektronskega denarja in plačilnih sistemih usklajuje s popravkom direktive 2015/2366, o plačilnih storitvah na notranjem trgu. Ta direktiva je bila prenesena z zakonom o plačilnih storitvah, storitvah izdajanja elektronskega denarja in plačilnih sistemih, ki je bil sprejet pred objavo omenjenega popravka direktive. Poleg sprememb, ki so vezane na predpise Evropske unije, pa predlog zakona vključuje še nekatere druge spremembe, ki so se pokazale za potrebne na podlagi izvajanja zakona v praksi in za odpravo nekaterih nejasnosti oziroma nedoslednosti v besedilu zakona o plačilnih storitvah, storitvah izdajanja elektronskega denarja in plačilnih sistemih. </font><br/>
<font size="4">	Spoštovani! Vlada predlaga, da odbor podpre predlagano novelo zakona o plačilnih storitvah in storitvah izdajanja elektronskega denarja in plačilnih sistemih. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala gospa državna sekretarka. </font><br/>
<font size="4">	Gospod Čibej, izvolite se usesti v drugo vrsto. Kolegice in kolegi, desno zgoraj je prostora še dovolj, tako da, kar na mesta. Zdaj bomo pa nadaljevali s sejo. </font><br/>
<font size="4">	Gospe državni sekretarki se zahvaljujem. Zdaj prehajamo na predstavitev stališča Zakonodajno-pravne službe. Gospa Metoda Hrovat Pirnat, imate besedo. </font><br/>
<font size="4">	Prosim. </font><br/>
<br/>
<b><font size="4">	MAG. METODA HROVAT PIRNAT:</font></b><font size="4"> / izključen mikrofon/ Hvala lepa za besedo, gospod predsednik. Zakonodajno-pravna služba je pripravila mnenje…</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Gospa Hrovat Pirnat, zdaj vas pa moram prositi, da si mikrofon prižgete oziroma vi, ja tako… Zdaj vas pa prosim, če od začetka začnete zato, da bo za magnetogram. Prej se namreč ni slišalo. Pa hvala tamle gor za opozorilo. </font><br/>
<font size="4">	Izvolite. </font><br/>
<br/>
<b><font size="4">	MAG. METODA HROVAT PIRNAT:</font></b><font size="4"> Hvala lepa za besedo, gospod predsednik. </font><br/>
<font size="4">	Zakonodajno-pravna služba je pripravila mnenje k predlogu zakona, ki ste ga dobili 1. 7. 2020, in v njem najprej splošno pripombo, da je v predlogu zakona preveč ponavljanja identičnega besedila že veljavnega zakona. To daje vtis, da Državni zbor v teh delih sprejema nove zakonske rešitve, čeprav le ponovno odloča o že veljavnih. To je tudi zelo nepregledno in ni jasno kateri deli predstavljajo že sprejet zakon kateri pa nove določbe. V nadaljevanju so potem še pripombe k 1. členu, 4. členu, 13. členu, 16. členu in k 19. členu. Ugotavljam, da so pripravljeni amandmaji koalicijskih poslanskih skupin in sicer k 1., 4., 13. in 19. členu. Vsi ti amandmaji sledijo mnenje Zakonodajno-pravne službe in odpravljajo pomanjkljivosti. Glede 16. člena pa je predlagatelj pojasnil, da naslov še odraža vsebino spremenjenega oziroma dopolnjenega člena. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala gospa Hrovat Pirnat. </font><br/>
<font size="4">	Vmes sem prejel še dve pooblastili. In sicer poslanec Branislav Rajić nadomešča poslanko Moniko Gregorčič iz Poslanske skupine SMC in poslanec Gregor Perič nadomešča poslanca Dušana Verbiča, ravno tako iz Poslanske skupine SMC. </font><br/>
<font size="4">	Z uvodnimi predstavitvami smo končali. Odboru predlagam, da po končani razpravi o členih v skladu s tretjo alinej 128. člena Poslovnika glasuje skupaj o vseh členih. Ali kdo temu nasprotuje? (Ne.) Prehajamo torej na razpravo in odločanje o členih ter vloženih amandmajih. </font><br/>
<br/>
<b><font size="4">3. TRAK (VI) 14.10</font></b><br/>
<br/>
<font size="4">	(Nadaljevanje) V razpravo dajem 1. člen in amandma poslanskih skupin koalicije, k 1. členu. Ali želi kdo razpravljati? Ne, ni razprave. Prehajamo na odločanje o amandmaju k 1. členu. Glasujemo. </font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Sedaj dajem v obravnavo 2. in 3. člen, h katerima ni bilo vloženih amandmajev. Ni razprave.</font><br/>
<font size="4">	Nadaljujemo z amandmajem k 4. členu in seveda tudi k 4. členu. Ali želi kdo razpravljati? Ni razprave, zato prehajamo na odločanje o amandmaju k 4. členu. Glasujemo. </font><br/>
<font size="4">	Kdo je za? (13 članov.) Je kdo proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	V obravnavo dajem člene od 5 do vključno 12, h katerim ni bilo vloženih amandmajev. Ni razprave. </font><br/>
<font size="4">Zato prehajamo na odločanje o amandmaju k 13. členu in k 13. členu. Želi kdo razpravljati? Ne želi. Prehajamo na odločanje o amandmaju k 13. členu. Glasujemo. </font><br/>
<font size="4">	Kdo je za? (14 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 14. do vključno 18. členu, h katerimi ni bilo vloženih amandmajev. Ni razprave. </font><br/>
<font size="4">	Prehajamo na amandma k 19. členu predloga zakona in seveda tudi k 19. členu. Ni razprave, zato odločamo o amandmaju k 19. členu. Glasujemo. </font><br/>
<font size="4">	Kdo je za? (13 članov.) Je kdo proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Sedaj pa dajem v obravnavo 20. do vključno 29. člen predloga zakona, h katerim ni bilo vloženih amandmajev. Ni razprave. </font><br/>
<font size="4">	In na ta način smo tudi izčrpali amandmaje in člene. </font><br/>
<font size="4">	V skladu s prej sprejeto odločitvijo odbora bomo sedaj prešli na glasovanje o vseh členih skupaj. Glasujemo. </font><br/>
<font size="4">	Kdo je za? (14 članov.) Je kdo proti? (Nihče.)</font><br/>
<font size="4">	Ugotavljam, da so členi sprejeti. </font><br/>
<font size="4">	S tem zaključujem obravnavo predloga zakona na Odboru za finance. Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da poročilo na seji Državnega zbora podam sam, kot predsednik. Ni nasprotovanja. </font><br/>
<font size="4">	Na ta način zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKODNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O ZAVAROVALNIŠTVU.</font></b><font size="4"> Tudi v tem primeru gre za nujni postopek. Predlagatelj zakona je Vlada. Kolegij predsednika Državnega zbora je na 72. seji, 1. julija letos, sklenil, da se predlog zakona obravnava po nujnem postopku. K obravnavi te točke dnevnega reda so vabljeni predstavnice in predstavniki Ministrstva za finance, Agencije za zavarovalni nadzor, Slovenskega zavarovalnega združenja in Zakonodajno-pravne službe. Prejeli smo dodatno gradivo k predlogu zakona, in sicer mnenje Zakonodajno-pravne službe z dne 2. julija 2020 in mnenje Komisije državnega sveta za gospodarstvo, obrt, turizem in finance z dne 3. julija. Amandmaji k predlogu zakona v vlagajo do zaključka razprave o </font><br/>
<br/>
<b><font size="4">4. TRAK: (SB) – 14.15</font></b><br/>
<br/>
<font size="4">	(nadaljevanje) posameznih členih na seji odbora in do zdaj so amandmaje vložile poslanke skupine koalicije, in sicer k sedmim členom predloga zakona k 8., 9., 11., 18., 30., 38. in 48. členu. Pričenjam drugo obravnavo predloga zakona. Najprej dajem besedo predstavnici Ministrstva za finance, državni sekretarki gospe Kristini Šteblaj. Izvolite, prosim.</font><br/>
<br/>
<b><font size="4">	MAG. KRISTINA ŠTEBLAJ:</font></b><font size="4"> Hvala lepa za besedo. Spoštovani! </font><br/>
<font size="4">	Ta zakonski predlog je bil prvenstveno pripravljen zaradi prenosa določb direktive 2019/2177 v slovenski pravni red. Ta direktiva spreminja osnovno zavarovalno direktivo, to je 2009/138, in sicer na treh področjih. Na področju obveščanja evropskega organa za zavarovanje in poklicne pokojnine s kratico /nerazumljivo/ s strani nadzornih organov matične države članice o izdanem dovoljenju zavarovalnic za uporabo notranjega modela pri izračunu zahtevanega solventnostnega kapitala. Naslednje področje je izračun zavarovalno-tehniških rezervacij za namene izračuna kapitalskih zahtev. Poleg tega pa predpisuje tudi okrepljeno izmenjavo informacij in sodelovanje med nadzornimi organi držav članic EU in EOPA. V predlog zakona smo vključili tudi prenos določb dveh sklepov sveta EU o podpisu dvostranskega sporazuma med EU in Združenimi državami Amerike o odpravi zahtev glede lokalne prisotnosti in deponiranja sredstev za pozavarovalnice s sedežem v Združenih državah Amerike, ki sklepajo pozavarovalne pogodbe na območju Evropske unije. Nadalje pa se s predlogom zakona črtajo še določbe v zakonu o zavarovalništvu, ki urejajo poslovanje in bonitetne zahteve za pokojninske družbe, ker je s sprejetjem Zakona o spremembah in dopolnitvah Zakona o pokojninskem in invalidskem zavarovanju poslovanje pokojninskih družb, ki izvajajo dodatno pokojninsko zavarovanje, sedaj urejeno v tem zakonu. Predlog zakona pa odpravlja tudi nekatere ugotovljene nedoslednosti v besedilu Zakona o zavarovalništvu. Glede na vse navedeno, predlagam, spoštovane poslanke in poslanci, da ta predlog zakona podprete. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospa državna sekretarka. Dajem besedo predstavniku agencije za zavarovalni nadzor. Z nami je danes direktor gospod Gorazd Čibej. Izvolite, gospod Čibej.</font><br/>
<br/>
<b><font size="4">	GORAZD ČIBEJ:</font></b><font size="4"> Spoštovane poslanke in poslanci, hvala za besedo. Kot je že povedala gospa državna sekretarka je s to spremembo zakona prvenstveno namen, da se ta direktiva udejanji v / nerazumljivo/ zakonu, pri čemer smo pa naleteli tudi na nekatere nedoslednosti v samem zakonu in smo jih s tem predlogom tudi vključili v to zakonodajno novelo. Moral bi na tem mestu tudi pohvaliti sodelovanje tako z Ministrstvom za finance kakor tudi s slovenskim zavarovalnim združenjem, ki smo si skupaj tvorno sodelovali pri samem procesu. Hvala lepa za besedo.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala, gospod Čibej. Samo izklopite mikrofon, prosim. Povabil sem na današnjo sejo tudi direktorico slovenskega zavarovalnega združenja gospod Krumberger, vidim, da je.., aha, malo je pod masko drugačna kot sicer in sem jo preprosto spregleda. Gospa Krumberger, se vam opravičujem, izvolite, imate besedo. </font><br/>
<br/>
<b><font size="4">	MAJA KRUMBERGER:</font></b><font size="4"> Hvala za besedo, gospod predsednik. Nimamo kaj dodati k predlogom tudi nimamo kaj dodati k predlaganim amandmajem od današnjega dne. Hvala lepa.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. No, gospoda Horvata pa mislim, da v resnici ni iz Državnega sveta. Ne, ni. Tako, da predlagam odboru, da po končani razpravi o členih v skladu s tretjo alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? Ne. Prehajamo na razpravo in odločanje o členih ter o vloženih amandmajih. V obravnavo dajem gospe poslanke in gospodje poslanci člene od 1 do vključno 7, k tem členom ni bilo vloženih amandmajev. Ali želi kdo razpravljati? Besedo ima poslanec Luka Mesec. Izvolite. </font><br/>
<br/>
<b><font size="4">LUKA MESEC (PS Levica):</font></b><font size="4"> Hvala za besedo in lep pozdrav. V Levici nimamo problema s prenosom direktive 2019/2177 v ta zakon. Problem pa je s to zadnjo stvarjo, ki jo je omenila tudi gospa državna sekretark, in sicer, da se s tem zakonom v slovenski pravni red prenašajo tudi določbe, ki bodo </font><br/>
<br/>
<b><font size="4">5. TRAK: (NB) – 14.20</font></b><br/>
<br/>
<font size="4">	(Nadaljevanje) omogočile realizacijo dvostranskega sporazuma med evropsko unijo in Združenimi državami Amerike o bonitetnih ukrepih v zvezi z zavarovanjem in pozavarovanjem ter njegovi začasni uporabi. Zdaj je problem, ki je s tem zakonom na prvem mestu, je ta, da o tem sporazumi, čeprav gre za zelo pomemben sporazum, ki v veliki meri deregulira nadzor nad zavarovalnicami, zlasti pa nad pozavarovalnicami, izidi A, ki delujejo na območju Evropske unije, da o tem sporazumu v zakonu praktično ni govora. Ampak ta sporazum je pomemben in ga bom povzel katere novosti prinaša v petih točkah. Zdaj najprej, odpravlja se zahteve glede lokalne prisotnosti, kar pomeni naslednje. V Sloveniji je trenutno veljaven zakon o zavarovalništvu, ki določa, da lahko zavarovalnica ali pozavarovalnica iz tretje države posle za katere ima dovoljenje v državi svojega sedeža, opravlja tudi na ozemlju Republike Slovenije, ampak samo preko podružnice in pod pogoji določenimi v Zakon o zavarovalništvu. Na podlagi tega sporazuma med EU in ZDA, pa se pogoj odpravlja. Se pravi, določa se, da lahko zavarovalnica ali pozavarovalnica iz ZDA v Republiki Sloveniji posle opravlja tudi brez podružnice v Republiki Sloveniji. S tem za pozavarovalnice in zavarovalnice iz ZDA ne veljajo več pogoji poslovanja iz Zakona o zavarovalništvu. S tem se komercialnim zavarovalnicam in pozavarovalnicam iz ZDA tudi olajšuje prodor na slovenski trg. </font><br/>
<font size="4">	Drugič. Ta sporazum de facto prinaša deregulacijo poslovanja pozavarovalnici ZDA v EU, saj bodo lahko pozavarovalnice praktično zaobšle zahteve glede zavarovanja s premoženjem, ki so v EU trenutno pogoj za sklenitev pozavarovalne pogodbe. To je po eni strani seveda v škodo strank, zavarovatelji v EU, saj bodo ob manjših zahtevah kapitalske ustreznosti pozavarovalnic sami soočeni z višjimi tveganji, po drugi strani pa je problem tudi z dumpingom. Namreč ena pravila bodo veljala za evropske pozavarovalnice, druga pravila, nižja, pa bodo veljala za ameriške pozavarovalnice. </font><br/>
<font size="4">	Tretjič. Odpravlja se bonitetne zahteve za zavarovalnice glede solventnosti in kapitala v državi pogodbenici. S tem so v EU za zavarovalnice iz ZDA odpravljene zahteve glede kapitala insolventnosti, ki veljajo za zavarovalnice EU. Namreč sporazum je tako širok nabor regulacijskih mehanizmov za pozavarovalnice v EU nadomešča z zelo ozkimi in veliko bolj ohlapnim naborom zahtev, da mora imeti pozavarovalnica v ZDA 250 milijonov dolarjev kapitala in količnik kapitalske ustreznosti v višini 100 % zahtevanega solventnostnega kapitala, vsi ostali regulatorni mehanizmi na ravni EU pa zadnje odpadejo, kar še poglablja tisto kar sem povedal v prejšnji točki, namreč postavlja ameriške pozavarovalnice v bistveno boljši položaj kot evropske. </font><br/>
<font size="4">	In pa nenazadnje, sporazum določa tudi, da bonitetni nadzor zavarovalnic izvaja nadzorni organ matične pogodbenice in ne nadzorni organ države gostiteljice, kar pomeni, če prevedem, da bonitetnega nadzora zavarovalnic in pozavarovalnic iz ZDA ne bodo več všili slovenski organi, agencija za zavarovalniški nadzor ali Evropski organi, ampak bo nadzor prihajal kar iz ZDA, kar je problem konec koncev tudi za stabilnost sistema. Če spomnim, med glavnimi krivci za izbruh globalne finančne krize leta 2007, je bila tudi zavarovalnica imenovana AIG, mislim da to kratico vsi poznate ali pa ste zanjo že slišali. Gre za American International Group. Ta je pred krizo dolga leta špekulirala z zapletenimi finančnimi instrumenti na hipotekarnem trgu, med tem ko so nadzorni organi tole nemo opazovali. Po zlomu hipotekarnega trga pa je utrpela ogromne izgube in celoten finančni sektor v ZDA spravila na rob kolapsa. Edini razlog, da je AIG leta po krizi preživel, je ta, </font><br/>
<br/>
<b><font size="4">6. TRAK: (DAG) – 14.25</font></b><br/>
<br/>
<b><font size="4">	</font></b><font size="4">(nadaljevanje) je ta, da je bil »too big to fail« in da so ga ameriški državljani rešili s 150 milijardami dolarjev pomoči. Tako s tem zadnjim delom zakona, ki govori o prenosu dvostranskega sporazuma med EU in ZDA glede bonitetnih ukrepov v zvezi z zavarovanjem in pozavarovanjem ter njegovi začasni uporabi tudi v pravni red Republike Slovenije, pa imamo v Levici probleme in zaradi tega bomo glasovali proti temu zakonu. Hkrati pa, glede na to, da so tu prisotni predstavniki ministrstva in predstavniki dveh združenj, ki naj bi se tako ali drugače ukvarjali z nadzorom trga, kar se tiče zavarovalnic in pozavarovalnic, pa bi v bistvu, glede na to, da sami v uvodnih stališčih niso podali nobenega mnenja o tem, rad slišal, kakšno je njihovo mnenje v zvezi s tem sporazumom in kakšni bodo učinki na Republiko Slovenijo. </font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospod poslanec. Vi veste, da smo zdaj v fazi razprave poslank in poslancev. Jaz ocenjujem, da je vaša razprava tako pomembna, da bom dal besedo predstavnici ministrstva, ki ima tako ali tako besedo. Predlagam pa tudi, članice in člani odbora, da o tem, kar je ravnokar izpostavil kolega Mesec, zlasti glede omejevanja ali pa odstranjevanja regulatornih mehanizmov za zavarovalnice in pozavarovalnice z druge strani oceana, neodvisno od tega, da ni običaj, povprašamo tudi direktorja Agencije za zavarovalni nadzor. Ali ima kdo kakšen pomislek pri tem? (Ne.) Potem bomo to storili takoj zatem, ko bo razpravo opravil tudi poslanec Boštjan Koražija. </font><br/>
<font size="4">Kolega Koražija, izvolite, imate besedo. </font><br/>
<br/>
<b><font size="4">BOŠTJAN KORAŽIJA (PS Levica): </font></b><font size="4">Spoštovani predsednik, najlepša hvala za besedo. </font><br/>
<font size="4">Se bom kar navezal na tovariša Luko. Vse poante je sicer že on izpostavil, ampak me zanima in bom vprašal gospo oziroma gospoda glede teh zakonodajnih stvari. </font><br/>
<font size="4">Osebno se mi zdi popolnoma neprimerno, da se na tak način deregulira zavarovalniški trg med EU in Združenimi državami Amerike, tudi v pogledu glede nastajanja tega evropskega zelenega dogovora in tudi glede podnebnih sprememb, ki so trenutno, žal, zelo prezentne in prisotne. In bi rad vprašal v tej smeri, ali se tudi s tega stališča zdi osebam iz Agencije za zavarovalni nadzor in z ministrstva primerno, da se gre v takšno regulacijo na ravni med EU in Združenimi državami Amerike. </font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">Gospa državna sekretarka Kristina Šteblaj, izvolite, imate besedo.</font><br/>
<br/>
<b><font size="4">MAG. KRISTINA ŠTEBLAJ: </font></b><font size="4">Hvala lepa za besedo. Saj bom kratka.</font><br/>
<font size="4">Slovenija je tudi članica Evropske unije in če se sklene nek dvostranski dogovor med Evropsko unijo kot celoto in Združenimi državami Amerike oziroma s komerkoli drugim, je to na nek način pričakovati, da se bo to implementiralo v nacionalno zakonodajo. Mi na Ministrstvu za finance nismo videli kakšnega večjega problema s tem, kolikor sem razumela, tudi zavarovalnice ne, bi pa prosila potem še njih, tako kot je bilo rečeno…</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">To bom jaz, vi kar povejte stališče ministrstva.</font><br/>
<br/>
<b><font size="4">MAG. KRISTINA ŠTEBLAJ: </font></b><font size="4">Naše stališče je tako, kot sem ga predstavila. Mi tu ne vidimo neke velike ovire, zato smo to tudi implementirali, pač kot Vlada, ne samo kot ministrstvo, v ta zakon. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">Zdaj pa malo odstopamo od običajne prakse in bom dal besedo gospodu Gorazdu Čibeju, direktorju Agencije za zavarovalni nadzor, ki je glavni regulator zavarovalnega trga v Sloveniji. Gospod Čibej, seveda, če želite besedo. Bi vas pa prosil, da referirate predvsem na razpravo poslanca Mesca. </font><br/>
<br/>
<b><font size="4">GORAZD ČIBEJ: </font></b><font size="4">Hvala lepa za besedo.</font><br/>
<font size="4">Kot je bilo že prehodno poudarjeno, gre za dvostranski sporazum in mi kot članica Evropske unije moramo seveda spoštovati te zahteve. Po drugi strani, če podam strokovno stališče, na podlagi tega ne pričakujemo nekega velikega vdora ameriških podružnic na naš trg. Na našem trgu sicer deluje sedem podružnic iz Evropske unije, poleg tega pa tudi na podlagi »freedom of services« deluje še </font><br/>
<br/>
<b><font size="4">7. TRAK: (AB) – 14.30</font></b><br/>
<br/>
<b><font size="4">	</font></b><font size="4">(nadaljevanje) okoli štiristo ostalih zavarovalnic in mislim tudi, da na podlagi tega ni za pričakovati, da bi to nekako spreminjalo naš trg v tem delu in iz tega razloga mislim, da je na prvem mestu, da spoštujemo dvostranske sporazume, ki jih sklepa Evropska unija z ostalimi deležniki in v skladu s tem tudi ravnamo. </font><br/>
<font size="4">	</font><br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Ugasnite prosim mikrofon. Če sem prav videl, kolega Mesec, bi vi želeli razpravo? 	</font><br/>
<font size="4">	Izvolite prosim, imate besedo.</font><br/>
<br/>
<b><font size="4">	LUKA MESEC (PS Levica):</font></b><font size="4"> Ja, hvala.</font><br/>
<font size="4">	V bistvu jaz se s takim stališčem ne morem strinjati, češ EU nekaj sprejme v našem imenu, mi pa moramo pač to sprejeti. Glejte, Slovenija je enakopravna članica Evropske unije. Evropska unija je pa v bistvu intergovernmentalno združenje, se pravi pač združenje enakopravnih članic, kjer se večina stvari odloči na ravni konsenza med državami članicami, med njihovimi vladami. Torej jaz ocenjujem ta sporazum iz navedenih razlogov kot škodljiv. Ameriške zavarovalnice, oziroma predvsem pozavarovalnice bodo lahko na evropskem trgu imele manjšo kapitalsko ustreznost, ne bo jim več treba odpirati podružnic, lahko bodo zaobhajale tako evropske kot nacionalne regulacije in lahko se bodo izmikale celo nacionalnim in evropskim regulatorjem, ker je potem v sporazumu določeno, da jih nadzirajo ameriški regulatorji. Mislim, da je taka praksa popolnoma nesprejemljiva. Nenazadnje postavlja te pozavarovalnice v privilegiran položaj v odnosu do evropskih in pa seveda bo ta »dumping« vodil v to, da se bodo vršili pritiski s strani evropskih pozavarovalnic, da se tudi njim ustrezno zniža kriterije, zniža zahtevane bonitete, zniža zahteve po kapitalski ustreznosti in s tem se deset let po prejšnji finančni krizi, ko smo držali državljanke in državljani vseh držav članic Evropske unije z milijardami javnega denarja, zalivali finančni sektor, da ne bi propadle inštitucije za katere smo verjeli, da so »too big to fail«, na žalost tudi pri nas. Se delamo kot da je že vse to pozabljeno in se vračamo nazaj v stare tirnice. Mislim, da tukaj moramo, če Vlada ni pripravljena protestirat, če regulatorji niso pripravljeni, protestirat pa moramo mi, parlamentarci kot zakonodajna oblast protestirat in povedat, da se s takim načinom rokovanja ne strinjamo. Ne moremo imeti ponovno si privoščiti dereguliranih financ in sveta v katerem je očitno nekaterim dovoljeno vse, ker se zanašajo na to, da ko bo hudo, ko bodo zopet se znašli v težavah, v kakšni finančni krizi, ki jo bodo sami zakuhali, bomo pa mi državljanke in državljani ponovno tisti, ki jih bomo reševali s stotinami milijonov in milijard javnega denarja. Jaz bom glasoval proti in enako priporočam tudi ostalim.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala kolega Mesec.</font><br/>
<font size="4">	Zaključujem razpravo in prehajamo na 8. člen in sicer na amandma k 8. členu in razpravo o 8. členu. Ali želi kdo besedo? Ne želi, zato prehajamo na odločanje o amandmaju k 8. členu. </font><br/>
<font size="4">	Začenjam glasovanje. Kdo je za? (12 članov.) Kdo je proti? (1 član). </font><br/>
<font size="4">	Ugotavljam, da je amandma sprejet. </font><br/>
<font size="4">	Prehajamo na amandma k 9. členu. Ali želi kdo razpravljati? (Nihče.) Prehajamo torej na odločanje o amandmaju k 9. členu. </font><br/>
<font size="4">	Začenjam glasovanje. Kdo je za? (12 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet.</font><br/>
<font size="4">	Odpiram razpravo o 10. členu, h kateremu ni bilo vloženih amandmajev. Ni razprave.</font><br/>
<font size="4">	Prehajamo na 11. člen in amandma k 11. členu. Želi kdo razpravljati? (Nihče.) </font><br/>
<font size="4">	</font><br/>
<b><font size="4">8. TRAK: (SB) – 14.30</font></b><br/>
<br/>
<font size="4">	(nadaljevanje) Zato prehajamo na odločanje o amandmaju k 11. členu. Glasujemo. </font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">Odpiram razpravo o 12. do vključno 17. členu h katerim ni bilo vloženih amandmajev. Ni razprave. </font><br/>
<font size="4">	Prehajamo na amandma k 18. členu in k 18. členu. Želi kdo razpravljati? Ne. Prehajamo na odločanje o amandmaju k 18. členu. Glasujemo. </font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 19. do vključno 29. členu h katerim ni bilo vloženih amandmajev. Ni razprave. </font><br/>
<font size="4">	Prehajamo na amandma k 30. členu. Želi kdo razpravljati? Ne želi. Prehajamo na odločanje o amandmaju k 30. členu. Glasujem.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	Odpiram razpravo o 31. do vključno 37. členu h katerim ni bilo vloženih amandmajev. Ni razprave. </font><br/>
<font size="4">Prehajamo na amandma k 38. členu. Ni razprave, zato prehajamo na odločanje o amandmaju k 38. členu. Glasujemo.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	In še razprava o členih od 39. do vključno 47 h katerim ni bilo vloženih amandmajev. Ni razprave. </font><br/>
<font size="4">	Prehajamo na amandma k 48. členu. Ker ni razprave prehajamo na odločanje o amandmaju k 48. členu. Glasujemo.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet. </font><br/>
<font size="4">	In še zadnji 49. člen h kateremu ni bil vložen amandma. Ni razprave. Na ta način zaključujem razpravo o členih in vloženih amandmajih. V skladu s prej sprejeto odločitvijo odbora bomo zdaj glasovali o vseh členih skupaj. Glasujemo.</font><br/>
<font size="4">Kdo je za? (12 članov.) Kdo je proti? (2 člana.)</font><br/>
<font size="4">	Ugotavljam, da so členi sprejeti. </font><br/>
<font size="4">	S tem zaključujem obravnavo predloga zakona na Odboru za finance. Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec na seji odbora nastopim sam kot predsednik. S tem zaključujem to točko dnevnega reda. Ž</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI PROGRAMA INVEST EU.</font></b><font size="4"> Gradivo k tej in tudi k vsem naslednjim točkam dnevnega reda do vključno točno točke 7a smo prejeli od Vlade dne 24. junija letošnjega leta na podlagi prvega odstavka četrtega člena Zakona o sodelovanju med Državnim zborom in Vlado v zadevah Evropske unije. Predlagatelj stališča Republike Slovenije je Vlada. Odbor bo kot matično delovno telo to in naslednje točke dnevnega reda obravnaval na podlagi drugega odstavka 154. h člena Poslovnika Državnega zbora, svoje odločitve oziroma svoje poročilo pa bo posredoval pristojnemu odboru, to se pravi Odboru za zadeve Evropske unije. K tej točki so vabljeni predstavnice in predstavniki Ministrstva za finance. </font><br/>
<br/>
<b><font size="4">9. TRAK: (AB) – 14.40</font></b><br/>
<br/>
<b><font size="4">	</font></b><font size="4">(nadaljevanje) Besedo dajem državnemu sekretarju, gospodu Petru Ješovniku. </font><br/>
<font size="4">	Izvolite prosim. </font><br/>
<br/>
<font size="4">	</font><b><font size="4">MAG. PETER JEŠOVNIK:</font></b><font size="4"> Spoštovani predsednik, spoštovane poslanke in poslanci. </font><br/>
<font size="4">	Program InvestEU je nadgradnja v tej finančni perspektivi uvedenega EFSI mehanizma za podporo gospodarstva, zlasti njihovim investicijam. Kot enotno naložbena shema za notranje politike EU, je hkrati instrument te politike in orodje za njeno izvajanje. Kot instrument politike bo mobiliziral javne in zasebne naložbe ter tako odpravljal nedelovanje trga in naložbene vrzeli. V celotni Evropski uniji je potrebno povečati odpornost gospodarskih subjektov ter okrepiti neodvisno od strateških sektorjev, da se zagotovi dolgoročna konkurenčnost evropskega gospodarstva. Program InvestEU je namenjen podpori temu cilju. Ključna značilnost programa je zagotavljanje dolgoročnega financiranja gospodarstva, ter zmanjšanje tveganj pri projektih, s čimer zagotavlja podporo podjetjem v trenutni krizi. Z naborom finančnih instrumentov bo program InvestEU prispeval k doseganju zastavljenih ciljev politike Evropske unije, kot so evropski zeleni dogovor, naložbeni načrt za evropski zeleni dogovor ter strategija o oblikovanju digitalne prehodnosti Evrope. Program IvestEU temelji na štirih stebrih – prvič; sklad InvestEU, ki bo zagotavljal jamstva Evropski uniji, drugič; svetovalnemu vozlišču InvestEU, s katerim se zagotavlja tehnična pomoč pri razvoju projektov, tretjič; portal InvestEU, ki zagotavlja podatkovno bazo za spodbujanje projektov pri iskanju financiranja in četrtič; operacija mešanega financiranja. Garancijski potencial sklada InvestEU bo usmerjen predvsem v vzpodbujanje naložb v raziskave, inovacije, digitalizacijo, trajnostno infrastrukturo, podporo strateškim podjetjem za prepotrebno industrijsko preobrazbo ter večjo neodvisnost evropskega gospodarstva ter na koncu pokrival bo tudi potrebe v socialnem sektorju ter potrebe malih in srednjih podjetij. Sklad InvestEU je sestavljen iz proračunskega jamstva EU in bo namenjen podpori finančnim produktom, ki jih bodo zagotavljali izvajalski partnerji. To so mednarodne finančne institucije ter nacionalne spodbujevalne in razvojne banke, ki bodo opravile oceno stebrne presoje. S tem se zagotavlja uspešno in učinkovito kombinacijo instrumentov za financiranje posameznih področij. Znotraj sklada sta predvidena dva oddelka in sicer Oddelek EU in Oddelek za države članice. Države članice bodo morale oblikovati lastne nacionalne večletne naložbene strategije in oblikovati prednostne naložbene projekte, ki se bodo uresničevali s sredstvi EU in nacionalnimi sredstvi. Predlagano je skupno jamstvo Evropske unije v višini 75 milijard evrov, za strateške naložbe se nameni 31 milijard evrov, 75 milijard evrov sredstev pa bo preko finančnega vzvoda zagotovil tisoč milijard investicij v celotni Evropski uniji. Nadaljnje; svetovalno vozlišče InvestEU bo nudilo svetovalno podporo pri razvoju projektov ter spremljevalne ukrepe v celotnem naložbenem ciklu. To bo enotna vstopna točka za nosilce projektov oziroma posrednike. Portal EU bo povečal opaznost naložbenih priložnosti in nosilcem projektov pomagal iskati financiranje. Predlog uredbe Evropskega parlamenta in sveta o vzpostavitvi programa InvestEU predstavlja enotno strukturo pridobivanja poroštev iz sklada InvestEU, povečuje finančni vzvod ter zagotavlja učinkovitejšo rabo proračunskih sredstev. Odpira projekte, ki so tehnično in ekonomsko vzdržni in sicer z zagotavljanjem okvira za uporabo dolžniških in lastniških instrumentov ter delitve tveganj. Evropskemu gospodarstvu zagotavlja pomoč pri odpravljanju posledic pandemije in prispeva k ponovnemu zagonu evropskega gospodarstva. V imenu Vlade Republike Slovenije predlagam, da se predlog stališča do predlogov uredbe Evropskega parlamenta in sveta o vzpostavitvi programa InvestEU potrdi. </font><br/>
<font size="4">	Poslanke in poslanci, predsednik hvala za vašo pozornost.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala gospod državni sekretar.</font><br/>
<font size="4">	Tako, gospe in gospodje, to je bil uvod, zdaj pa odpiram razpravo. Želi kdo besedo? </font><br/>
<font size="4">	Poslanec Koražija, izvolite prosim.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Spoštovani predsednik hvala za besedo. </font><br/>
<font size="4">	Ta predlog do velike mere ponuja predvsem v roku zasebnim investicijam, kar bo pa tudi bržkone do neke mere pomenilo zasebni kapital v do sedaj javnih infrastrukturah. Po možnosti pa tudi manj javno zasebnih partnerstev. Najverjetneje se bodo rahljali tudi predpisi, ki bodo zasebni naložbeni kapital uporabili za rušenje kvalitetne, javne mreže storitev in povzročili novi val vdora zasebnega kapitala v javno domeno. Po drugi strani pa predlog nikjer ne predvideva solastništva delavcev v industrijah ali kakšnih drugih ukrepov, kjer bi preko odprte mreže gospodarstvo prav tako lahko pričakovalo vložek v ponovni zagon lastnih aktivnosti. </font><br/>
<br/>
<b><font size="4">10. TRAK: (VP) 14.45</font></b><br/>
<br/>
<font size="4">	(nadaljevanje) Predlog temelji sicer na ideji enotnega trga, ki si ga EU želi vzpostaviti že kar nekaj let, v resnici pa preko zasebnih investicij dviga roke od regulacije prav tega enotnega trga.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Ni več prijavljenih k razpravi, zato zaključujem razpravo. </font><br/>
<font size="4">	In prehajamo na odločanje, in sicer dajem na glasovanje naslednji predlog mnenja: Odbor za finance podpira predlog stališča Republike Slovenije do predloga uredbe evropskega parlamenta in sveta o vzpostavitvi programa Invest EU, ki ga je predložila vlada, in predlaga pristojnemu odboru za zadeve Evropske unije, da predlog stališča sprejme.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (14 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto.</font><br/>
<br/>
<font size="4">	In predlagam vam, gospe in gospodje, glede na to, da poslanca Ferjana jutri ni, da odbor za finance pisno poroča odboru za zadeve Evropske unije. V redu? </font><br/>
<font size="4">	Na ta način zaključujem to točko dnevnega reda.</font><br/>
<br/>
<font size="4">	In prehajamo na </font><b><font size="4">4. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI MEHANIZMA ZA OKREVANJE IN ODPORNOST.</font></b><br/>
<b><font size="4">	</font></b><font size="4">Tudi k tej točki so vabljeni predstavnice in predstavniki ministrstva za finance. Tokrat bo uvodno besedo predstavila državna sekretarka gospa Kristina Šteblaj.</font><br/>
<font size="4">	Izvolite, prosim.</font><br/>
<br/>
<b><font size="4">	MAG. KRISTINA ŠTEBLAJ: </font></b><font size="4">Hvala lepa za besedo.</font><br/>
<font size="4">	Torej Evropska komisija je 27. maja letos predstavila predlog obsežnega instrumenta za okrevanje z imenom Next generation EU v višini 750 milijard evrov. Ta inštrument je, kot osrednji element predvideva ustanovitev novega mehanizma za okrevanje in odpornost, v okviru katerega bo državam članicam na voljo 310 milijard evrov nepovratnih in 250 milijard evrov povratnih sredstev. Mehanizem bo zagotovil finančno podporo za reforme in naložbe, ki jih izvajajo države članice. Države članice morajo za uporabo mehanizma do 30. aprila naslednje leto pripraviti načrte za okrevanje in odpornost, v katerih bodo začrtale svoje programe reform in naložb za naslednja 4 leta. Sredstva bodo državam izplačana v obrokih, in sicer na podlagi izpolnjevanja ciljev in mejnikov glede predlaganih reform in naložb. Iz predloga uredbe izhaja, da bo lahko Slovenija iz tega mehanizma upravičena do nekaj več kot milijardo osemsto milijonov evrov nepovratnih sredstev za črpanje to leta 2024, zaprosila pa bo lahko tudi za povratna sredstva v predvideni višini okoli 2 milijardi in pol. Je pa tako, da bo pač točna višina sredstev, ki bo na voljo v okviru inštrumenta in tudi ključ delitve teh sredstev še predmet pogajanj in bo nekaj več znanega v naslednjem tednu, ta pogajanja se bodo namreč odvijala na ravni evropskega sveta skupaj s predlogom večletnega finančnega okvirja na ravni EU za leta 2021 do 2027. </font><br/>
<font size="4">Vlada predlaga, da odbor sprejme stališče, da Slovenija oblikovanje mehanizma za okrevanje in odpornost kot ključnega elementa instrumenta Next generation EU načeloma podpira. Bo pa potrebno v okviru obravnave uredbe razjasniti še določene podrobnosti glede vsebine nacionalnih načrtov za okrevanje in odpornosti in v zvezi s predvidenim ključem alokacije sredstev Slovenija ocenjuje kot ustrezno, da se poleg prizadetosti države upošteva tudi raven razvitosti, saj to pomembno odraža zmožnost spopadanja s krizo. Zato vlada predlaga, da omenjeno stališče podprete. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka. </font><br/>
<font size="4">Gospe in gospodje, gre torej za nekaj, kar se obeta do konca leta 2024. V kolikor bomo sposobni lahko torej počrpamo nepovratno milijardo in osemsto milijonov evrov. </font><br/>
<font size="4">Ali želi kdo razpravljati? </font><br/>
<font size="4">Poslanec Koražija, izvolite. Prosim.</font><br/>
<br/>
<b><font size="4">BOŠTJAN KORAŽIJA (PS Levica): </font></b><font size="4">Spoštovani, hvala za besedo.</font><br/>
<font size="4">Mehanizem ponuja odrešitev v obliki dokaj šibkega javnega finančnega vložka, ki pa naj bi EU v nekaj letih pripeljal na pot socialne blaginje z zelenim gospodarstvom, trajnostno politiko in / nerazumljivo / pravi za vse. Ob tem ponuja zgolj ohlapni okvir, žal, znotraj katerega naj bi vsaka članica posebej na podlagi lastnih prednosti in prioritet omenjena sredstva izkoristila v plemenite namene. </font><br/>
<br/>
<b><font size="4">11. TRAK: (VP) 14.50</font></b><br/>
<br/>
<font size="4">	(nadaljevanje) Ob bok že omenjenemu mehanizmu so praktično vse ostale usmeritve Evropske komisije namenjene v obratno smer. Širše odpiranje vrat zasebnemu kapitalu, preko katerega lahko v naslednjih letih pričakujemo nadaljnje reze v socialne in ravne storitve, vlaganje v okoljsko sporne projekte ter varnostno-obrambno politiko, zavračanje enotne davčne politike znotraj EU, ki bi pravično obdavčila multikorporacije in digitalne storitve ter zanemarjanje tem, da bi EU dejansko predstavljala del socialne Evrope. Mehanizem najverjetneje bo le v bistvu omehčal te trde pogoje, ki jih bo za vedno več brezposelnih in tistih na pragu revščine, ustvaril kapital v sklopu posledic pandemije. Vidik okrevanja in odpornosti je približno tako kritičen kot ideja o samoregulaciji trga. </font><br/>
<font size="4">Ta trenutek se spopadamo z epidemijo, katere dolžine posledic in psiho-socioloških vplivov še ne poznamo. Namesto tega že imamo akutne težave med prebivalci, ki so ostali brez dela ali brez polnega plačila za delo, ob hudih pritiskih na njihove življenjske okoliščine, oderuške najemnine, nizke pokojnine in šibka socialna država. Med tem ko nekatere države oziroma tudi žal naša ponujajo turistične bone za omilitev posledic pandemije namesto, da bi pač poiskale boljše, bolj socialne in bolj človeške rešitve za to stanje, ki ga imamo trenutno v državi.</font><br/>
<font size="4">Hvala.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">Zaključujem razpravo.</font><br/>
<font size="4">Prehajamo na odločanje. Na glasovanje dajem naslednji predlog mnenja: Odbor za finance podpira predlog stališča Republike Slovenije do predloga uredbe evropskega parlamenta in sveta o vzpostavitvi mehanizma za okrevanje in odpornost, ki ga je predložila vlada in predlaga pristojnemu odboru za zadeve Evropske unije, da predlog stališča sprejme.</font><br/>
<font size="4">Začenjam glasovanje. Glasujemo.</font><br/>
<font size="4">Kdo je za? (15 članov.) Kdo je proti? (Nihče.) </font><br/>
<font size="4">Ugotavljam, da je mnenje sprejeto.</font><br/>
<br/>
<font size="4">Odbor za finance bo pisno poročal pristojnemu delovnemu telesu.</font><br/>
<font size="4">Na ta način zaključujem to točko dnevnega reda.</font><br/>
<br/>
<font size="4">	Prehajamo na </font><b><font size="4">5. TOČKO, TO JE PREDLOG STALIŠČA REPUBLIKE SLOVENIJE DO SPREMENJENEGA PREDLOGA SKLEPA SVETA O SISTEMU VIROV LASTNIH SREDSTEV EVROPSKE UNIJE.</font></b><br/>
<b><font size="4">	</font></b><font size="4">Tudi k tej točki so povabljeni predstavnice in predstavniki ministrstva za finance, besedo pa dajem državni sekretarki gospe Kristini Šteblaj.</font><br/>
<font size="4">	Izvolite, prosim.</font><br/>
<br/>
<font size="4">	</font><b><font size="4">MAG. KRISTINA ŠTEBLAJ: </font></b><font size="4">Hvala lepa.</font><br/>
<font size="4">	Ta točka se v bistvu navezuje na prejšnjo točko. Gre za vire za zagotavljanja vseh teh povečanih sredstev. Komisija je konec maja predlagala spremembo sklepa sveta o sistemu virov lastnih sredstev. Predlog zlasti sledi rešitvam, sprejetim na nivoju predsednikov vlad držav članic, vezanih na pandemijo, ki je pač, kot vemo, povzročila obsežno in resno javnozdravstveno krizo na eni strani ter posledično največje in pereče izzive tudi na javnofinančnih področjih držav članic. Morda bi samo poudarila, no, drugi razlog je pa seveda Brexit. In s tem predlogom sklepa sveta o sistemu virov lastnih sredstev se določa, da se kot zgornjo mejo za letno odobritev plačil trajno določi 1,40 %, do sedaj je bilo 1,2 % bruto nacionalnega dohodka EU, kot zgornjo mejo za kritje letnih odobritev za prevzem obveznosti pa na 1,46 % bruto nacionalnega dohodka EU. S tem, da se pač zgornje meje za odobritev plačil in za prevzem obveznosti, bi jih bilo treba začasno povečati še za dodatnih 0,6 odstotne točke bruto nacionalnega dohodka EU za ekonomsko ukrepanje po COVID-19 tako, da bi bila lahko za določeno obdobje in izjemne situacije zgornja meja tudi 2 %. </font><br/>
<font size="4">Torej kot že prej omenjeno, več bo znanega po svetu, ki bo v naslednjem tednu, vsekakor pa Slovenija meni, da je začasen dvig zgornje meje potreben za zagotovitev dodatnih sredstev, ki jih Evropska unija potrebuje tako za ekonomsko okrevanje po pandemiji COVID kot tudi zaradi zvišanja, zaradi Brexita. In predlagamo, da odbor ta stališča sprejme.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Hvala, gospa državna sekretarka.</font><br/>
<font size="4">Odpiram razpravo. Poslanka Andreja Zabret. / ugasnjen mikrofon / </font><br/>
<font size="4">Hvala, gospa državna sekretarka. </font><br/>
<font size="4">K razpravi se je prijavila poslanka Andreja Zabret.</font><br/>
<font size="4">Izvolite </font><br/>
<br/>
<b><font size="4">12. TRAK: (AB) – 14.55</font></b><br/>
<br/>
<b><font size="4">	ANDREJA ZABRET (PS LMŠ):</font></b><font size="4"> Ja, predsednik hvala za besedo. </font><br/>
<font size="4">	Ja, glede izposoje teh 750 milijard, ki si jih bo Evropska komisija sposodila na kapitalskih trgih, vemo da bo potrebno zaradi tega zvišati tudi zgornjo mejo lastnih sredstev članic, katera lahko tudi dosega, kot je že državna sekretarka povedala tudi do 2 %. Zdaj stališče Republike Slovenije je, da se podpira, se pravi da se strinja Ministrstvo za finance, da Evropska unija rabi ta denar, se pravi, da se strinja, da tudi Slovenija pač da višja lastna sredstva, vendar po drugi strani me pač zanima Evropska komisija za namene zmanjšanja obremenitve nacionalnih proračunov predlaga določene možne nove lastne vire, kot so recimo viri na osnovi sistema trgovanja z misijami toplogrednih plinov, mejni davek na ogljik, davek za velika podjetja, kar pomeni z več kot 10 milijard letnimi prihodki in pa nov digitalni davek in predvsem tu je moje vprašanje glede digitalnega davka. Mi vemo, da je glede tega zdaj Amerika recimo predlagala trenutno premor glede pogovora na ravni OECD, kar se tiče uveljavitve tega digitalnega davka in evropski komisar za gospodarstvo tudi pravi, da pač obžaluje to potezo in da če ta dogovor ne bo možen v letošnjem letu, da bodo sami pripravili ta osnutek in da tudi podpirajo tiste članice, ki so že uvedle ta digitalni davek, to pa so trenutno Francija in Španija. In tudi pri nas smo se pravi, mislim, da je bilo v lanskem letu, ne, oziroma na 13. seji, 13. nujni seji Odbora za finance smo sprejeli sklep, da Odbor za finance predlaga Vladi da do 1. aprila 2020 da v obravnavo Državnemu zboru predlog zakona, s katerem bi na območju Republike Slovenije uvedli davek na digitalne storitve. In me v bistvu zanima kako je zdaj s tem davkom, kdaj lahko pričakujemo, da bo Ministrstvo za finance predložilo ta zakon v Državni zbor.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospa poslanka.</font><br/>
<font size="4">	Res je, to je tudi ena od zadev glede na sklepe Odbora za finance, ki do zdaj še niso bili uresničeni. 1. april 2020 je res bil orientacijski datum. Jaz sem z nekdanjim ministrom gospodom Bertoncljem govoril malo pred novim letom 2020 kako ta zadeva poteka, kako daleč je in takrat mi ni dal natančnega odgovora ali bo ta sklep Odbora za finance do 1. aprila 2020 lahko realiziran. Vmes veste kaj se je zgodilo, tako da zdaj za naprej pa dajem besedo za pojasnilo državni sekretarki.</font><br/>
<font size="4">	Izvolite prosim gospa Šteblaj, odgovorite poslanki Andreji Zabret prosim. </font><br/>
<br/>
<font size="4">	</font><b><font size="4">MAG. KRISTINA ŠTEBLAJ:</font></b><font size="4"> Hvala lepa.</font><br/>
<font size="4">	Zdaj tako je – med državami članicami je trenutno aktualen tako kot ste rekli ta emisijski davek in davek na plastiko. Vse to je še stvar pogajanj. Te ostale vire bo potrebno najti do leta 2027, ko se bo začelo odplačevati teh 750 milijard, kar se pa konkretno Slovenije tiče, veste, da je v koalicijski pogodbi zapisano, da se bo naredila neka analiza obstoječega davčnega sistema. K temu smo pristopili in nameravamo nekje do jeseni to analizo zaključit in potem na podlagi celovite analize se odločit katere davke morda spremenit, katere ukinit, katere na novo vpeljati. Prav gotovo imamo v vidu tudi ta davek, ki ste ga omenili, ampak kot rečeno na podlagi analize se bo videlo katere bi bilo najbolj kaj vem, ne bom rekla modro vpeljati, ampak kateri bi dali največji efekt tako za prebivalstvo kot konec koncev tudi za javne finance. Tako da v tem trenutku vam ne morem ali potrditi ali ovreči tega, zagotovo pa bo to tudi vzeto na znanje ob pripravi te analize.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa.</font><br/>
<font size="4">	Zdaj da ne bo nesporazuma, govorimo o davku na digitalne storitve. Okej, v redu. Zaključujem razpravo in prehajamo na</font><br/>
<br/>
<b><font size="4">13. TRAK: (VP) 15.00</font></b><br/>
<br/>
<font size="4">	(nadaljevanje) odločanje o predlogu mnenja. Mnenje se glasi: Odbor za finance podpira predlog stališča Republike Slovenije do spremenjenega predloga sklepa sveta o sistemu virov lastnih sredstev Evropske unije, ki ga je predložila vlada, in predlaga pristojnemu odboru za zadeve Evropske unije, da predlog stališča sprejme.</font><br/>
<font size="4">	Začenjam glasovanje. Glasujemo. </font><br/>
<font size="4">	Kdo je za? (15 članov.) Kdo je proti? (Nihče.) </font><br/>
<font size="4">	Ugotavljam, da je mnenje sprejeto. </font><br/>
<br/>
<font size="4">	Odbor bo pisno poročal pristojnemu delovnemu telesu.</font><br/>
<font size="4">	Na ta način zaključujem to točko dnevnega reda.</font><br/>
<br/>
<font size="4">	In prehajamo na </font><b><font size="4">6. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O INŠTRUMENTU ZA POSOJILA V JAVNEM SEKTORJU V OKVIRU MEHANIZMA ZA PRAVIČNI PREHOD.</font></b><br/>
<b><font size="4">	</font></b><font size="4">Besedo dajem v tem primeru predstavniku ministrstva za finance državnemu sekretarju gospod Petru Ješovniku.</font><br/>
<font size="4">	Izvolite, prosim. </font><br/>
<br/>
<font size="4">	</font><b><font size="4">MAG. PETER JEŠOVNIK: </font></b><font size="4">Spoštovani predsednik, spoštovane članice odbora in člani.</font><br/>
<font size="4">	Evropska komisija je decembra 2019 sprejela sporočilo o evropskem zelenem dogovoru, v katerem je pripravila načrt za novo politiko rasti za Evropo. V okviru evropskega zelenega dogovora je bil napovedan mehanizem za pravični prehod, ki bo zagotavljal sredstva za soočanje z izzivi, ki jih predstavljajo podnebne spremembe. Mehanizem za pravični prehod se bo osredotočal na regije in sektorje, ki jih bo prehod najbolj prizadel zaradi njihove odvisnosti od fosilnih goriv. Sestavljajo ga trije stebri, in sicer sklad za pravični prehod Invest EU in instrument za posojila v javnem sektorju. </font><br/>
<font size="4">	Instrument bo sestavljen iz dela v nepovratnih sredstvih in posojilnega dela. Nepovratna sredstva, ki se financirajo iz proračuna EU iz namenskih prihodkov in proračunskih sredstev, bodo zmanjšala finančno breme za upravičence, nastalo zaradi vračanja posojil, ki jih bo zagotovil finančni partner. Medtem, ko naj bi se del v nepovratnih sredstvih v višini 1525 milijard evrov izvajal v sodelovanju z Evropsko investicijsko banko, ki je finančni partner v obsegu 10 milijard evrov in je predvidena tudi možnost sodelovanja z drugimi finančnimi partnerji, da se sčasoma raziščejo drugi načini sodelovanja, zlasti v primeru morebitnega prehodnega povečanja sredstev unije ali ob izzivih pri izvajanju v posamičnih primerih. Instrument bo sestavljen iz dela nepovratnih sredstev v predvidenem znesku 1525 milijard evrov, ki jih bo zagotovila EU iz proračuna in drugih prihodkov ter iz posojilnega dela, ki ga bodo zagotovili finančni partnerji. Z nepovratnimi sredstvi bo neposredno upravljala Evropska komisija, zato bodo morali finančni partnerji, ki bodo dopolnjevali nepovratna sredstva s posojili, upoštevati kriterije upravičenost, in sicer regije, sektorja in tako naprej, ki jih bo določila Evropska komisija. Za zdaj je EIB edina eksplicitno navedena kot finančni partner pri implementaciji nepovratnih sredstev. Predvideno je, da EIB iz lastnih sredstev zagotovi 10 milijard evrov posojil, kar bi v obdobju med letom 2021 in 2027 mobiliziralo med 25 in 30 milijard evrov javnih naložb. Razen EIB je sčasoma predvidena tudi možnost sodelovanja z drugimi finančnimi partnerji, kot na primer z nacionalnimi promocijskimi bankami, kar je v primeru Republike Slovenije SID banka. Predvideno je, da znesek nepovratnih sredstev ne presega 15 % zneska posojila, ki ga zagotovi finančni partner. Izjemoma je lahko to razmerje 20 % v primeru subjektov v manj razvitih regijah. Kot glavni vir nepovratnih sredstev EU proračuna je predvidena 1 milijarda evrov iz naslova neporabljenih rezervacij za jamstvo EU v instrumentu EFSI. O končnem obsegu in virih nepovratnih sredstev bo odločala Evropska komisija v sodelovanju z državami članicami. Preostali znesek v višini 525 milijonov evrov se bo financiral s sredstvi iz proračunov unije. </font><br/>
<font size="4">Instrument dopolnjuje prvi in drugi steber mehanizma za pravični prehod. Področje uporabe sklada za pravični prehod, torej prvega stebra, je namreč omejeno na naložbe, ki blažijo socialne in gospodarske stroške podnebnega prehoda. Program Invest EU, to je drugi steber, je namenjen zbiranju zasebnih naložb in podpiranju javnih naložb, ki ustvarjajo dovolj prihodkov, da so finančno vzdržne. Instrument za posojila v javnem sektorju pa se bo osredotočil na javne naložbe, ki ne prinašajo zadostnih prihodkov in se brez nepovratnih sredstev nebi mogli financirati samo s posojili. </font><br/>
<font size="4">Podpora v okviru instrumenta bo na voljo le državam članicam, ki imajo vsaj en območni načrt za pravični prehod. Nabor sektorjev, ki bodo upravičeni, je zelo širok in potencialno zajema vse javne naložbe javnega sektorja, kot so na primer naložbe v energetsko in prometno infrastrukturo, ukrepi z energetsko učinkovitost, omrežja za daljinsko ogrevanje, javni prevoz, podpora prehodu na krožno gospodarstvo, sanacija tal za rabo in dekontaminacijo zemljišč, izpolnjevanje in prekvalificiranje, usposabljanje in institucionalno infrastrukturo. </font><br/>
<br/>
<b><font size="4">14. TRAK: (AB) – 15.05</font></b><br/>
<br/>
<font size="4">	(nadaljevanje) Podprete dejavnosti bodo podrobno opredeljene v posameznih območnih načrtih za pravični prehod. Vlada Republike Slovenije podpira predlagano uredbo. Uspešno koriščenje /nerazumljivo/ je lahko velika priložnost za zagon in rast slovenskega gospodarstva. Predpogoj uspešnosti pa je ustrezna opredelitev območij, kjer bo potrebno posredovanje in ustrezni ukrepi, kar se bo dogovorilo v dialogu med Evropsko komisijo in državo članico. Države članice bodo ob upoštevanju analize, ki jo bo v zvezi s tem opravila Evropska komisija pripravile enega ali več območnih načrtov za pravični prehod, v kateri bodo predstavile osnutek prehoda do leta 2030 v skladu z nacionalnimi energetskimi in podnebnimi načrti ter prehodom na podnebno nevtralno gospodarstvo ter nato opredelili najbolj prizadeta območja, ki bi potrebovala podporo. Z vsako od teh območij bodo območni načrti za pravičen prehod opredelile socialne, gospodarske in okoljske izzive ter navajali podrobnosti o potrebah po gospodarski diverzifikaciji, prekvalificiranju in sanaciji okolja. Kot predstavnik Vlade Republike Slovenije odboru predlagam sprejetje, podporo k temu predlogu in se zahvaljujem za vašo pozornost. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod državni sekretar. Omenili ste, da je vrednost nepovratnih sredstev tisoč 525 milijard evrov, kar mislim, da je bil lapsus, ker je v resnici vrednost milijardo in 525 milijonov evrov, tako da to moramo razčistiti, gre torej za milijardo in 525 milijonov. Dobro.</font><br/>
<font size="4">	Kolega Koražija, izvolite, imate besedo.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Hvala, da ste že vi, gospod predsednik opozorili na ta lapsus, ker se tudi meni zdi osebno to premalo glede pač samega financiranja pač s tega mehanizma. Bi pa rad opozoril, da pač tole stališče Republike Slovenije v bistvu tudi razodeva diskrepanco med različnimi načini razumevana pojma zeleni dogovor, oziroma samega evropskega zelenega dogovora. Ker v taistem stališču namreč Republika Slovenija daje poudarek rasti gospodarstva, ki naj bi bila posledica omenjenega predloga. Medtem pa je treba to res še enkrat opozoriti, da pač zeleni dogovor izvirno nekoliko manj slonel oziroma še zmeraj sloni manj na rasti kot edinemu načelu razvoja gospodarstva v prihodnje. V trenutni formi se izvrševanje zelenega dogovora pojavlja vedno bolj kot neka vrsta javno subvencioniranje zasebnega kapitala, za marketinško všečne rešitve, brez da bi se gospodarstvo dejansko orientiralo okoli praks, ki niso neposredno ali posredno uničujoče za okolje in za nas.</font><br/>
<font size="4">	Hvala.</font><br/>
<font size="4">	</font><br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod poslanec.</font><br/>
<font size="4">	Zaključujem razpravo in prehajamo na odločanje o naslednjem predlogu mnenja. Odbor za finance podpira predlog stališča Republike Slovenije do predloga uredbe Evropskega parlamenta in sveta o inštrumentu za posojila v javnem sektorju v okvirju mehanizma za pravični prehod, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme. </font><br/>
<font size="4">	Začenjam glasovanje. </font><br/>
<font size="4">	Kdo je za? (15 članov.) Kdo je proti? (Nihče.)	</font><br/>
<font size="4">	Ugotavljam, da je mnenje sprejeto. Odbor bo pisno poročal Odboru za zadeve Evropske unije. Na ta način je ta točka dnevnega reda zaključena.</font><br/>
<font size="4">	</font><br/>
<font size="4">	Prehajamo na </font><b><font size="4">7. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI INSTRUMENTA ZA TEHNIČNO PODPORO.</font></b><font size="4"> </font><br/>
<font size="4">	V imenu Ministrstva za finance dajem besedo državni sekretarki gospe Kristini Šteblaj.</font><br/>
<font size="4">	Izvolite prosim.</font><br/>
<br/>
<font size="4">	</font><b><font size="4">MAG. KRISTINA ŠTEBLAJ:</font></b><font size="4"> Hvala lepa za besedo. </font><br/>
<font size="4">	Torej ta uredba nadaljuje že ustaljeni program za tehnično pomoč Evropske komisije za pomoč državam članicam pri pripravi in izvedbi reform. Določa denarna sredstva za ta namen v novi perspektivi v višini 864 milijonov evrov. Kot veste, Slovenija že od leta 2017 vsako leto uspešno prijavlja projekte pri službi Evropske komisije za pomoč pri strukturnih reformah in načrtujemo dodatne projekte tudi v naprej. Področje uporabe zajema široko paleto področij, ki vključujejo tako javne finance in institucionalne in upravne reforme, poslovno okolje, trg dela, izobraževanje in usposabljanje, trajnostni razvoj. Posebno pozornost pa se nameni ukrepom, ki vzpodbujajo zeleni in digitalni prehod. Prav tako bo omogočeno, da bo instrument zagotavljal tehnično podporo za pripravo in izvajanje paketov reform in investicij, ki bodo financirani v okviru novega </font><br/>
<br/>
<b><font size="4">15. TRAK: (AB) – 15.10</font></b><br/>
<br/>
<b><font size="4">	</font></b><font size="4">(nadaljevanje) mehanizma za okrevanje in odpornost. Instrument predstavlja pomoč nacionalnim organom pri izboljšanju njihovih zmogljivosti za oblikovanje, razvoj in izvajanje reform, vključno z izmenjavo dobrih praks, ustreznimi postopki in metodologijami ter bolj uspešnim in učinkovitim upravljanjem človeških virov. Komisija bo analizirala zahtevke, ki jih države članice prostovoljno predložijo, za podporo na podlagi nujnosti, širine in globine ugotovljenih problemov, z upoštevanjem dokumentov evropskega semestra. Republika Slovenija podpira ta predlog od uredbe, pri tem je za Slovenijo ključno, da bo instrument zagotavljal tehnično podporo za pripravo in izvajanje paketov reform in investicij, ki bodo financirani v okviru novega mehanizma za okrevanje in odpornost, zato Vlada predlaga Državnemu zboru, da to stališče podpre. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospa državna sekretarka. 	Besedo ima poslanec Boštjan Koražija.</font><br/>
<font size="4">	Izvolite prosim.</font><br/>
<font size="4">	</font><br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Hvala za besedo.</font><br/>
<font size="4">	Zdaj je ta namembna opisna ohlapnost instrumenta nas mora v bistvu skrbeti v osnovi, ker niti ni jasno, če gre za preprosto nadaljevanje programa podpore strukturnim reformam, se pravi spet vsiljevanje privatizacije in nekih neoliberalnih reform ali še kaj drugega. Niti tudi ni jasna forma preko katere naj bi bila ta podpora zagotovljena, ali bi bilo to podpora v obliki izobraževanja, nekih »think tankov«, potem tudi kot nekih novih EU inštitutov, direktiv, priporočil. V bistvu se pogovarjamo o mačku v žaklju, ki ba po predvidoma implementiran ne v obliki svetovanja, ampak vsiljevanja neoliberalnih reform, tako da opozarjam na te zadeve.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod Koražija. </font><br/>
<font size="4">	Smo razumeli. 864 milijonov evrov mačk v žaklju. To bo pa krepak žakelj, da bo 864 mačk noter. </font><br/>
<font size="4">	Še bi kdo želel besedo? Zaključujem razpravo.</font><br/>
<font size="4">	Prehajamo na odločanje o predlogu mnenja in sicer takole; Odbor za finance podpira predlog stališča Republike Slovenije do predloga uredbe Evropskega parlamenta in sveta o vzpostavitvi inštrumenta za tehnično podporo, ki ga je predložila Vlada in predlaga pristojnemu odboru za zadeve Evropske unije, da predlog stališča sprejme. </font><br/>
<font size="4">	Začenjam glasovanje. </font><br/>
<font size="4">	Kdo je za? (16 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto. Odbor bo pisno poročal Odboru za zadeve Evropske unije. Na ta način je zaključena 7. točka dnevnega reda.</font><br/>
<br/>
<font size="4">	Prehajamo na </font><b><font size="4">7.A TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE 2015/2017 GLEDE VZPOSTAVITVE INSTRUMENTA ZA PODPORO PLAČILNIH SPOSOBNOSTI.</font></b><br/>
<b><font size="4">	</font></b><font size="4">Gradivo k tej točki dnevnega reda smo prejeli od Vlade 2. julija letos na podlagi 1. odstavka 4. člena Zakona o sodelovanju med Državnim zborom in Vlado v zadevah Evropske unije. Predlagatelj je torej Vlada. V imenu Ministrstva za finance bo uvodno obrazložitev podal državni sekretar, gospod Peter Ješovnik.</font><br/>
<font size="4">	Izvolite prosim.</font><br/>
<br/>
<font size="4">	</font><b><font size="4">MAG. PETER JEŠOVNIK:</font></b><font size="4"> Spoštovani predsednik, spoštovane poslanke in poslanci. </font><br/>
<font size="4">	S predlagano spremembo o uredbi Evropska komisija predstavlja začasni instrument, ki temelji na lastniškem kapitalu. Naložbeno obdobje za podporo v plačilni sposobnosti traja do konca leta 2024 za odobritev, ter do konca leta 2026 za črpanje teh sredstev. Ob upadanju gospodarske rasti in omejenih javnih financah, bo predlagan ukrep vzpodbuda za mobilizacijo zasebnih sredstev. Ukrepi, ki so na voljo predvsem naložbe, jamstva ali financiranje kapitalskih skladov, subjekte za posebne namene, naložbeni platform, spodbujevalno razvojnih bank ali institucij, kadar bo potrebno pa tudi neposrednih naložb. Namen spremembe uredbe je omogočiti sposobnost preživetja podjetjem in uresničiti njihov potencial rasti ob hkratnem doseganju prednostnih nalog Evropske unije s področja zelenega in digitalnega prehoda, podpori čezmejni dejavnosti EU ter okrepitvi socialne razsežnosti in konvergence. Instrument za podporo v plačilni sposobnosti bo podpiral podjetja v Evropski uniji, ki so sicer uspešna, vendar bi se lahko zaradi gospodarske krize kot posledice pandemije soočala s tveganjem plačilne sposobnosti. S tem instrumentom se bo ponovno vzpostavilo in okrepilo njihovo trajnostno in donosno poslovanje. Cilj predloga spremembe uredbe je ublažitev posledic pandemije na gospodarstvo ter krepitev evropskega gospodarstva, da bo bolj odporno na zunanje šoke. Posledice pandemije se kažejo tudi na primanjkljaju lastniškega kapitala, ki lahko rezultira v daljšem obdobju nižjih naložb in </font><br/>
<br/>
<b><font size="4">16. TRAK: (AB) – 15.15</font></b><br/>
<br/>
<b><font size="4">	</font></b><font size="4">(nadaljevanje) višji stopnji brezposelnosti. Drugi cilj je zravnati pričakovana izkrivljenja na enotnem trgu zaradi neenake sposobnosti držav članic za zagotavljanje ustrezne podpore podjetjem v stiski. Cilj je, da se v okviru tretjega sklopa EFSI za podporo v plačili sposobnostmi mobilizira do 300 milijard evrov. Države članice niso vključene v odločanje o podpori jamstva EU. Za odobritev sredstev je pristojen naložbeni odbor, ki odloča o odobritvi jamstva EU za financiranje, jamstva ali naložbe za sklad, subjekti za posebne namene, nacionalne vzpodbujevalne banke ali drug subjekt. Čeprav uredba ne predvideva geografske kvote, si bo Slovenija prizadevala za dosego pravične geografske porazdelitve teh sredstev. Kot predstavnik Vlade predlagam, da odbor predlog stališča podpre in s tem podpre ambiciozen odziv Evropske unije na reševanje krize.</font><br/>
<font size="4">	Hvala predsednik.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod državni sekretar. </font><br/>
<font size="4">	Gospe in gospodje, odpiram razpravo. Prijavil se je poslanec Boštjan Koražija.</font><br/>
<font size="4">	Prosim.</font><br/>
<br/>
<font size="4">	</font><b><font size="4">BOŠTJAN KORAŽIJA (PS Levica):</font></b><font size="4"> Ja, kot že danes mislim, da šestič zaporedoma, gre še za en ukrep, ki je v bistvu bolj namenjen zasebnemu kapitalu. Tu se pač jasno tudi pozna razmerje med ukrepi, ki so namenjeni socialni varnosti in ukrepi, namenjeni kapitalu. Niti v eni točki ni predviden poseben ukrep, ki bi dejansko ciljal oziroma tudi reševal potrebe ljudstva. Sem in tja bodo dobili pač drobtinice, ki pa jih bodo morali še naprej namenjati zasebnemu kapitalu, saj države še naprej krčijo javne storitve na račun kapitala. Niti en paket instrument samostojno ni na voljo investicijam v javni infrastrukturi, zdravstvo ali stanovanjsko problematiko in jaz mislim, da tu glih največji problem tudi same prihodnosti EU, bom rekel tudi globalno. Se pravi potrebno bo, glede na to kaj smo doživeli v zadnjem času glede epidemije korona virusa oziroma covid-19, bo konkretno treba vložit v infrastrukturo, v zdravstvo pa tudi v stanovanjsko problematiko sploh mladih.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala gospod poslanec.</font><br/>
<font size="4">	Pregledal sem, res ste šestkrat ste se danes javili. Tako da imate natančno evidenco. Kar pa se tiče vsega kar ste povedali, morda, kolega Koražija – zdaj me bodo spet kritizirali, da kršim vse uzance in norme v parlamentu. Bi kazalo vendarle pogledat, da bo izhodišče za rast bistveno nižja kot pa smo si recimo pred pol leta še predstavljali, zlasti če bo realiziran tista napoved oziroma realizirana napoved, da se bo bruto domači proizvod v Evropski uniji znižal tam za od 7 do 8 odstotkov. Pa morda potem ne bo vse skupaj tako apokaliptično zgledalo kot vi tule prikazujete. Bodimo raje optimisti. Bi še kdo želel? Ni potrebe po razpravi. Zato prehajamo na odločanje o predlogu mnenja. Glasi se takole; Odbor za finance podpira predlog stališča Republike Slovenije do predloga uredbe Evropskega parlamenta in sveta o spremembi uredbe 2015/2017 glede vzpostavitve instrumenta za podporo plačilnih sposobnosti, ki ga je predložila Vlada in predlaga pristojnemu Odboru za zadeve Evropske unije, da predlog stališča sprejme. </font><br/>
<font size="4">	Začenjam glasovanje.</font><br/>
<font size="4">	Kdo je za? (15 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto. Tudi v tem primeru bomo pisno poročali Odboru za zadeve Evropske unije. Tako gospe in gospodje, na tej točki zdaj odrejam prekinitev seje javnega dela seje in odrejam odmor do 15.40, ko bomo sejo nadaljevali na zaprti način, zakaj naslednja točka dnevnega reda je označena s stopnjo zaupnosti interno in tam javnost ne more biti prisotna. Nadaljujemo torej ob 15.40. </font><br/>
<br/>
<b><font size="4">Odprti del seje je končan 6. julija 2020 ob 15.19.</font></b>
</root>