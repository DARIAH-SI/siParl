<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZP-035-Nujna-2021-10-07">
   <teiHeader>
      <fileDesc>
         <titleStmt>
            <title>Odbor za pravosodje</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZP-035-Nujna-2021-10-07.OZP" n="035">
               <name>Nujna</name>
               <date when="2021-10-07"/>
            </setting>
         </settingDesc>
         <particDesc>
            <listOrg>
               <org xml:id="OZP-035-Nujna-2021-10-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZP-035-Nujna-2021-10-07.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA PRAVOSODJE</stage>
            <stage type="session">35. nujna seja</stage>
            <stage type="date">(7. oktober 2021)</stage>
            <stage type="chairman">Sejo je vodil Blaž Pavlin, predsednik Odbora za pravosodje.</stage>
            <stage type="time">Seja se je začela ob 17.01.</stage>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Vse članice in člane Odbora, vabljene ter ostale prisotne lepo pozdravljam.</p>
               <p>Pričenjam 35. nujno sejo Odbora za pravosodje. Ob začetku vas naprošam, da tekom celotne seje vzdržujete in spoštujete predpisano medsebojno razdaljo ter nosite zaščitno masko. Prav tako vse članice in člane odbora prosim, da preverite ali imate s seboj svoje prenosne identifikacijske kartice za glasovanje.</p>
               <p>Opravičil nimam, imam pa tri nadomeščanje, in sicer Mojca Žnidarič nadomešča poslanko Matejo Udovč s Poslanske skupine SMC, mag. Andrej Rajh nadomešča poslansko Mašo Kociper s Poslanske skupine SAB ter Mojca Škrinjar nadomešča poslansko Evo Irgl s Poslanske skupine SDS.</p>
               <p>Ker k dnevnemu redu seje ni bilo predlogov za razširitev oziroma za umik katere od predlaganih točk, je določen dnevni red seje kot je bil predlagan s sklicem.</p>
               <p>Prehajam na <title>1. TOČKO DNEVNEGA REDA</title> to je na zahtevo za sklic nujne seje pod naslovom <title>– VPRAŠLJIVA POSTOPANJA DRŽAVNEGA TOŽILSTVA RS IN DOLOČENIH DRŽAVNIH TOŽILCEV V JAVNO ODMEVNIH ZADEVAH IN OCENA POTREBE PO SPREMEMBI ZAKONODAJE ZARADI STORITEV, OPUSTITEV IN JAVNIH IZVAJANJ DRŽAVNEGA TOŽILSTVA REPUBLIKE SLOVENIJE.</title>
               </p>
               <p>Zahtevo je podala Poslanska skupina SDS, in sicer je bila zahteva za sklic nujne seje odbora za pravosodje vložena 30. 9. 2021 in ste jo poslanke in poslanci zaradi varstva podatkov prejeli v varovani predal v sistemu UDIS, vabljeni na sejo pa proti podpisu po pošti.</p>
               <p>Na e-klopi sta bili danes objavljena dopisa generalnega državnega tožilca ter državno tožilskega sveta iz katerih izhaja stališče državnega tožilstva glede vsebine današnje seje ter razlogi za njihovo odsotnost.</p>
               <p>Na sejo so bili s sklicem vabljeni v imenu predlagatelja poslanec Danijel Krivec, Marjan Dikaučič, minister za pravosodje, Drago Šketa, generalni državni tožilec, dr. Katarina Bergant, vodja Okrožnega državnega tožilstva v Ljubljani, Darja Šlivar, vodja specializiranega državnega tožilstva in državno tožilski svet.</p>
               <p>Preden začnemo obravnavo bi želel opozoriti, da bom današnjo razpravo vodil skladno s pristojnostmi Odbora za pravosodje kot jih določa 3. člen Ustavne Republike Slovenije ter prvi odstavek 32. člena Poslovnika Državnega zbora in osmo točko drugega dela Odloka o ustanovitvi in nalogah delovnih teles Državnega zbora.</p>
               <p>Prav tako bi vas želel spomniti na odločbo Ustavnega sodišča iz avgusta 2021, ki v svoji obrazložitvi prav tako opozarja na dolžnosti Državnega zbora, da pri svojem delu upošteva ustavno načelo delitve oblasti ter spoštuje neodvisnost in samostojnost državnih tožilcev.</p>
               <p>Prav tako vas prosim, da ne izpostavljate konkretnih kazenskih postopkov in tudi da ravnate v skladu s predpisi, ki opredeljujejo varstvo osebnih podatkov.</p>
               <p>Prehajamo na obravnavo predloga za sklic nujne seje. Postopkovno želi Tina Heferle. Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa predsednik. Jaz v imenu Poslanske skupine LMŠ v skladu s poslovniškimi možnostmi napovedujem obstrukcijo tega odbora, te točke, in sicer iz razlogov, ker smo bili v zadnjih dneh v našem Državnem zboru priča tovrstnim odborom oziroma delovnim telesom s podobno tematiko, kot jo imamo danes pred seboj in na teh odborih se je dogajalo to, da se je obračunavalo z državnimi organi, s policijo, z državnim tožilstvom na račun teh protivladnih protestov izkrivljanje dejanskega stanja s strani koalicijskih poslancev s strani nekaterih ministrov zloraba, skratka delovanje oziroma delovnih teles državnega zbora za propagando koalicijskih poslanskih skupin oziroma koalicijskih strank.</p>
               <p>Skratka na tovrstno temo, kot jo želite danes obravnavat z naslovom vprašljiva postopanja državnega tožilstva v javno odmevnih zadevah. Lepo vas prosim. Če bi bili resni se kaj takega ne bo smeli dovoliti. Kljub vašim opozorilom gospod predsednik, da se tekom razprav ne dotikamo morebitnih postopkov, ki so še v teku in niso pravnomočno končani v LMŠ ocenjujemo, da je današnja seja nič drugega kot samo še en EPP stranke SDS skupaj s podporniki s preostankom SMC in stranko koalicijski, se pravi z Novo Slovenijo današnja razprava ne obeta nič konstruktivnega, dobronamernega, osredotočali se bomo, se boste ne spet na te sredine, petkove in ne vem katere še proteste, natolcevali izkrivljena dejstva in svojo resnico, med tem ko se nihče ne obada ne ukvarja in ne sprašuje o tem zakaj smo imeli v sredo tako rekoč celo Ljubljano zadimljeno, zakaj so v joku razlagali tako otroci kot starostniki, da se ne morejo sprehajat po Ljubljani.</p>
               <p>Skratka družbo represije, ki jo ustvarjate tudi s takšnimi tematskimi sejami, kot je današnja je nepojmljivo, nedopustno in pri tem v LMŠ ne bomo sodelovali, zato še enkrat napovedujem obstrukcijo.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Postopkovno želi mag. Meira Hot. Izvolite.</p>
            </sp>
            <sp who="HotMeira">
               <speaker>MAG. MEIRA HOT (PS SD):</speaker>
               <p>Hvala lepa predsedujoči. Torej tudi v Poslanski skupini Socialnih demokratov napovedujemo obstrukcijo današnje seje, kajti nedvoumno je iz zahteve za sklic za nujne seje jasno, da bo današnja razprava tekla v nasprotju z odločbo Ustavnega sodišča, ki pravi, bom citirala: »Ustavno sodišče je sprejelo stališče, da so državni tožilci po ustavi v odnosu do zakonodajne in do sodne veje oblasti neodvisno. Razmerje do izvršilne veje oblasti pa samostojni. Vmešavanje v nosilce zakonodajne in sodne veje oblasti v izvrševanje tožilske funkcije ni v neskladju samo s prvim odstavkom 135. člena Ustave temveč neposredno tudi z drugo povedjo drugega odstavka 3. člena Ustave. Torej z načelom delitve oblasti.</p>
               <p>Nadalje bi opozorila na 80. točko zadevne odločbe, kjer je zapisano, ponovno citiram: izhaja, da državni tožilci nikakor niso tak del izvršilne veje oblasti, ki bi lahko bil podvržen političnemu nadzoru in politični odgovornosti. Nasprotno. Neodvisnost in samostojnost državnih tožilcev, ki izhajate iz ustavne funkcije kazenskega pregona prepovedujeta politično vmešavanje v opravljanje državno tožilske funkcije v konkretnih primerih.</p>
               <p>Glede na dejstvo, da se v sami zahtevi govori o konkretnih tožilcih, o konkretnih zadevah, da gre v resnici za neke vrste politično vmešavanje v delo državnega tožilstva je zelo jasno, da je današnja seja v nasprotju z Ustavo, v nasprotju z zakonodajo in mi pri sejah, ki so absolutno v nasprotju in ki izkazujejo delovanje trenutne oblasti, ki kaže na popolno ignoranco do Ustave, do zakona ne bomo sodelovali in zatorej napovedujem obstrukcijo.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Kolega Cigler, izvolite postopkovno.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Predsedujoči, hvala za besedo. Tema današnje seje Odbora za pravosodje je obravnavanje konkretnih kazenskih zadev kot izhaja iz gradiva, ki je pripravljeno in te konkretne kazenske zadeve problematizira. Problematizirali jih naj bi mi, ki za to nimamo nobene pristojnosti niti po zakonu še manj pa po Ustavi.</p>
               <p>Namreč neskladje z ustavno ureditvijo Republike Slovenije je, da se na državne tožilce nedopustno vpliva ali pa da se nad njimi izvaja pritisk v posameznih zadevah ravnanja na tak način, kot je danes predviden na tem odboru in mi, kot del tega našega zakonodajnega vrhovnega zakonodajnega organa nimamo te pravice in je ta seja je danes sklicana in tudi obravnava njeno delo, če bo potekala je v nasprotju z Ustavo in predvsem pa z pozicijo državnega tožilstva v Republiki Sloveniji.</p>
               <p>Skratka gre za napad na okrožne državne tožilce oziroma na tožilski sistem v Republiki Sloveniji. Pri tem v Levici ne bomo sodelovali. Sem povedal, gre za proti ustavno zadevo in seveda v imenu Levice napovedujem obstrukcijo nadaljnjega dela seje.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Še mag. Rajh, izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Spoštovani predsednik. Na samem začetku ste nas pozvali, naj upoštevamo Ustavo in določbo Ustavnega sodišča. Jaz vas pozivam, da si vi preberete sploh zahtevo za sklic nujne seje Odbora za pravosodje. Tudi zato ste uvrščeni v višji plačni razred.</p>
               <p>Seja je nedopustna, predstavlja nedopusten poseg in pritisk na tožilstvo, zato v SAB-u pri tem ne bomo sodelovali in najavljamo obstrukcijo.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Želi besedo mag. Dejan Kaloh za dodatno predstavitev predloga za sklic nujne seje? Izvolite, beseda je vaša.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Spoštovani predsednik, hvala lepa za dano besedo. Zdaj jaz moram uvodoma povedati, da me žalosti še en današnji pobeg opozicijskih poslancev. Zdaj prvi pobeg smo videli danes na seji, kjer sta se predstavljala proračuna za 2022 in 2023, zdaj ta njihov modus operandi izgleda, da bo stalnica, kar je seveda žalostno in dokaj povedno, da dejansko ne želijo sodelovati pri pomembnih zadevah, ki jih tudi t odbor tudi obravnava.</p>
               <p>Zdaj naj uvodoma, predno preidem na sam razlog za sklic nujne seje spoštovani predsednik, zdaj ti očitki, da se politika vmešava v delo tožilstev so seveda abotni. Jaz mislim, da smo mi koalicijski poslanci na tem odboru res odgovorni od prvega do zadnjega odgovorni in da naslavljamo prave teme, prave probleme, zato tudi danes ta seja.</p>
               <p>Zdaj jaz se bom seveda držal vaših napotkov, da ne bom govoril o nekaterih konkretnih tožilskih postopkih. Vendarle vemo, da so jih tudi mediji v preteklosti dovolj podrobno obdelali vsi. Vemo o čem govorim. Je pa res, da kakšni ime iz tožilskih vrst pa vendarle je potrebno omeniti, saj v končni fazi nastopajo tudi sami v medijih in to zelo včasih pompozno.</p>
               <p>Zdaj razlogi za sklic nujne seje kot rečeno v 68. členu državno tožilskega reda je določeno, da se zadeve dodeljujejo državnim tožilcem z dodelitvijo spisov v katere je vpisano in se obdeluje njihovo dokumentirano gradivo. O dodelitvi zadeve posameznemu tožilcu kot nosilcu spisa odloča v skladu z letnim razporedom dela vodja državnega tožilstva. V 5. členu državno tožilskega reda je tudi določeno, da se mora državni tožilec vselej vesti tako, da varuje samostojnost, ugled in dostojanstvo svoje službe.</p>
               <p>V skladu s prvim odstavkom 9. člena mora državni tožilec o zadevah posebej hudih kaznivih dejanj o zadevah, ki so širšega javnega pomena, ki imajo posebno odmevnost ali o zahtevnih pravnih vprašanj, ki so pomembna za državno, tožilsko in sodno prakso nemudoma obvestiti vodjo državnega tožilstva, ta pa v obliki operativnega poročila Vrhovno državno tožilstvo Republike Slovenije.</p>
               <p>V skladu s tretjim odstavkom 9. člena DTR generalni državni tožilec lahko za izvrševanje svojih pristojnosti zahteva, da mu državni tožilci preko vodih državnega tožilstva pošiljajo podatke in informacije o posameznih zadevah ali od določenih vrstah zadev. Se pravi v tem uvodnem delu govorimo o tem, da morajo tožilci in upoštevat ugled, dostojanstvo svoje službe hkrati pa ravnati z državno tožilskim redom, ki pač opredeljuje kako se jim dodeljujejo spisi.</p>
               <p>Zdaj kot rečeno v medijih se pojavlja gospa državna tožilka Blanka Žgajner, ki je seveda omenjena v večih teh odmevnih medijskih primerih in ko za nalašč vedno z njo se tudi v povezavi omenja gospod Zoran Janković, župan mestne občine Ljubljana. Zdaj želim vam povedat, da so različni mediji pisali o tem v enem primeru tisti primer je seveda na tožilski ravni zaključen, saj je omenjena tožilka zamudila celo dvoletni rok za vložitev obtožnice.</p>
               <p>Zdaj dovolite mi, da ta primer, ki je res v nebo vpijoč, ki se pa tudi seveda nanaša na člen Zakona o kazenskem postopku. Se pravi gospa tožilka Blanka Žgajner je zamudila dvoletni zakonski rok do katerega bi morala sporočiti, če bo sploh začela kazenske postopke proti Zoranu Jankoviću zaradi česar so bili pozneje uničeni tajno posneti pogovori ljubljanskega župana.</p>
               <p>Zdaj pa glejte konkretno člen, ki pa naslavlja to problematiko pa je dejansko drugi odstavek 154. člena Zakona o kazenskem postopku. Se pravi, da govorimo zgolj o zakonski materiji. Citiram: Če državni tožilec izjavi, da ne bo začel kazenskega pregona zoper osumljenca ali če v roku dveh let po koncu izvajanja posebnih praviloma tajnih preiskovalnih ukrepov ne poda takšne izjave se gradivo iz prejšnjega odstavka pod nadzorstvom preiskovalnega sodnika uniči. O temu uničenju napravi preiskovalni sodnik uradni zaznamek. Se pravi, v tem primeru, ki so mediji poimenovali primer farmacevtska je točno za to šlo, da je enostavno tožilka ta dvoletni rok zamudila.</p>
               <p>Zdaj in seveda potem so mediji pred kratkem poročali o novih primerih kjer spet nastopa omenjena tožilka tudi v določenih medijskih objavah je zaznati poročanje o povezavah z celo njeno mamo gospo Katjo Bašič, ki je imela do lanskega leta oziroma je bila do lanskega leta predsednica društva Združenja za moč, ki se predstavlja kot nevladna, neprofitna, humanitarna organizacija, ampak pazite zelo tvorno sodeluje z ljubljansko občino na čelu katere seveda je omenjeni gospod Janković in da do sedaj temu društvu MOL namenil 224.989 eurov. Lahko seveda, da je to naključje, lahko pa seveda gre za kakšne povezave, ki pa seveda kličejo k temu, da smo mi tu, kot parlamentarci vprašamo, če je v svojstvu postopa, se prvi kot govori današnja seja, se pravi vprašljivih postopanj, če je to vse v skladu.</p>
               <p>Zdaj pa glejte, ko so opozicijski poslanci včasih očitali, da ni nikakršnih povezav med tožilci in obtoženimi. Glejte, mi smo bili v Mariboru zaprepadeni, ko smo na Partizanski cesti, jaz sem tam celo v bližini doma sta nekdanji tožilec Andrej Ferlinc in takrat obtoženi zdaj že pokojni slikar Jure Cekuta vštric hodila po cesti, drug z drugim prijateljsko sta se pomenjkovala in to pred narokom. Tako da ne mi govorit, da te povezave ne obstajajo. Jaz vem, da je Slovenija, jaz temu rečem incesno mala. Se pravi vsi nekje nekoga poznajo, ampak v kontekstu državno tožilskega reda pa glejte takšnih povezav nikakor ne sme bit.</p>
               <p>Spoštovani poslanci. Na mizo ste dobili nekoliko modificiran predlog sklepa, pa vam bom povedal zakaj. Ravno iz tega naslova, da ne bo teh kot sem že rekel abotnih očitkov, da se gremo tukaj ne vem politično vmešavanje. Daleč od tega. Glejte predlog sklepov, ki ste jih dobili za odločanje na današnji nujni seji se glasijo, in tudi seveda referirajo predvsem na zakonsko podlago 177. člena Zakona o državnem tožilstvu.</p>
               <p>Zdaj, sklepi so zelo jasni, zelo korektni, če hočete. Se pravi da Odbor za pravosodje Ministrstvu za pravosodje nalagamo, oziroma predlagamo, v eni besedi ni tožilstvo omenjeno. Se pravi naš odbor Ministrstvu za pravosodje predlaga, da na podlagi 177. člena Zakona o državnem tožilstvu zahteva od Vrhovnega državnega tožilstva sledeče: Poročilo o tem, kako se v praksi izvajajo pravila dodeljevanja zadev, o čem sem v začetku predloga govoril na okrožnih državnih tožilstvih in na specializirano državnem tožilstvu, nadalje Poročilo o tem, kako so bila upoštevana pravila o dodeljevanju konkretnih zadev navedenih v zadevi za sklic te nujne seje Odbora za pravosodje, poročilo o nadzorih nad opravljanjem zadev državno tožilske uprave in opravljenih strokovnih nadzorih v zadnjih petih letih na specializiranem državnem tožilstvu in poročilo o vloženih pobudah in zahtevah za uvedbo disciplinskih postopkov zoper državne tožilce o izvedenih disciplinskih postopkih, o ugotovljenih disciplinskih kršitvah in izrečenih disciplinskih sankcijah v zadnjih petih letih. Se pravi, zelo korektni sklepi nanašajoč se na 180. člen Zakona o državnem tožilstvu, se pravi, če so spoštovani kolegi iz opozicije vsaj za odtenek korektni se morajo s tem strinjat, da s temi sklepi dejansko predlagamo Ministrstvu za pravosodje, da ta nujna poročila na m zagotovi, da na osnovi tega mi potem lahko vidimo kaj se v vseh teh javno odmevnih primerih pa nisem danes zanalašč nobenega omenjal, kaj se je dejansko tam zgodilo.</p>
               <p>Jaz vseeno mislim, dajte mi še dovolit, da vam preberem dikcijo tega 177. člena, da ne bo kakšne pomote. Se pravi ta 177. člen Zakona o državnem tožilstvu v prvem odstavku govori: minister v zvezi z izvrševanjem svojih pristojnosti ali za odgovor na vprašanje Državnega zbora Republike Slovenije, Državnega sveta Republike Slovenije, Vlade Republike Slovenije, Računskega sodišča Republike Slovenije, Ustavnega sodišča Republike Slovenije, Varuha človekovih pravic, predsednika republike in za obveščanje javnosti v zvezi z delom državnega tožilstva lahko zahteva, da mu državna tožilstva poročajo o kazenskih in drugih zadevah, ki jih obravnavajo.</p>
               <p>Zdaj spoštovani, jaz upam, da ne glede na to, da bomo imeli malce okrnjeno razpravo, ker pač kot sem rekel opozicijski poslanci zdaj že kar v vsem vidijo neko vmešavanje politike, ampak daleč od tega. Tudi jaz glejte, sem si zelo dobro prebral, gospa je govorila prej poslanka o sodbi Ustavnega sodišča v zvezi delom oziroma v pozicijo tožilcev oziroma izvrševanje državno tožilske funkcije. Jaz se seveda tudi strinjam, da ne sme bit debate o konkretnih postopkih in o konkretnih odločanjih, pa vendarle, če ste si prebrali tudi odklonilno ločeno mnenje sodnika dvojnega doktorja Klemna Jakliča z dne 8. julija 2021 oziroma z 9. avgusta 2021. On je tam seveda jasno napisal koncept tožilske neodvisnosti je zelo dobro opredelil in seveda nesporne za vse nas pravnike, da je ta seveda zelo pomemben. Noben se v njega nikoli ne vtikuje.</p>
               <p>Nikakor pa v tem kontekstu ne sme it tako daleč, da bi se, to govorimo v kontekstu seveda parlamentarne preiskave, ki jo če rečem v navednicah slučajno tudi jaz vodim, da pa se mi ne bi smeli pogovarjat o namernih zlorabah tožilske funkcije. Celo pove, nasprotno takšne preiskave so kot so pokazale podobne primerjalne študije seveda v tujih državah, demokratičnih družbah so redni sestavni del mehanizma zavor in ravnovesij v okviru načela delitve oblasti.</p>
               <p>Mene žalosti, da danes tukaj ni z nami gospoda Škete. Nam je poslal dopis. Jaz sem si ga prebral in tudi referira pač na njihovo neodvisnost in samostojnost, to je v redu in pa seveda na gospo Tamaro Gregorčič, predsednico državno tožilskega sveta, ki tudi referira na to sodbo Ustavnega sodišča pa vendarle tu je moj vseeno en tak apel tem vrhovom tožilstva, da mi obravnavamo vsako leto skupno poročilo o delu tožilstev. Pride in gospod Šketa, pride gospa Gregorčič in tako dalje, področni vodji tožilstev, gledamo tabele, se pogovarjamo o statistikah in tako dalje. Ko pa gre malo izven, pa še vedno gre v kontekst seveda zakona in državno tožilskega reda ter seveda Zakona o tožilstvih pa naenkrat vsi omanjkajo. Pa danes, če ste zdaj korektno tudi opozicijski poslanci, če nas spremljate v vaših pisarnah, sklepi so zelo korektni, še enkrat poudarjam, naslavljajo to problematiko kako se dodeljujejo zadeve na tožilstvih, zakaj je vedno v primeru gospoda Zorana Jankovića vedno gospa Blanka Žgajner.</p>
               <p>Glejte, to pa so problemi, pa n govorim samo o tem o tej navezi, če lahko tako rečem. Tudi o kakšnih drugih anomalijah.</p>
               <p>Še to za zaključek. Glejte v ponedeljek smo imeli en drug odbor, kjer je tam gospod vrhovni državni tožilec Aleš Butala rekel, joj jaz res povem, da tista tožilka, ki je tudi medijsko bilo poročeno Maja Ulčar pa ni nikoli izjavila, da ne smejo policisti privesti tega Ličino pred njo, da ga ona pač ne bo procesirala. Zdaj mi te neke pisne izjave po mojih informacijah niti na policiji ni, še manj smo dobili v Državni zbor, ampak mediji so o tem dejansko poročali, so navajali policijske vire, da se gospa tožilka drznila kaj takega rečt. Zdaj gospod Butala pravi, da temu ni tako, uradnega pojasnila pa enostavno ni. Jaz upam, da ga bomo kdaj tukaj dobili. V končni fazi so to pomembne zadeve kjer so seveda tudi navezovale na prejšnje proteste, vse skupaj povezano in teh takšnih kako bi rekel anomalij na katere opozarjajo novinarji, če želite še za zaključek res no, da ne bom predolg v tem uvodu.</p>
               <p>Znan novinar Luka Svetina, veste kaj je zadnjič napisal, javno v twiterju je zapisal ko je policija že včeraj, torej v ponedeljek zaprosila tožilstvo za prijetje Stevanovića pred protesti zaradi nevarnosti izgledov je vodja ljubljanskega tožilstva Katarina Bergant, mimogrede tudi danes je bila med vabljenimi, pa tudi nje žal ni, to preprečila. Se potem novinar odkrito sprašuje je soodgovorna za današnje izgrede, tako da gre za neke anomalije, ki se nikakor ne nanašajo, še enkrat poudarim na njihove korektne tožilske postopke konkretne pardon, ampak dejansko na to kar dejansko tudi dobro opisuje naslov današnje seje, se pravi na vprašljiva ravnanja oziroma postopanja državnega tožilstva.</p>
               <p>Če se pa o tem ne smemo pogovarjati, ja kje pa se bomo spoštovani moji. Na ulici? Tako, kot to delajo ti sredini uličarji. Ne. Mesto razprave je kultivirano, civilizirano v tem državnem prostoru. Se opravičujem predsednik za malo daljši uvod, ampak sem res od ravnanja opozicije malo znerviran. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Želi morda besedo predstavnik Ministrstva za pravosodje? Želi. Besedo dajem državnemu sekretarju Zlatku Rateju. Izvolite.</p>
            </sp>
            <sp who="RatejZlatko">
               <speaker>ZLATKO RATEJ:</speaker>
               <p>Hvala za besedo, predsednik. Spoštovane poslanke, poslanci. Kot predstavnik Ministrstva za pravosodje bom predstavil zakonodajne podlage, ki so vezane na danes obravnavane teme, dodeljevanje tožilskih zadev, nadzora in disciplinskih postopkov.</p>
               <p>Vloga Ministrstva za pravosodje je v luči tega sklica odbora pomembna zlasti v luči priprave ustrezne zakonodaje. Pri tem poudarjam, da se seveda vzdržujem vseh komentarjev, ki se nanašajo na konkretne zadeve, ki so še v teku in se moja predstavitev nanaša na splošno na omenjeno tematiko.</p>
               <p>Uvodoma je treba poudariti, da Ustava podobne določbe, kot je določba o naravnem sodniku v okviru pravice do sodnega varstva v okviru poglavja o državnem tožilstvu ne pozna. Dodeljevanje zadev državnih tožilcem sicer urejata Zakon o državnem tožilstvu in državno tožilski red. Po 144. členu Zakona o državnem tožilstvu se zadeve praviloma dodeljujejo po vrstnem redu prispetja. Ob upoštevanju seveda organizacije dela, specializacije in enakomerne obremenjenosti državnih tožilcev. Z letnim razporedom se v skladu z državno tožilskim redom lahko natančneje določijo tudi pravila za dodeljevanje zadev in izvrševanje procesnih opravil.</p>
               <p>V primeru odveze in prevzema izda odredbo o dodelitvi zadeve vodja državnega tožilstva, pri čemer jo lahko dodeli bodisi drugemu državnemu tožilci, ki je v skladu z letnim razporedom dela državnega tožilstva tedaj na vrsti za dodelitev zadeve, bodisi pa dodeli sebi v reševanje. Zadeva se lahko dodeli tudi drugemu državnemu tožilcu v primeru daljše odsotnosti obremenitve z drugimi obsežnimi in pravno zahtevnimi zadevami izločitve, zaradi združitve ali izločitve državnega tožilca oziroma spremembe pravnega področja začasno pa tudi zaradi oprave posameznega procesnega dejanja.</p>
               <p>Državo tožilski red v zvezi z dodeljevanjem določa, da o dodelitvi zadeve posameznemu tožilcu kot nosilcu spisa odloča v skladu z letnim razporedom dela praviloma vodja državnega tožilstva. Če je pričakovati, da bo državni tožilec zaradi dodelitve obsežne pravno zahtevne zadeve preobremenjen se mu lahko za določen čas tudi ustavi dodeljevanje zadev. V tem primeru se zadeve dodeljujejo drugim državnim tožilcem na oddelku oziroma v drugi notranji organizacijski enoti. Če zadeva terja daljše in osredotočeno obravnavanje lahko vodja državnega tožilstva odredi, da se drugim državnim tožilcem dodeli ustrezno število že dodeljenih zadev tega državnega tožilca.</p>
               <p>Če državni tožilec zaradi daljše odsotnosti ne more pravočasno rešiti dodeljenih zadev, se zadeve, ki so mu bile dodeljene kot nosilcu spisa lahko tudi dodelijo drugim državnim tožilcem. Iz citiranih določb Zakona o državnem tožilstvu in državno tožilskega reda izhaja, da ima ključno vlogo pri dodeljevanju zadev vodja tožilstva, saj je on tisti, ki najprej sprejme letni razpored, potem pa odloča tudi o dodelitvi zadeve posameznemu državnemu tožilcu kot nosilcu spisa. Vodja državnega tožilstva ima upravne in nadzorstvene pristojnosti v zvezi z dodeljevanjem državnega tožilstva pristojnosti določene z zakonom in druge pristojnosti, ki gredo predstojniku državnega organa po splošnih predpisih. Vodja je tudi odgovoren za poslovanje državnega tožilstva. Ker je torej vodja tisti, ki organizira delo državnega tožilstva in skrbi za enakomerno obremenjenost državnih tožilcev ter pozna njihovo specializacijo je pristojen tudi za dodeljevanje zadev. Vse pa s ciljem in odgovornostjo učinkovitega poslovanja državnega tožilstva ter doseganjem načrtovane uspešnosti pregona.</p>
               <p>Zakon o državnem tožilstvu loči tudi nadzor državno tožilske uprave od strokovnega nadzora. Namen izvajanje prvega je pregled in ocena upravljanja zadev državno tožilske uprave, kakor so opredeljene v zakonu ter v državno tožilskem redu in v drugih podzakonskih aktih, ki urejajo področje državno tožilske uprave. Nadzor nad upravljanjem zadev državno tožilske uprave je primarno pristojnosti generalnega državnega tožilca. na okrožnem državnem tožilstvu pa tudi vodja okrožnega državnega tožilstva, ki pa ta nadzor morata tudi seveda opravljati.</p>
               <p>Pri pravosodnem nadzoru pa ni dopustno posegati v samostojnost državnih tožilcev pri odločanju v konkretni zadevi v zvezi s predkazenskim postopkom sodnimi postopki in upravnimi postopki pred drugimi državnimi organi. Za zagotavljanje in nadzor nad zakonitostjo, strokovno pravilnostjo in pravočasnostjo dela državnega tožilca pa se izvaja po določbah zakona o strokovnem nadzoru. Strokovni nadzor nad delom okrožnim državnim tožilstvom izvaja vrhovno državno tožilstvo s splošnim, delnim ali posamičnim strokovnim pregledom dela državnih tožilstev in državnih tožilcev ter tožilskega osebja. S pregledovanjem spisov, vpisnikov in druge dokumentacije ter seveda na drug primeren način.</p>
               <p>Kar zadeva vprašanje, kako se v praksi izvaja nadzor nad delom specializiranega državnega tožilstva je treba povedati, da je vrhovno državno tožilstvo v skladu z zakonom v letu 2019 začelo izvajati lanskega leta pa tudi dokončalo splošni strokovni pregled. Šlo je za pregled, ki je zajel dela tožilstva kot celote, in sicer 27 državnih tožilstev v splošno kazenskem, gospodarsko-kazenskem, gospodarsko korupcijskem, civilno finančnem in pritožbenem oddelku ter upravno poslovanje in vodenje tožilstva.</p>
               <p>Glede na to, da je v skladu z zakonom državno tožilski svet samostojen organ, Komisija za etiko in integriteto pa delovno telo, ki deluje pri državno tožilskem svetu Ministrstvo za pravosodje ni pristojno za izvajanje nadzora bodisi nad državno tožilski svetom ali Komisijo za etiko in integriteto. Prav tako ni pristojno za preverjanje izvajanja disciplinskih postopkov, ki so v pristojnosti disciplinskih organov, ki jih imenuje državno tožilski svet. Disciplinski organi imajo sedež pri vrhovnem državnem tožilstvu, zato ministrstvo lahko zahteva le poročilo o vloženih pobudah in zahtevah za uvedbo disciplinskih postopkov zoper državne tožilce o izvedenih disciplinskih postopkih, ugotovljenih disciplinskih kršitvah in izrečenih disciplinskih sankcijah v času od uveljavitve Zakona o državnem tožilstvu, to je od leta 2011. Pristojnosti v disciplinskih postopkih ministrstvo torej nima.</p>
               <p>Toliko za enkrat. Pa hvala za pozornost.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Sedaj pa prehajamo na razpravo članic in članov odbora. Kdo želi besedo? Mag. Dušan Verbič. Izvolite.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa predsednik. Prav lep pozdrav državnemu sekretarju, članom odbora. Tudi meni je žal, da nekako se z današnjim dnem je zgodilo vsaj v sredi dneva, sedaj pa tudi tem delu, se pravi na tem odboru, da pač določeni člani, zdaj ali je za razumeti ali ne razumeti, obstrukcijo.</p>
               <p>Vendar vseeno sem na stališču, da matični odbori in ta Državni zbor je tisto mesto v katerem je prav, da se odvijajo politične razprave in tudi današnji predlog razumem kot član tega odbora, da se opravi neka politična razprava z očmi poslanca ali pa predlagatelja, kar je prav, da se to dogaja. Pogrešam pa nekako potem tudi vabljene, predvsem v kontekstu da kot poslanci nekako izvorno ali s prve roke dobimo tudi protiargumente ali neka dejstva ali okoliščine, ki lahko nekako ali predlagatelju ali pa nam poslancem v razpravi je prikazano, da ali v celoti zadeve ne poznamo oziroma lahko tudi naše razprave so nekoliko odklon od bistva ali same resnice. Zdaj toliko o tem.</p>
               <p>Moram priznat, da ko sem gledal ali se pripravljal na to današnjo razpravo sem vseeno pričakoval predvsem v kontekstu, da bomo resnično več razprave tej politični debati namenili predvsem tem fazam, če lahko temu tako rečem predkazenskih postopkov, ki so praviloma na eni strani na strani policije, na drugi strani pa tožilstva in mislim, da tukaj ni nobene dileme kakšna vloga je tožilstva v teh tako imenovanih pred kazenskih postopkih. Meni je žal, da nekako ni tudi širše sestave, kajti potem je resnično tista prava razprava izmenjava mnenj in stališč in običajno se potem preide tudi do nekih zaključkov, katerih smisel in namen je tudi današnjega sklica. Pa o tem v nadaljevanju nekoliko več.</p>
               <p>Sam bom vsaj za uvod nekaj besed malce namenil kritike predlagatelju, predvsem zaradi tega, kajti razlogi za sklic po eni strani je prav, da se omenjajo tudi nekako konkretna imena, po drugi strani pa tudi ni prav, pa si bom nekako skušal to utemeljit.</p>
               <p>Takrat, ko navajamo ali v tej želji po politični razpravi navajamo posamezna imena, tukaj nimam nobenih problemov vezanih na recimo temu državne institucije, tudi tožilstva. Bolj pa je problem, kar se tiče tistih oseb zoper katerih tečejo določeni postopki, kajti vsi se zavedamo nekega pomembnega dejstva. Dokler nisi dokaza, dokler ti ni dokazana krivda se smatra, da praktično nisi storil nič narobe.</p>
               <p>Zakaj v tem kontekstu? Pa bom naredil izjemo, da ne bo kdo mislil, da nekako pristransko razmišljam ali razpravljam. Jaz nimam nobenega problema tudi z imenom gospoda Jankovića in vse teh, ki so tukaj navedeni. Prvi sem, da se postopki tudi zoper njega, ki so sproženi naj se končno čim prej tudi končajo. In naj se ugotovi ali so tako imenovane medijske objave in podobno resnične, ki v praktično posamezni h primerih medijsko se že kar ugotovijo neki krivdi in zlorabi. Vendar, če to ni dokazano, potem preprosto se lahko dela tudi krivica. In v tem kontekstu upam, da sem dovolj razumljen.</p>
               <p>Bom izpostavil drug primer, ko smo že pri imenih, tudi gospoda Franca Kanglerja. Koliko je bilo medijskih in vseh možnih, če temu lahko tako rečem napadov na njega kot osebnost in na koncu se je izkazalo, da v obilici tako imenovanih predkazenskih in sodnih postopkov na koncu se iz tega ni zgodilo nič. Storjena je pa ogromna krivica, pač osebam, ki so deležni v nekih postopkih. Toliko, kar se tiče imen, dokler se zadeve niso tako ali drugače dokazane.</p>
               <p>Moram pa priznat, da nekako je moje zelo splošno stališče, ki v tem Državnem zboru že nekaj krat bilo zelo jasno izpostavljeno. Kar se tiče organov pregona v tem primeru javnega tožilstva se pridružujem neki splošni oceni, da tožilstvo v Republiki Sloveniji ne uživa omembe vrednega zaupanja glede pregona storilcev kaznivih dejanj. Še posebno ne na področju gospodarskega in finančnega kriminala. In tukaj v tem kontekstu razumem tudi smisel predlagatelja, da se bi danes praktično tudi v tem kontekstu pogovarjali, čeprav je predlagatelj nekako fiksiral bolj z nekim recimo vzorčnim primerom posameznika. Ampak kot rečeno, nič narobe. Sam pač imam namen nekaj besed namenit ravno tej širini.</p>
               <p>Dejstvo je, da se marsikateri primer pojavi v javnosti, predvsem zaradi preiskovalnih novinarjev in žal se izkaže, da se dogajajo tako procesne napake na strani tožilstva pa najverjetneje tudi na strani preiskovalnih organov. Se pravi policije. In kaj je končni epilog nekako tovrstnih rečmo po eni strani pričakovanj javnosti, po drugi strani pa razočaranje, da preprosto ali prihaja do zastaranja postopkov ali do oprostilne sodbe ali pa to, ki je predlagatelj bom rekel v dobronamerni predstavitvi tudi omenjal, preprosto se iz strani državnih tožilcev tudi v javnosti pojavijo njihove izjave, da so prišle do posameznih procesnih napak in podobno.</p>
               <p>Žalostno je predvsem v tem, da nobenih posledic se v takih zadevah ne dogaja ali ne zgodi. In to je izredno slabo sporočilo širši javnosti sploh pa tistim, ki v neki smeri so korak pred slovenskim rečmo pravosodnim sistemom ali organom pregona in preprosto zlorabljajo ali po eni strani pravne praznine določene procesne ali materialne zakonodaje, po drugi strani pa imajo predvsem cilj, da na zelo enostaven, nepravilen, nepošten način prihaja do določene ali če temu lahko rečem premoženjskih oblik ali pa kakršnihkoli drugega dobrobita.</p>
               <p>In tisto, kar je v javnosti tudi zelo prisotno in ni prav, da je temu tako, da nekako se zavedamo, da tožilstvo vse tudi ne dela tako slabo. Ampak žal se tudi dogaja, da so izredno ekspeditivni in hitro zaključijo postopke in so tudi zelo učinkoviti z tako imenovane srednje in manjše kazenske delikte in to je tisto, kar ni dobro. In se bom spet vrnil. Ali naj bo to zoper določenih oseb, naj si bo to medijskih, naj si bo to političnih, naj bo kakorkoli znanih oseb, ki javnost na tak ali drugačen način zanima ali pa še bolj ubijajoči pa so primeri gospodarskega in finančnega kriminala.</p>
               <p>Jaz bi se danes zelo rad pogovarjal tudi o konkretnih primerih, ko je tudi, ko so tudi mediji ne dolgo časa nazaj tudi veliko se razpisali, vsaj nekateri, nekateri pa preprosto niso želeli sploh izpostavljat. Pa če lahko kar začnem s tistim, ki pred leti je vse ne samo v tem Državnem zboru, tudi v javnosti marsikoga skoraj bolela glava, če govorimo o 5 milijardni bančni luknji, da ne bom govoril o tistih postopkih tako imenovane združitve Pro banke, Faktor banke in podobno. O tem nobenega govora, da ne bom govoril, kaj tožilstvo, organi pregona na teh primerih dela, si lahko samo razlagamo, da je očitno neka zavest teh organov v smeri, da stvari zastarajo, kljub temu, da so se na strani tožilstva kot tudi na strani sodne veje oblasti pred leti močno tudi mednarodno izobraževali, kako bi storilce tovrstnih kaznivih dejanj predvsem finančnega kriminala dosti ali zelo hitro sankcionirali, da ne bom govoril odvzem njihovega protipravno pridobljenega premoženja, kajti v tistem obdobju ali nekaj let nazaj je bilo veliko govora tako s strani Ministrstva za pravosodje, sodne veje oblasti in tožilskih vrst, da intenzivno se usposabljajo, da se tovrstne zadeve lahko bi sankcionirale in vzor jim je bila država Irska.</p>
               <p>In tudi ob tej priliki bom še enkrat ponovil. Težko je razumeti, da je veliko besed o pripravljenosti, da se take primere ne bom več dogajalo nobeden od tovrstnih rečmo temu tako na strani pravosodne veje oblasti kot tudi tožilstva, sploh pa sodne, da bi v ta Državni zbor predlagali konkretne predloge spremembe zakonodaje, da bi zelo hitro vse sankcionirali tovrstne odklone, ki so v prvi vrsti škodljivi za celotno državo, da ne bom govoril gospodarske subjekte in na koncu tudi fizične osebe.</p>
               <p>Veliko je bilo govora, kako je Irska lahko to zadevo, če govorim še vedno o tej finančni krizi ali zlorabi v dobrih dveh letih zelo hitro zadevo sankcionirala. Tisti, ki so to povzročili so tudi danes že za zapahi in kar je dobro za državo in družbo, da jim je bilo v celoti odvzeto vso premoženje, ki so s protipravnimi dejanji to tudi povzročili.</p>
               <p>Še primer, ki bi ga zelo rad navedel in je tudi nekako nekaj časa bil zelo aktualen pa je potem mediji so tudi močno to tudi opustili je ena milijardna eurov pranja denarja, iranskega pranja denarja. In v takih primerih mislim da ne samo kot s pozicije poslanca, mislim da tudi javnost je močno zainteresirana, da organi pregona naj si bo to od NPU do tožilstva resnično stopijo močno skupaj in zadeve se lotijo v kontekstu, da se tovrstni primeri ne bi več dogajali v Republiki Sloveniji.</p>
               <p>Danes popolna tišina tudi na tako imenovanih letnih poročilih državnih tožilstev se dobivajo relativno bolj splošni odgovori, čeprav se nekako zavedamo, če so postopki odprti je razumljivo, da ni dobro in tudi ni prav, da se tudi v politični razpravi kaj dosti več o tem ne govori.</p>
               <p>Še bi s kakšnimi primeri navedel, vendar bom ta del zaključil z eno zadevo, ker sem res mislil, da se bomo danes nekako v tej politični razpravi dotikali stvari, da bi vseeno morda pa prišlo do nekega izboljšanja v tem kontekstu, da ti predkazenski postopki katere praviloma vodi tožilstvo, da so hitrejši, predvsem pa učinkovitejši v smeri, da se storilce kaznivih dejanj, ki bi kasneje bili v teh postopkih spoznani s pravnomočnim tožnim predlogom resnično privedli pred sodno vejo oblasti in v kolikor je zbranih dovolj dokaznega materiala, da se jih tudi pač sankcionira ali obsodi.</p>
               <p>Glede na to, da je bilo rečeno, da imamo dobro rečmo temu vsaj v večini primerov zakonsko podlago tudi za ta področja bi navedel še eno zanimivost, ki sem nekako se soočil in nekako pričakoval, da bi danes dobil s strani tožilstva tudi odgovore na naslednje: zanimiva je neka ugotovitev, pa bom kar prebral naslov, kjer je Republika Slovenija, ko govorimo o izvajanju finančnih preiskav v predkazenskem postopku in upoštevanju priporočila številka 30, projektne skupine za finančno ukrepanje. Jaz verjamem, da javnost ali katerega koli pač po tem naslovu dosti ne zanima. Sem pa trdno prepričan, da to zelo dobro poznajo spoštovani iz strani tožilstva in organov pregona.</p>
               <p>Tisto, kar je v tej politični razpravi pomembno za izpostavit je pa ravno naslednje in tudi izpostavljam. Svet Evrope, ki je nekako krovni organ s svojimi pododbori je preverjal po evropskih državah kako je vezano ali pripravljeno s posamezne države ravno v teh tako imenovanih finančnih preiskav predkazenskih postopkov pri zlorabah. Saj finančne zlorabe niso samo v bančnem sektorju. Finančne zlorabe imamo v različnih segmentih gospodarskih družb, ki pač nastopajo na trgu in ta isti Svet Evrope s svojim pododborom, ki je ugotavljal in primerjal stanje po Evropskih državah je ugotovil in prepoznal, da je Republika Slovenija ima zelo zgledno urejeno področje izvajanje finančnih preiskav.</p>
               <p>In popolnoma na mestu je potem vprašanje kaj Republiki Sloveniji pomaga, če ima zgledno urejeno področje zakonsko, če se pa stvari v operativnem ali sankcioniranem izvajanju ali pa drugače povedano nekem učinkovitem pregonu storilcev tovrstnih zlorab ne odkriva in ne preganja. In tukaj mislim, da je velik problem v Republiki Sloveniji in prav gotovo je velik madež, kar se tovrstnih zastojev ali kakorkoli postopkov, ki se praktično ne premaknejo se pa spuščajo v neko javnost tudi na strani tožilstva. In moje skromno mnenje je, da je potrebna tovrstna politična razprava pa se odmaknem od konkretnih imenov in priimkov, predvsem v kontekstu, da je potrebno pač nekaj ali spremenit ali pa z nekim drugačnim prijemom, da resnično se tudi javnosti jasna da sporočilo, da pa vse ni dovoljeno.</p>
               <p>Če pa že nekdo prestopi neko mejo zakonske dovoljenosti, preprosto se bo moral zavedati, da je deležen neke sankcije. Predvsem pa bi tukaj izpostavil tisto, kar tudi javnost ali preiskovalni novinarji verjamem da to ko pišejo posamezne primere je tudi njihov namen, da bi se tudi resnično kaj zaključevalo in smo spet pri tem. Vse tudi javnosti zanimajo manjši primeri, ampak ključno za državo so predvsem veliki finančni ali gospodarski kriminal, ki ga dokaj neuspešno pač se v tem primeru ne zaključujejo.</p>
               <p>Zdaj toliko zaenkrat. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Naslednji ima besedo poslanec Jure Ferjan. Izvolite.</p>
            </sp>
            <sp who="FerjanJure">
               <speaker>JURE FERJAN (PS SDS):</speaker>
               <p>Gospod predsednik, hvala lepa za besedo. Spoštovane poslanke in poslanci in vsi, ki nas spremljate, lepo pozdravljeni.</p>
               <p>Seveda je obstrukcija je eden izmed elementov, ki jih ima vsaka poslanska skupina po Poslovniku Državnega zbora. Tudi to ni nič novega, nič nenavadnega. Je pa zanimivo, da se je opozicija oziroma koalicija tega elementa poslužila tega danes že drugič. Jaz osebno sem prepričan, da v prvi vrsti je šlo pred nekaj urami za pobeg od tega, da pač koaliciji ne more priznati, da ta vlada dela dobro, da denar usmerja v investicije v blaginjo in v blaginjo vseh ljudi.</p>
               <p>Danes na tej seji Odbora za pravosodje pa je ta pobeg kot ga sam označujem obstrukcijo današnje seje pobeg pred razpravo o pomembni temi. Tako kot smo tudi v preteklih sejah tega Državnega zbora tudi Odbora za pravosodje žal lahko ugotovili, da večino koalicij ni zmožna niti z besedo kaj šele z glasovanjem obsoditi nasilnih neprijavljenih protestov, vandalizma, groženj. Očitno niso zmožni tudi razprave o pomembni temi v našem družbenem, političnem prostoru. In naslov današnje seje se je glasil: Vprašljiva postopanja Državnega tožilstva Republike Slovenije in določenih državnih tožilcev v javno odmevnih zadevah in ocena potrebe po spremembi zakonodaje zaradi storitev opustitev in javnih izvajanj Državnega tožilstva Republike Slovenije. In ta obstrukcija opozicije je pobeg pred to razpravo.</p>
               <p>Spoštovane in spoštovani, mislim, da ni nikjer nikogar, ki bi bil nedotakljiv in o delu katerega se ne bi smelo pogovarjati, dela ocenjevati in nenazadnje seveda biti tudi kritičen. Enako velja za tožilstvo, velja za sodstvo, velja za zakonodajno vejo oblasti, velja za izvršno vejo oblasti, velja seveda tudi za medije. Pravzaprav za vsakega izmed nas. Zato razprava, ki temelji na argumentih mora bit vedno dobrodošla. Nenazadnje zato tudi smo v hramu slovenske demokracije. In na eni strani se lahko na tej današnji razpravi današnji temi vprašamo marsikaj. Osebno pa bom izpostavil neko zadevo in tudi nekako konkretno projuciral na zakonodajo, ki je obstoječa in ki že več kot desetletja v Sloveniji v taki obliki velja verjetno pa še dlje, če bi gledali prejšnje spremembe.</p>
               <p>Skratka na eni strani, ko govorimo o določenih ravnanjih jaz tudi konkretno osebno ne bom komentiral, na načelni ravni pa seveda mislim, da lahko. Seveda pri funkcionarjih, pri politikih mora obstajati neki višji prag tolerance, zagotovo. Vprašanje pa je, kje se ta meja konča in kako daleč lahko gremo. Jaz verjamem, da se moja svoboda tudi izražanje konča tam, kjer se svoboda nekega drugega začne in ravno zato je govoriti argumentirano, spoštljivo in na ta način izražati svoja stališča tista pot, ki na koncu vodi tudi do najboljših rezultatov. Videli pa smo, da se ta retorika najprej nekako iz Državnega zbora iz tistih, ki so vzpodbujali na protestih, jih podpihovali se jih udeleževali preselila na ulico. Ko je zadeva eskalirala so se nekako na nek način, ja mi nismo podpirali protestov, a vidimo, da tudi obsoditi jih niso zmožni, hkrati pa še vedno vidimo posamezne poslanke in poslance, ki se teh protestov udeležujejo in jih tako niti več ne prikrito podpirajo.</p>
               <p>In ko sem govoril o pravu tolerance posameznika. Vprašamo se, kako visok prag tolerance moramo imeti, ko govorimo o grožnjah, o žalitvah. To mislim, da niso več samo kritike našega dela. Ko govorimo o pljuvanju, ko govorimo o nasilju pa je stvar eskalirala. Videli smo kaj se v zadnjih tednih dogajalo tudi pred Državnim zborom Republike Slovenije, kaj se v zadnjih dneh dogaja na ulicah naše prestolnice.</p>
               <p>Spoštovani in spoštovane, mene žalosti, da danes ni nobenega predstavnika iz vrst tožilstva, ki bi morda lahko bolj konkretno obrazložil to, kar bom v nadaljevanju povedal. Osebno nisem pravnik in seveda sem na tem področju laik, ne bom trdil, da se spoznam, vseeno pa si bom dovolil prebrati 153. člen Kazenskega zakonika, ki ga imamo v naši državi. Ta člen namreč govori o nasilju zoper najvišje predstavnike države in med te predstavnike se uvrščamo tudi poslanci, tja se uvrščajo tudi predstavniki sodne veje oblasti in pa seveda člani vlade in pa drugi funkcionarji.</p>
               <p>In tam noter lepo piše, citat niti ni potreben, tam noter lepo piše, da vkolikor se najvišjega predstavnika države ugrabi ali se izvede nad njim kakšno drugo nasilje ali pa da se napade njegove uradne prostore, njegovo osebno stanovanje ali pa avtomobil, da grozi oziroma se se to osebo kaznuje z zaporom najmanj 15 let.</p>
               <p>In če bi pogledali kaj se je v zadnjih dneh dogajalo, kaj se v zadnjih mesecih dogaja in če bi pristojne institucije opravile svojo nalogo, če bi slovenski mediji tudi to jasno in javno in prepričljivo izrazili, potem danes ne bi imeli v Sloveniji na nek način politične struje, ki podpirajo <stage>(nerazumljivo)</stage> in na drugi strani nasilne proteste, ki so neprijavljeni in ki poleg tega, da širijo virus, razbijajo po Ljubljani in delajo neposredno škodo vsem državljankam in državljanom Republike Slovenije.</p>
               <p>Ta 153. člen je zelo zgovoren. Jaz sem se odločil, da ga bom postavil kot nek plastičen primer, kot neko prakso. Morda se bodo do tega lahko opredelili tudi predstavniki Ministrstva za pravosodje. Predvsem je pomembno, jaz ne bom prejudiciral kakšna mora biti odločitev tožilstva ali potem sodišča. Nikakor. To naj odločajo pristojne institucij. A vendarle imamo zakonodajo in zakonodajo pa znamo brati vsi.</p>
               <p>Vendarle da ne bo kakšne dileme, da ne bo kakšne pomote, bom vendarle prebral ta člen. Torej 353. člen: »Nasilje zoper najvišje predstavnike države.« Takole se glasi: »Kdor zato, da bi ogrozil opravljanje nalog v demokratični ureditvi ali varnost Republike Slovenije, ugrabi koga od najvišjih predstavnikov države, poslanca, člana Državnega sveta, člana Vlade, sodnika Ustavnega ali Vrhovnega sodišča ali stori zoper njega ali njegovega bližnjega kakšno drugo nasilje ali napade njegove uradne prostore, zasebno stanovanje, prevozno sredstvo, se kaznuje z zaporom najmanj 15 let.«</p>
               <p>Ob tem bi izpostavil še eno zadevo. Drugo nasilje je tukaj zanimiva besedna zveza. Kaj je drugo nasilje? Ali je to grožnja, pljuvanje, žaljenje? Ali lahko to uvrščamo pod drugo nasilje? Jaz mislim, da to lahko uvrščamo pod drugo nasilje. In mislim, da je toleranca do takšnih zadev, do pljuvanja, do groženj, do groženj s smrtjo, do nasilništva more biti ničelna. Mora biti ničelna. In temu ustrezno se mora tudi reagirati. Jaz sem prepričan, da so pristojne institucije to zmožne narediti. Imamo zakonodajo. Upoštevajmo jo v dobro vseh nas, vseh državljank in državljanov Republike Slovenije.</p>
               <p>Spoštovane in spoštovani, svojo razpravo bom sklenil z željo po tem, da naj današnja razprava, ki se vendarle nekoliko razvija, bo ne pritisk, nikakor ne pritisk, ampak naj bo podlaga za nadaljnjo razpravo in naj bo podlaga za razmislek tistih, ki so v takšnih situacijah, v katerih smo se znašli, dolžni ukrepati in zaščititi, pa ne govorim samo predstavnike oblasti ali funkcionarje takšne ali drugačne, ampak slehernega državljana in državljanko Republike Slovenije.</p>
               <p>V zadnjih dneh smo lahko na družabnih omrežjih spremljali številne zgodbe posameznikov, mater z otroci, starejših, ki so svojo izkušnjo, ko so bili ujeti sredi mesta v Ljubljani, ko so bili ujeti na avtobusu, pa niso mogli domov, kako so se počutili, ko so se znašli ob nepravem času na nepravem mestu. In ko tisti, ki govorijo, da se borijo za svoboščine, za pravice itd., pravzaprav to počnejo na neprijavljenem prostoru, ki je nasilen, kjer se dela škoda in hkrati teptajo svoboščine drugih ljudi.</p>
               <p>Skratka želim si, da bomo v prihodnosti na tem področju postali bistveno bolj zreli in da bodo zakoni veljali enako za vse in da bodo vsi upravljali svoje delo kot poslanstvo in v dobro naše države in vseh državljank in državljanov, vseh prebivalk in prebivalcev naše lepe države.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Naslednji ima besedo Franci Breznik. Izvolite.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Najlepša hvala, gospod predsednik.</p>
               <p>Danes je bistvo, rdeča nit današnjega dneva, tega 8. 10. 2021, lahko imenujemo, da je opozicija KUL začela tudi kolektivno metati puško v koruzo. Pred dvema letoma smo videli, lahko bi rekli, enojen met puške v koruzo s strani takratnega predsednika Vlade. Sedaj pa vidimo kolektivni beg iz stvarnosti, kolektivni beg, kjer bi se morali argumenti za in proti postaviti. Tudi sklic današnje seje razumem kot dobronameren. Tudi to, kar je mag. Kaloh povedal že na začetku, da vidimo probleme, ki jih mogoče imajo tožilci. Zakaj nekatere zadeve proti nekaterim predstavnikom teče neverjetno hitro, mogoče prehitro, in zakaj najbolj odmevne zadeve v zgodovini te samostojne Slovenije v bistvu ne tečejo ali pa tečejo in na koncu ugotovimo tako velike pomanjkljivosti ali pa napake, kjer v procesnem delu zadeva potem tudi na koncu pade.</p>
               <p>Na začetku te razprave bi vseeno dal vedeti, da teoretično vse tisto, kar je pokojni znameniti profesor Bele govoril vsem tistim, ki smo tudi študirali pravo, da pač formalno tudi v samem fundamentu je tožilstvo res del izvršilne veje oblasti. Vsaj po funkcionalnem smislu tudi krajevnih pristojnosti se pa zelo navezuje tudi na sodstvu. In tako kot tožilstvo kot sodstvo bi se pa oprl na nekaj tistih pogledov zakaj ta oba sistema kot takšna zakaj v Sloveniji tako slabo delujeta. Kje so tisti vzporedni problemi? In danes je bil, lahko tudi sklic te seje, namenjen prav tožilcem, ne samo kazanje s prstom na njih v najslabših problemih, ampak tudi v tistih, če imajo morda materialne probleme. Jaz se zavedam, da so tožilci relativno slabo plačani, da dosti vrhunskih pravnikov si ne želi takšne službe, da večinoma vrhunskih pravnikov beži iz sodstva, beži iz tožilstva in se zaposluje v večjih korporacijah ali pa v privatnih odvetniških družbah.</p>
               <p>Tu so mogoče tudi materialni problemi tožilstva zakaj tukaj ne prihaja do neke pozitivne birokracije, neke res dobre pozitivne kadrovske selekcije kot v sodnem sistemu. Tudi danes je bila priložnost, da o tem dejansko odpremo tudi to temo, da pogledamo na kakšen način tudi popravimo plače tožilcev, sodnikov, pa še koga, ki skrbi za to, da se preganjajo določena kazniva dejanja. Lahko bi povedali tudi kjer je problem mogoče zakonodaja tako procesnega dela kot materialno-pravnega dela na tem področju, da poslanci popravimo to zadevo.</p>
               <p>Jaz nisem na začetku te seje zaznal kakršnegakoli kazanja s prstom. Tudi vi, predsednik, ste danes opozorili, da ne bi o nekih zadevah, ki so še odprte, razpravljali in tudi tega mislim, da so se vsi dosedanji kolegi nekako tega vašega opozorila držali.</p>
               <p>Problemi, ki pa nastopijo, pa bi lahko rekel, da pri tožilcih glede na njihovo funkcijo, glede na samo institucijo kako je v bistvu, kot sem rekel na začetku, po funkcionalnosti razporejena, se lahko delno primerja s sodstvom. Vsi pravni teoretiki pa jasno govorijo, da gre za izvršilne veje oblasti, bi rad naštel kar nekaj zadev. Prvi primer je primer slovenske tranzicije v celoti. Koliko tranzicijskih tajkunov je bilo procesiranih? Koliko milijard denarja je bilo odpeljanih v tujino in koliko ljudi je bilo zaradi tega tranzicijskega modela, kjer je del te tranzicijske oblasti, predvsem govorim o komunistični levici v Sloveniji in kot je nekoč dejal znameniti profesor in akademik dr. Toplak, je rekel znameniti stavek, da so svoje politične privilegije konvertirali v državno lastnino z dednim nasledstvom. Povejte mi koliko teh ljudi je bilo procesiranih? Mi lahko naštejete. Tišina. Pa mislim, da ste kolegi kar izkušeni, razdelani, pa se nekih večjih odmevnih zadev ne spomnijo.</p>
               <p>Prvi primer je primer slovenske tranzicije v celoti. Koliko tranzicijskih tajkunov je bilo procesiranih? Koliko milijard denarja je bilo odpeljanih v tujino in koliko ljudi je bilo zaradi tega tranzicijskega modela, kjer je del te tranzicijske oblasti, predvsem govorim o komunistični levici v Sloveniji in kot je nekoč dejal znameniti profesor in akademik dr. Toplak, je rekel znameniti stavek, da so svoje politične privilegije konvertirali v državno lastnino z dednim nasledstvom. Povejte mi koliko teh ljudi je bilo procesiranih? Mi lahko naštejete. Tišina. Pa mislim, da ste kolegi kar izkušeni, razdelani, pa se nekih večjih odmevnih zadev ne spomnijo.</p>
               <p>Potem imamo poglejte primer, kljub temu, da je odprt, mislim, da ne bom govoril, da ga vsi poznate, ampak pomembno je, da povemo kako dolgo je trajal postopek, da se je sploh zadeva začela odvijati kljub temu, da je samo na sodišču v Celju. Največja korupcija vsaj v tem delu, mogoče pa še večja in neodkrita, ampak vsaj v energetskem smislu TEŠ-a 6. Sedaj si vi predstavljate, da vam multinacionalka, ki je prevzela francosko multinacionalko ALSTROM, sama ponudi 250 milijonov evrov vračila za zadevo, ki sploh še ni bila procesirana v Sloveniji in v kateri komaj teče, bi lahko rekel, prve zadeve na sodišču po vseh teh letih, odkar je ta korupcija nastajala. 250 milijonov evrov so brez kakršnegakoli razloga Američani, ki so formalni nasledniki ALSTROM-a, kar direktno nakazali v proračun Republike Slovenije. 250 milijonov evrov. In teče proti nekaterim, jaz bi temu rekel, vaškim ekvilentom nekaj postopkov v Celju, kjer vprašanje koliko zadev se bo odkrilo. Mislim, da je to neka predstava za javnost.</p>
               <p>Kolega mag. Verbič je razlagal o zadevi pranja en milijon iranskega denarja. Svetovni kejs? bi rekli pravniki. Na svetovnem nivoju. Preko slovenske državne banke, ki smo jo že dokapitalizirali nekajkrat, ki ni zato zahtevala nobenih provizij uradno, je teklo dobesedno financiranje celic Irana širom po Evropi in tudi po ostalem svetu v času velikega imbarga nad Iranom in vseh vplivih, ki jih ima Iran tudi v svetu. Katastrofa.</p>
               <p>Sedaj pa poglejte tisto kar sam vidim po vseh teh letih, kar delujem v Državnem zboru. Spomnim se neke svoje volilne kampanje, da tudi kar se gospodarskega kriminala tiče, sem rekel, da bo potrebno spremeniti nekatere zadeve. Tudi sam sem si zadal takrat to nalogo in takrat sem govoril, ravno sedaj sem gledal eno mojo izjavo, da bomo poskusili spremeniti, da bo in tožilstvo in sodstvo začelo procesirati kurje tatove, kot primer, ki teče pri TEŠ6, ampak dejansko tiste, ki stojijo za večjimi zlorabami sodstva in pa tudi tožilstva za namene, če govorimo o neki globoki državi, tudi te globoke države.</p>
               <p>Tista teza, ki jo ponavljam in tukaj moram reči se strinjam tudi z nekdanjim vrhovnim sodnikom gospodom Zlobcom, pa da politiko sodstva o katerem je on večkrat pisal, lahko poimenujemo popolnoma isto kot v tožilstvu. Torej, tudi moja teza je, da problem slovenskega tožilstva ni toliko vplival oziroma poskusih vplivala na samo tožilstvo in podrejanja te veje oblasti, ampak je glavna težnja, da tudi ne prodiranja same politike v tožilstvo. Slovenski pravni red mislim, da ima zato podobne z drugimi demokratičnimi državami in pravno urejenimi državami primerljive mehanizme, v bistvu, nekega zagotavlja neodvisnosti te veje oblasti tudi pred zunanjimi vpliv <stage>(nerazumljivo)</stage>, torej govorim na formalno strukturni ravni. Torej nimamo ali pa ne opazimo večjih težav.</p>
               <p>So pa morda posamezni zdrsi te ali one politike, ampak kardinalni problem slovenskega tožilstva je po mojem mnenju tudi tožilstvo samo. Tudi tukaj lahko opazimo samo politiko v samem tožilstvu, ne zunanji vpliv politike, o katerem sem prej govoril, ampak ravno to politiko, v katerem se kot sodstvo, kot neka dediščina totalitarnega obdobja predvsem se ohranila še vedno v nekih zakrknjenih starorežimskih miselnih vzorcih ter kot opazujemo in ko pa opažamo tudi zakaj se ni prečistilo slovensko sodstvo, torej tudi to kolektivistično in <stage>(nerazumljivo)</stage> miselnost. In to je ta del ali pa ena oblika vzporedne prekrite ali pa če hočete reči, kot sem prej izrazil, globoke države. Ohranja se sama sebe, ohranja se miselno, vrednostno in tudi nadzorsko. In tako se oplaja preko nacionalne? zaprtosti in kot večkrat vidimo svoje samozadostnosti. Mi vse vemo, mi smo glavni, nam ne bo noben kazal s prstom. In prihajamo prav na številna področja po slovenski osamosvojitvi. Nobena kritika ni bila primerna za zdravnike. Spomnite se tudi kritika politik ne v prejšnjem sistemu. V prejšnjem sistemu, če bi nekdo zunaj samo se zadrl na enega izmed bivših starorežimskih politikov, po vsej verjetnosti bi že kar hitro sedel v kakšni celici za nekaj mesecev tukaj blizu.</p>
               <p>Jaz vidim tukaj predvsem to staro zaprtost in kolektivistično miselnost, ki kot v sodstvu se ohranja tudi v tožilstvu. In problem tega je, da tudi zunanji tisti kandidati, ki imajo relativno dobra pravna znanja, torej da se nekako vdajo v usodo, ko stopijo v ta sistem. To je sistem, ki ima relativno veliko gnilih jajc in kritična masa tudi tožilcev, torej tisti, ki so dobri ne prevaga nad tistimi, ki so slabi. In to je ta samozadostnost in ta samo oplajanje in ta sama politika v tožilstvu kot je primer tudi v slovenskem sodstvu.</p>
               <p>Sedaj zakaj je tako, na kakšen način to odpraviti. Slovenija to poskuša odpraviti, češ da se bo zadeva sama popravila, se bo sama izboljšala, da bo kot človeško telo, ki bi se naj v vsakih sedem let nekako celično obnovilo, tako naj bi se obnovili tudi te sistemi. Tako sistemi tožilstva kot sistemi sodnega sistema. Na žalost smo se tu relativno zmotili. Spomnim se leta 2014, ko smo nekako tu začeli na Mandatno-volilni komisiji, jaz sem bil takrat član, gledati pod prste tudi Sodnemu svetu. Ko je nekako pripravil predlog nekega kandidata, nekega sodnika, ki bo napredoval ali pa tistega, ki bo stopil v sodniško službo, ko smo začeli razlagati na podlagi česa, katerih kriterijev so bili izbrani, zakaj je nek sodnik, recimo, ni bil izbran na neko Okrožno ali pa Vrhovno sodišče, nekdo pa je vstopil v sistem brez da je en dan nekako sodil, kljub temu, da to Zakon o sodniški službi dovoljuje, če ima seveda nekaj akademskih nazivov, zakaj je nekdo nekoga preskočil. Marsikdaj, saj to nas ne zanima, mi smo Sodni svet, kljub temu, da je večina Sodnega sveta z mano tudi sodnikov, resda nekaj zunanjih sodelavcev, ampak glejte, ta zadeva se ravno vrača na to teorijo, ki sem jo prej razlagal in ki jo večkrat razložil nekdanji ustavni in sedanji vrhovni sodnik Zlobec.</p>
               <p>Torej sama politika v tožilstvu in sama politika v sodstvu. Njihova interna politika, njihov zaprti sistem, sta <stage>(nerazumljivo)</stage> samozadostno miselnostjo.</p>
               <p>Problem, ki ga izpostavljam, ki je mogoče specifika, spoštovani kolegi, tukaj, je pa tudi problem, ki je nekako odšel stran od javnosti. Mislim, da je kolega mag. Verbič prej razlagal tudi o zadevi, ki je že zaključena, to je zadeva proti Francu Kanglerju. Naj povem, da je dobri dve leti nazaj na Komisiji za nadzor obveščevalnih služb potekal, torej je govoril tudi mariborski tožilec Niko Pušnik. Ker je to v javnosti znano bom tudi še enkrat nekako ponovil. Gospod Pušnik kot tožilec je leta 2015 ustavil nekaj postopkov proti Francu Kanglerju. Kakšna je ta politika v tožilstvu lahko povemo samo podatek, da so iz vrha tožilstva začeti nanj pritiskati in da mora postopek proti Kanglerju na vsak način nadaljevati in kot je pisno opozoril tudi nadzorno komisijo tudi nezakonito nadzorovali. Še enkrat ponavljam. Tožilec Niko Pušnik je ustavil nekaj postopkov takrat, prav tistih postopkov, ki so sedaj po toliko letih padli, češ da v njih ni zaznal kaznivih dejanj, tudi to kar se je sedaj ugotovilo in s tega vidika so ga opozorili, da mora te postopke nadaljevati. Torej sedaj mi povejte kje je tu neodvisnost, ko govorijo tožilci. Recimo sedaj pa pridem nazaj. Vprašanje tožilca zakaj niste. Ja, glejte tožilec pri nas, ko dobi kejs, je seveda neodvisen. Mi ne moremo vplivati nanj. Zakaj so potem vplivali na gospoda Pušnika, da je to javno izjavil? Ali ste vi videli v kakšnih medijih, da zvonijo vsi zvonovi in da je to glavna novica?</p>
               <p>Vračam se na mojo teorijo politike v sodstvu in notranje politike v tožilstvo. Še hujše pa je, vejica, da če je to res, da so gospoda Pušnika začeli nezakonito nadzorovati. Ne govorim v letu 1992, 1995, 2000, govorimo o letu 2019. Kdaj je bila kakšna notranja preiskava na tožilstvu? So stekli postopki zoper tožilcev. Kdo je vplival nanj, kdo ga je nadzoroval? Ste opazili kakšne postopke? Nič. Ničesar, spoštovani kolegi. In tu je ta problem.</p>
               <p>Sedaj ko gledamo te zadnje zadeve, ki se dogajajo v slovenski javnosti, potem prihaja do vsega tega. Na ulici grozovito nasilje kriminalcev, pljuvanje po politikih, pljuvanje po članih Vlade, ogromna neka negativna energija, ki se sprošča, ki jo dodatno producirajo mediji. Prav tisti mediji, ki so v rokah tranzicijskih tajkunov, tistih nepreiskanih tranzicijskih tajkunov, ki so do teh medijev prišli ravno skozi to nadzorovano tranzicijo, predvsem pa z različnimi lastniškimi razmerji. In ta krog te globoke države preko tožilcev, sodstva in uličnega nasilja se v teh dneh, mesecih, te Vlade sklicuje. Vlada, ki se uspešno spopada s krizo, še enkrat poudarjam uspešno, glede na evropsko in svetovno povprečje. Vlada, ki ima relativno blage ukrepe. Poleti sem bil v Nemčiji in nisem mogel niti stopiti v dvigalu v neki poslovni stavbi, ker nisem imel maske FKP2. Samo to primer.</p>
               <p>Primer, dva tri dni nazaj me je brat vprašal za mojo nečakinjo, ki študira na Harwardu, kako je. Kljub temu, da je dvakrat cepljena vsaki teden še trikrat izvaja samokontrolo. To je testiranja in da je na Harwardu 98 % precepljen. In da si skupaj profesorji in študenti želijo, da bi lahko študirali, da naredijo vse. Uraden podatek. S prve roke. Da najboljša fakulteta verjame v znanost.</p>
               <p>Ampak, če pustimo to in gremo nazaj na tožilstvo. Želim povedati in želim razviti še eno teorijo, spoštovani kolegi. Zakaj ni Ćordiću, Wernerju in ostalim na teh trgih, ko je desna opcija v opoziciji, ob tem, da smo bili nonstop v opoziciji. Da smo bili v opoziciji tudi takrat, ko so nam nezakonito zaprli predsednika. Ali je bilo nasilje? Ali smo pripeljali kriminalce iz podzemlja, zato da bi razbijali proti takratni Vladi? Ali smo se proti temu borili na tem mestu tukaj v Državnem zboru? Smo se borili tukaj in smo poskusili dokazovati, da nekaj ni v redu. Na demokratičen, kultivirani način kot to počnejo v zahodno civilizacijskem krogu, spoštovani kolegi. Zakaj tega nasilja ni? Zakaj so takrat stavkali ljudje z slovenskimi zastavami, s slovensko pesmijo na ustih, s slovenskimi popevkami? Takrat so pač peli Pepel in kri, pa je pel Oto Pestner in ostali velikani slovenske popevke in slovenske glasbe. To je razlika med to Slovenijo, ki jo jaz predstavljam in moj kolegi, kolegica Škrinjarjeva, kolega Verbič in še ostali kolegi. In tisto, ki je predstavljala to stranko, nikoli ko soočamo svoje argumente za in proti niče sodelovati.</p>
               <p>Danes imamo proračun, memorandum. Proračun za naslednje leto, ki seveda kroji usodo cele države. Preko denarja se vse začne. Ljudje obstruirajo. Ne znajo povedati niti zakaj obstruirajo. Ne znajo povedati zakaj obstruirajo. In tukaj je ta spopad na tem mestu.</p>
               <p>Da nekako poskušam zaključiti zgodbo. Tudi to zahtevo za sklic nujne seje Odbora za pravosodje. Torej, naslov te seje, še enkrat, je bil in je Vprašljiva postopanja Državnega tožilstva Republike Slovenije in določenih državnih tožilcev v javno odmevnih zadevah in ocena potrebe po spremembi zakonodaje zaradi storitev, opustitev in javnih izvajanj Državnega tožilstva Republike Slovenije. Vidi kdo, ki je pri zdravi pameti kaj slabega v sklicu te seje?</p>
               <p>Problem pa je, s tem bom tudi zaključil, da ko so ti protesti sedaj šli preko vsake meje, ko se cela vrsta ljudi, ki jih poznam, ki pripada neki, bom temu rekel neki zmerni levici, ali pa imajo svoje prepričanje v okviru nemških ali pa avstrijskih socialdemokratov, začela zavedati, da gre za popolni kaos, da ti ljudje hočejo vreči demokratično izvoljeno vlado z ulico, da so prestopili vsako mejo zdravega razuma in da se med njimi najdejo tudi naši poslanski kolegi in cela vrsta teh strank in da z njimi tvorno sodelujejo ob podpori večine <stage>(nerazumljivo)</stage> medijev. Ravno tisti, ki so na najbolj netransparentni način njihovi lastniki prišli do lastništva teh medijev. In to je ta globoka država. Vemo kdo so lastniki teh treh, štirih medijev, kako so do tega prišli. S kriminalnimi dejanji največkrat. Pokradli družbeno premoženje, ga izčrpavali, zamenjali večkrat, del tega premoženja odpeljali v tujino in s tem sodeluje del tožilcev, del sodne veje oblasti z različnimi napakami, z različnimi procesnimi zadevami in tudi del teh marionetnih poslancev in poslank. Žal marionetnih, ker glejte, v tujinah nekih strank, da bi jih množično iz danes do jutri pripravljali pred volitvami, glejte, to je sindrom nekoč Zastave 101, če se spomnite avtomobila. Vsake dve leti so jim zamenjali ime. Vedno pa so prodali Zastavo 101. Bila je Mediteran, bila je Special, bila je Konfort, bila je Skala 55, bila je Skala 65, bila je 101 Special, bila je celo Zastava 1300 itd. Ampak vedno na vsake tri leta so rekli, mi vam prodajamo nekaj novega. In oni vam prodajamo. Kot vidite kako množično, v kakšnem sozvočju so te stranke. Vedno prihajajo iz enega brloga. To ni razlike. Vsi so levica. Samo najmanj zamerim kolegi Mesecu in vsem ostalim, ker oni vse povedo kaj so. Ti pa se skrivajo za nekim izrazom Socialni demokrati. Pa to nima veze s socialno demokracijo. Kam gredo po Pahorju Socialni demokrati, če primerjaš nemške socialdemokrati? Nima veze več s socialno demokracijo. Kaj šele kakšna liberalna stranka, za katero se kolegica Bratuškova izdaja? V čem je liberalna?</p>
               <p>Še enkrat ponavljam in s tem bom zaključil, razprava o problemih Slovenije, o problemih tožilstva, o katerih sedaj teče beseda, je prostor tukaj v Državnem zboru. Za in proti, soočanje argumentov, iskanje rešitev tudi za tožilce, v kolikor imajo problem. Ni namen te seje na veliko kritizirati tožilstvo. Treba je pa včasih, poglejte tako kot je bilo pri zdravnikih tudi kritizirati tožilce posameznike v zaključnih primerih, kjer so se izkazali kot gnila jabolka. In gnila jabolka se navadno z vsake celote, z vsakega tima odstranijo zato, da je tim boljši, da deluje boljše in da zaradi tega je tudi zaupanje v te institucije boljše.</p>
               <p>S tem bom tudi zaključil. Najlepša hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Ker ni več prijavljenih, bi mogoče ob koncu povedal še sam nekaj besed namenil sklicu današnje seje.</p>
               <p>Uvodoma bi se predvsem odzval na razloge oziroma očitke, ki so jih poslanske skupine opozicije navedle pri obstrukciji današnje seje. Sam obžalujem, da niso zmogli toliko demokratične drže, katero zelo pogosto v zadnjem času naslavljajo oziroma se sklicujejo nanjo, da bi zmogli toliko demokratične drže, da bi danes sodelovali na tej seji Odbora za pravosodje.</p>
               <p>Prav tako bi se odzval na stališče gospoda Rajha zakaj sem to sejo sploh sklical. Mislim, da kot predsednik Odbora sem v štirinajstih dneh dolžan na predlog poslanskih skupin sejo sklicati. Ne predstavljam si kaj bi v opoziciji naredili na kakšno njihovo zahtevo kdo od predsednikov koalicijskih strank ne bi sklical odbora oziroma matičnega telesa v Državnem zboru.</p>
               <p>Vesel sem, da ste v večini razprav upoštevali moja uvodna pojasnila oziroma priporočila o čem lahko razpravljamo danes. Mislim, da so razprave na Odboru za pravosodje ene bolj argumentiranih in kulturnih v tem Državnem zboru, kar pa za Odbore, ki nosijo <stage>(nerazumljivo)</stage> kultura, ne moremo, jih ni oziroma so vodenja zelo nekulturna in ne v skladu s Poslovnikom Državnega zbora.</p>
               <p>Prav tako bi mogoče pokomentiral opravičila Državno tožilskega sveta in Vrhovnega državnega tožilstva. Obžalujem, da jih ni danes na tej seji. Njihovo opravičilo oziroma razlogi zakaj se teh sej ne udeležujejo lahko razumem, vendar pa mislim, da smo podobne razprave imeli pri vsakoletnih poročilih obeh organov in mogoče so bile te razprave še bolj konkretne kakor so bile te današnje.</p>
               <p>Tukaj bi se predvsem odzval na očitek o konkretnosti teh postopkov oziroma primerov. Državni zbor oziroma poslanci, kot zakonodajna veja oblasti ravno iz teh konkretnih primerov, ki so najbolj razkriti v javnosti, lahko dobimo občutek oziroma signale kaj je mogoče narobe v samem sistemu in da lahko v samem zakonodajnem procesu spremenimo.</p>
               <p>V Novi Sloveniji smo že dolgo oziroma že vrsto let opozarjamo predvsem na dolgotrajnost postopkov. Tukaj bi opozoril predvsem na predkazenske ali pa sodne postopke. Mislim, da so ti postopki predolgi in tukaj so predvsem oškodovani tisti, ki v teh postopkih sodelujejo, ker v teh postopkih jim ni dokazana krivda oziroma ne morejo se izkazati za nedolžne in na njih ostane neka packa, da so storili določeno kaznivo dejanje, ki pa jim na koncu ni bilo dokazano na sodišču.</p>
               <p>Mogoče bi se še tukaj obregnil, ta očitek delitve oblasti oziroma na tri veje, se pravi: zakonodajna, izvršilna in sodna. Med temi vsemi vejami mora biti mehanizem zavor in ravnovesij. Sam, pa tudi nekateri drugi pravni strokovnjaki, to ne razumejo v smislu, da ena veja ne sme v ničemer pokomentirati druge oziroma sem mnenja, da mora ena veja nadzirati drugo vejo, ker kot veste slovenski pregovor vrana vrani sama ne izkljuje oči. Mislim, da je prav naloga vseh vej oblasti, da kontroliramo ena drugo. In zato še enkrat obžalujem, da danes niso prisotni med nami tožilci, saj bi na ta način najlažje spoznali ali so iz teh konkretnih primerov ali so to osamljeni primeri ali prihaja do nekaterih sistemskih anomalij, ki bi jih mi lahko kot zakonodajalec najlažje popravili s spremembo same zakonodaje.</p>
               <p>Na koncu bi pokomentiral še sam sklep. Mislim, da od samega tožilstva oziroma tožilcev kot zakonodajalec ne zahtevamo ničesar, ampak kot Ministrstvo za pravosodje pričakujemo določene analize oziroma pojasnila, katera bomo najlažje uporabljali pri sprejemanju zakonodaje.</p>
               <p>Sedaj sem pa videl, da želi ponovno besedo mag. Dušan Verbič. Izvolite.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala za besedo, predsednik, še enkrat. Bom zelo kratek.</p>
               <p>Sam menim, da tudi ob tej priložnosti, je potrebno povedati tudi naslednje. Stopnja zaupanja v pravno državo se odraža tudi skozi učinkovitost policije, predvsem državnega tožilstva, ki sta zadolžena za odkrivanje in preganjanje posameznikov, ki nezakonito posegajo v pravice drugih. In tisto, kar je pomembno, je to, da je država tista, ki mora zagotoviti pogoje za učinkovito izvajanje temeljnih funkcij. Tu mislim, da ne bi izgubljal besed, kajti pogoji so kar dobri. Dejstvo pa je, da zahteve sodobne družbe terjajo učinkovito in uspešno delo odkrivanja pregona. Da ne bom potem govoril tudi v nadaljevanju.</p>
               <p>Zakaj sem se vseeno odločil, da se še enkrat javim. Predvsem zaradi tega, kajti včeraj smo imeli Odbor za notranje zadeve, kjer je bilo govora o spremembi Zakona o dopolnitvah Zakona o organiziranosti in delu v policiji. Tisto, kar menim in je prav in meni je žal, da dobesedno tudi v tem primeru ni predstavnikov tožilstva, je bilo spoznanje, da člani Odbora za notranje zadeve smo bili priča, kjer je s strani predstavnice, se pravi Državno-tožilskega sveta, višja državna tožilka, nekako izkazala v svoji razpravi se ne pogovarjam o strinjanju ali nestrinjanju k posameznim vsebinam ali členom zakona, ampak dobili smo neko jasno sporočilo, da preprosto med tožilstvom in policijo v teh pomembnih vsebinskih zadevah praviloma ni neke prave volje kaj šele vzornega sodelovanja, da se na področju odkrivanja in pregona bistveno kaj spremeni v Republiki Sloveniji. To pa imamo pravico imeti politično razpravo, če ključne institucije v Republiki Sloveniji niso na nivoju, da bi sodelovale v neko skupno dobro za državo. Seveda pa se to dobro sporočilo se daje vsem tistim, ki zlorabljajo ali svoj osebni položaj ali pa neko situacijo za pridobitev koristi, predvsem nekega protipravnega premoženja.</p>
               <p>Mislim, da bi se tudi zaradi tovrstnih zadev moralo nekaj dogoditi ali spremeniti v posameznih institucijah. Ne moreš preprosto zaradi višjega cilja odklanjati neko nesodelovanje ali pripravljenost na dialog z namenom nekako preprečitev nekih tovrstnih zlorab.</p>
               <p>In še ena zadeva, ki je tudi za moje pojme zelo pomembna. Pa ne bom omenjal ponovno obeh fizičnih oseb. Eden je pač v predlogu predlagatelja, drugega pa sem tudi sam omenil. Je pa sila pomembno predvsem en institut, ki ga poznamo kot hišne preiskave. Za postopek hišne preiskave vemo, da so vključeni trije: se pravi na strani policije, državnega tožilstva in preiskovalni sodnik. Kolikor se opaža, tudi v medijih, se v večini primerov praviloma se hišne preiskave predvsem za izjave za javnost in praviloma gredo v škodo tistih, katerih se izvedejo te hišne preiskave. Kajti zakaj se po več letih izvedene hišne preiskave praviloma ne zgodi nič. Se pa zgodi, da dobesedno, če pride do sodišča, se iz takoimenovanih procesnih razlogov zadeva zavrne, zavrže ali kakorkoli, postopek se ustavi. In tukaj je ključno res temeljno vprašanje, ki se mora tudi tisti, ki predlaga hišno preiskavo ali da prepriča preiskovalnega sodnika ali pa ga zavede, jaz sam ne razumem, da tukaj ne poznamo nobene oblike neke odgovornosti, kajti hišna preiskava je poseg ne samo v osebno, ampak tudi v družinsko integriteto in to so nepopravljive posledice, če se kasneje ugotovi, da tisti, ki je predlagal hišno preiskavo v upanju, da bo dobil zadostno količino bremenilnih dokazov za nadaljnji postopek, se pa očitno dogaja da nekako hišne preiskave ne prinesejo tistega pričakovanega rezultata, se pravi močne obremenilne dokaze. In spet smo tukaj pri organih pregona, ki pa zelo jasno vemo in mislim, da tudi v politični razpravi noben od nas ne kritizira delo tožilcev, ampak pa imamo pravico imeti tovrstne pomisleke, da se sprožijo določeni postopki zaradi interesa, da se v javnosti objavlja, hkrati pa preje najverjetneje tudi stavijo zgolj samo na to, da bi v hišnih preiskavah lahko dobili dovolj trdnih dokazov, da se obremeni dotično osebo ali pa pravno osebo.</p>
               <p>In bom tukaj zaključil na tej točki. Mislim, da so zadeve za politične razprave in težko sprejmem kakršnokoli argumentacijo, da je to nekako vpliv politike v delo samostojnih institucij, v tem primeru sodne ali tožilske vrste.</p>
               <p>In zaključim. Oba sta bila deležna, kot sem prej omenil tako Jankovič, tako kot gospod Kangler in rezultat tega. Eden je zaključil z mnogo tudi osebnih travm. Za drugega ne vemo. Sem pa trdno na stališču naj se zadeve že zaključijo po hitrem in učinkovitem postopku, v kolikor se tovrstni posegi izvajajo.</p>
               <p>Kar se tiče predlogov sklepov. Tukaj nimam nobenih težav. Edino pri drugi alineji bi predlagatelja vprašal; poročilo kako so bila upoštevane pravila o dodelovanju konkretnih zadev, če je to vezano na odprte zadeve težko podpiram ta predlog, če pa so v postopki zaključeni pa absolutno se tudi s tem predlogom strinjam.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Morda še kdo želi besedo? Predlagatelj, izvolite.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednik, hvala lepa še v tem sklepnem delu.</p>
               <p>Jaz bi se najprej zahvalil kolegom poslancem za zelo konstruktivno razpravo, vsebinsko, plodno. Sedaj opozicija tega očitno ne zmore. Kot je kolega Breznik v prispodobi povedal, za enojnim metom puške v koruzo takratnega premiera Šarca, sedaj vidimo prihaja do kolektivnih metov puške, se pravi opozicija več sploh med nami ni, kar pa v končni fazi kaže na to, da enostavno niso sposobni neke konstruktivne razprave, ki je na tem odboru tudi potekala.</p>
               <p>Kolegi so navajali predvsem procesne razloge, da zadeve padajo, ki seveda lahko vodijo do nekih sistemskih anomalij. Jaz upam, da bomo tudi na podlagi te razprave mogoče prek sklepov kakšno tudi detektirali, ki bo potem tudi vodila do morebitne zakonodajne spremembe. Ker poglejte, prej ko sem govoril o dotičnem, da ni pač prihajalo do nekih epilogov. To ne zato, ker ne bi bil neki utemeljeni sum, ampak enostavno izključno iz procesnih razlogov zaradi zastaranja, zaradi česar drugega. To pa mogoče potem kaže na to problematiko, ki jo je tudi naslavljala ta seja.</p>
               <p>Kar se tiče predlaganih sklepov. Gospod državni sekretar se je nekako opredelil do njih. Jaz sem zaznal neko pozitivno afirmacijo do teh sklepov. Sedaj pa kar se tiče kolega Verbiča in njegovega vprašanja, to je dejansko ja. Tudi jaz sem bil pozoren. Ta besedna zveza je dodeljevanja konkretnih zadev v navedeni zadevi za sklic te seje Odbora za pravosodje predlagam zgolj 10 minut odmora, da jo dokončno postavimo na novo, ker tukaj je dejansko prišlo do napake. Tako, da če je možno, predsednik, prosim za deset minut odmora samo za to, da to drugo alinejo zapišemo korektno.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Ali morda kdo želi še besedo? Ugotavljam, da ne.</p>
               <p>Potem odrejam 10 minut odmora. Nadaljujemo 18.55 uri.</p>
               <p>
                  <stage type="time">(Seja je bila prekinjena ob 18.45 in se je nadaljevala ob 18.55.)</stage>
               </p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Nadaljujemo s 35. nujno sejo Odbora za pravosodje. Besedo dajem predlagatelju za predstavitev popravljenega sklepa. Izvolite.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednik, hvala lepa. Hvala lepa za teh 10 minut odmora. Smo ekspeditivni, hitri in seveda korektni kot vedno. Se pravi predlogi sklepov za odločanje na nujni seji Odbora za pravosodje so sedaj trije. Glasijo pa se takole: »Odbor za pravosodje Ministrstvu za pravosodje predlaga, da na podlagi 177. člena Zakona o državnem tožilstvu zahteva od Vrhovnega državnega tožilstva sledeče:</p>
               <p>Se pravi predlogi sklepov za odločanje na nujni seji Odbora za pravosodje so sedaj trije. Glasijo pa se takole: »Odbor za pravosodje Ministrstvu za pravosodje predlaga, da na podlagi 177. člena Zakona o državnem tožilstvu zahteva od Vrhovnega državnega tožilstva sledeče:</p>
               <p>- poročilo o tem kako se v praksi izvajajo pravila dodeljevanja zadev po posameznih okrožnih državnih tožilstvih in na Specializiranem državnem tožilstvu, - poročilo o nadzorih nad opravljanjem zadev državnotožilske uprave in opravljenih strokovnih nadzorih v zadnjih petih letih na Specializiranem državnem tožilstvu, - poročilo o nadzorih nad opravljanjem zadev državnotožilske uprave in opravljenih strokovnih nadzorih v zadnjih petih letih na Specializiranem državnem tožilstvu, - poročilo o vloženih pobudah in zahtevah za uvedbo disciplinskih postopkov zoper državne tožilce o izvedenih disciplinskih postopkih, o ugotovljenih disciplinskih kršitvah in izrečenih disciplinskih sankcijah v zadnjih petih letih.«</p>
               <p>To so sklepi, ki jih kot predlagatelji predlagamo v končni finalni verziji.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Brez tega dodatka ter o tem poroča Odboru za pravosodje. Ali to ostane?</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Se opravičujem. Ta zadnja mi je zaradi malo slabe svetlobe ušla. »Ter da o tem poroča Odboru za pravosodje.« Hvala lepa za opozorilo.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa za predlagani sklep. Sedaj pa prehajamo na glasovanje o predlaganem sklepu, ki ga ne bi še enkrat bral. Želi morda kdo obrazložiti svoj glas? Ugotavljam, da ne.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlagani sklep sprejet.</p>
               <p>Tako zaključujem to točko dnevnega reda in današnjo sejo Odbora za pravosodje. Hvala lepa vsem za udeležbo.</p>
               <stage type="time">Seja je bila končana 7. oktobra 2021 ob 18.58.</stage>
            </sp>
         </div>
      </body>
   </text>
</TEI>
