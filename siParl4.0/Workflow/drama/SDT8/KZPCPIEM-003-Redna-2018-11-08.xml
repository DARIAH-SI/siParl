<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZPCPIEM-003-Redna-2018-11-08">
   <teiHeader>
      <fileDesc>
         <titleStmt>
            <title>Komisija za poslovnik</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZPCPIEM-003-Redna-2018-11-08.KZPCPIEM" n="003">
               <name>Redna</name>
               <date when="2018-11-08"/>
            </setting>
         </settingDesc>
         <particDesc>
            <listOrg>
               <org xml:id="KZPCPIEM-003-Redna-2018-11-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZPCPIEM-003-Redna-2018-11-08.KZPCPIEM">
                        <orgName key="KZPCPIEM">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA PETICIJE, ČLOVEKOVE PRAVICE IN ENAKE MOŽNOSTI</stage>
            <stage type="session">3. seja</stage>
            <stage type="date">(8. november 2018)</stage>
            <stage type="chairman">Sejo je vodila Eva Irgl, predsednica Komisije za peticije, človekove pravice in enake možnosti.</stage>
            <stage type="time">Seja se je pričela ob 12.04.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan in lepo pozdravljeni.</p>
               <p>Pričenjam 3. sejo Komisije za peticije, človekove pravice in enake možnosti. Lepo pozdravljam naše članice in člane komisije in pa tudi tiste, ki nadomeščajo naše člane in seveda, lepo pozdravljeni vsi prisotni, danes, na tej seji, kjer bomo spregovorili o varovanju in spoštovanju človekovih pravic oziroma o kršitvah človekovih pravic.</p>
               <p>Na seji, kot nadomestni člani komisije s pooblastili sodelujejo: namesto gospe Karmen Furman, je z nami gospa Nada Brinovšek, ki jo lepo pozdravljam, namesto, aha, zdaj pa, tukaj pa ne piše, kdo je, poslanec Nemec, koga nadomešča. <stage>/ oglašanje iz dvorane/</stage> gospo Meiro Hot nadomešča gospod Matjaž Nemec, ki ga tudi lepo pozdravljam.</p>
               <p>Prehajamo na določitev dnevnega reda seje. S sklicem seje ste prejeli naslednji dnevni red: 1. točka: Triindvajseto redno letno poročilo Varuha človekovih pravic Republike Slovenije za leto 2017, ter drugič, Poročila Varuha človekovih pravic Republike Slovenije o izvajanju nalog državnega preventivnega mehanizma po Opcijskem protokolu h Konvenciji OZN proti mučenju in drugim krutim, nečloveškim ali poniževalnim kaznim ali ravnanju za leto 2017.</p>
               <p>Ker k dnevnemu redu seje ni bilo predlogov za razširitev oziroma za umik katere od predlaganih točk, je torej določen dnevni red seje, kot je bil predlagan s sklicem.</p>
               <p>Kot že rečeno, prehajamo torej na obravnavo <title>1. TOČKE DNEVNEGA REDA - TRIINDVAJSETO REDNO LETNO POROČILO VARUHA ČLOVEKOVIH PRAVIC REPUBLIKE SLOVENIJE ZA LETO 2017</title>, kot matično delovno telo. Nekatera zainteresirana delovna telesa so to poročilo že obravnavala, nam ga je v Državni zbor predložil Varuh človekovih pravic in zato smo na sejo tudi vabili gospo Varuhinjo človekovih pravic, Vlasto Nussdorfer, Državni svet Republike Slovenije, potem, Odbor za delo, družino, socialne zadeve in invalide, Odbor za izobraževanje, znanost, šport in mladino, Odbor za kulturo, Komisijo za narodni skupnosti, Vlado Republike Slovenije in seveda, pristojna ministrstva – za notranje zadeve, za pravosodje, za javno upravo, za delo, družino, socialne zadeve in enake možnosti, za zdravje, za izobraževanje, znanost in šport, za kulturo, za finance, za infrastrukturo, za okolje in prostor, Urad Vlade Republike Slovenije za narodnosti, Vrhovno sodišče Republike Slovenije, Vrhovno državno tožilstvo Republike Slovenije, vabili smo tudi zagovornika Načela enakosti, se nam je opravičil, mislim, da je službeno odsoten, Pravno informacijski center nevladnih organizacij ter Amnesty International Slovenije. Vse skupaj še enkrat lepo pozdravljam.</p>
               <p>Prejeli pa ste naslednje gradivo: Poročilo Varuha za leto 2017, informacijo o realizaciji priporočil Državnega zbora in odzivno poročilo vlade, mnenje Državnega sveta, poročila zainteresiranih delovnih teles in pa delovno gradivo, to je osnutek predloga priporočila z dne 24. 10. 2018, ki je objavljeno v sistemu UDIS in ste ga članice in člani komisije tudi prejeli.</p>
               <p>Torej, pričenjamo z obravnavo te točke in tako, kot je vedno, vsa ta leta, ko obravnavamo Varuhovo poročilo, najprej damo besedo gospe Varuhinji, ki zagotovo najbolj pozna, kaj se je v lanskem letu dogajalo na področju varovanja, spoštovanja človekovih pravic, kako vse skupaj funkcionira. Vendarle gre za nek prerez stanja na področju človekovih pravic in vam, spoštovana varuhinja, najprej dajem uvodno besedo. Izvolite.</p>
               <p>Še prej pa naj samo povem, za vse, ki ste danes vabljeni na to sejo, da glede na to, da moramo danes napisati poročilo, kaj se je dogajalo na tej seji in ker želimo, da je poročilo dobro napisano, bi prosila, vendarle, da se omejite pri svojih razpravah, poveste res tisto, kar se vam zdi, da je potrebno izpostaviti, tehtno nekatere stvari poudariti, tako da bodo naše strokovne službe svoje delo lahko dobro opravile.</p>
               <p>Tako da, upam, da smo se razumeli, najprej pa gospa Varuhinja, izvolite, beseda je vaša.</p>
            </sp>
            <sp who="NussdorferVlasta">
               <speaker>VLASTA NUSSDORFER:</speaker>
               <p>Spoštovana predsednica komisije, gospa Eva Irgl, spoštovane poslanke in poslanci, člani te komisije, ki je matična za Varuha, kar je zelo pomembno in seveda vsi vabljeni gostje.</p>
               <p>Zelo sem vesela, da vas je toliko v dvorani, kajti to pomeni, da vas človekove pravice pri nas, njihovo spoštovanje ali nespoštovanje še kako zanima.</p>
               <p>Čeprav je naše vsakoletno poročilo zelo obsežno, menim, da tudi zelo pregledno, da ima ob straneh celo zapisane pozitivne in negativne stvari, ter tudi sproti pišemo vsa priporočila, menim, da je izjemno težko, 425 strani dolgo poročilo, pa še 200 strani državnega preventivnega mehanizma, strniti v nekaj ugotovitev.</p>
               <p>Vendar Varuh torej vsako leto o tem poroča. Včasih z vnemo, ker je vesel, da se marsikaj uresniči, seveda pa nekatera priporočila ostajajo neuresničena že leta in leta.</p>
               <p>Kako torej deluje naša država? Če bi strnila naše ugotovitve, torej, če celotno poročilo beremo, lahko rečemo, da je nadzor pogosto neučinkovit. Kaj s tem menim? Menim, da vse službe, ki morajo poleg preventive, izvajati tudi kurativo, žal ne delujejo na takem nivoju, da bi ljudje točno vedeli, kaj so tiste kršitve, ki se ne smejo več dogajati, ki jih je potrebno odpraviti in kje je nujno spoštovanje človekovih pravic, do česar v preteklosti ni prihajalo.</p>
               <p>Druga stvar, na kar moram opozoriti, je zagotovo že predolgo opozarjanje na zavlačevanje nekaterih postopkov. Na predolga sojenja ali odločanje, celo na Ministrstvu za delo, družino, socialne zadeve in enake možnosti, kamor ljudje po pritožbah prihajajo po svojo pravico, gre za zelo občutljive zadeve in seveda nanje in na odgovore, pa čeprav so negativni, ne smejo predolgo čakati.</p>
               <p>Naša sodišča so zagotovo skrajšala čas sojenja v mnogih zadevah, pa še vedno pri Varuhu zlasti na terenu obiskujemo vsak mesec občine širom Slovenije, ugotavljamo, da se nekateri postopki vlečejo leta, da ne rečem, nekateri celo desetletje in več.</p>
               <p>Naslednja zadeva, na katero moram odgovoriti in tudi vas, pravzaprav, opozoriti na to, je nesodelovanje institucij, prelaganje odgovornosti. Tam kjer ne gre za eno ministrstvo in njegovo pristojnost, pač pa za več pristojnosti, seveda, vsakdo rad reče, svoje sem opravil, naj opravijo še drugi in tako ostajajo nekatere zadeve leta in leta, zaradi ne medresorskega sodelovanja ali slabega sodelovanja, nerešene.</p>
               <p>Po eni strani ima naša država preveč predpisov. Vedno, kadarkoli ugotavljamo, kaj je narobe, je najlažje reči manjka predpis, manjka ustrezen člen, vendar, včasih bi z dobrim opravljanjem lahko tudi to nadomestili, ni vse v zakonodaji in kot vidite, Varuh, ko išče kršitve, ugotavlja, da iščejo nekateri tudi izgovore, zakaj nečesa ne morejo storiti.</p>
               <p>Torej, imamo pa žal manjkajoče predpise takrat, ko se sprejemajo določeni zakoni, manjkajo podzakonski akti in tudi ti se prelagajo leta in leta, njihov sprejem na nekaterih področjih še sedaj ni urejen.</p>
               <p>Seveda, tudi vključenost javnosti je, zlasti na področju okolja, premajhna. Takrat, ko hitimo s predpisom, pozabimo na javnost, ki mora biti vključena v to, kajti sicer sledijo kasnejše odločitve, celo zahteve po presoji ustavnosti nekaterih zakonov, tako da, zlasti tam, kjer gre za potrebo po sodelovanju nevladnih organizacij, opažamo, da so vključene prepozno in da se jih zanemari.</p>
               <p>Vsa leta govorimo o revščini. Ljudje se sprašujejo o tem, ali je pravna in socialna država po 2. členu Ustave res zgolj na papirju ali tudi deluje v praksi. Revščine torej nismo uspeli izkoreniniti in žal, težko je poslušati oddaje, kjer se zbirajo evri za otroke v stiski, za njihove priročnike, za šolo v naravi in še za marsikaj drugega.</p>
               <p>Naslednja zadeva, ki je zelo povezana s prejšnjo, so tudi delavci, zaposlitve, prekarnost. Zagotovo bi ljudje radi živeli od dela, a delo jim je potrebno dati. Po drugi strani pa se seveda sprašujemo, ko smo znižali stopnjo nezaposlenosti, kako, da imamo še vedno toliko povpraševanja po ljudeh, ki ga v domovini ni moč uspešno zapolniti in morajo k nam torej prihajati od drugod. Preprečiti, na tem področju, je potrebno vse zlorabe, kajti, če se nekomu splača kršiti pravice ljudi, zaposlenih, takrat zagotovo bo to delal do takrat, ko mu bo nekdo stopil na prste in ko bo ugotovil, da se mu to preprosto ne splača. Vsa leta poudarjamo, da je potrebno doseči stopnjo spoštovanja, plačevanja ljudi za delo, ki ga opravijo, kajti, ne glede na to, da se je zakonodaja izboljšala in da se lahko tudi določena doba šteje v pokojninsko dobo, je izredno težko ugotoviti ljudem, da za delo, ki so ga opravili, niso bili prijavljeni, nimajo prave pokojninske dobe in jih je nekdo ogoljufal.</p>
               <p>Na tem področju, torej delavske zakonodaje, ne moremo mimo sprememb, ki so bile sprejete in jih ocenjujemo kot pozitivne, a spet je potrebno opozoriti, da je delo nadzornih organov, zlasti inšpekcijskih služb, tu izjemnega pomena. Vsako leto opozarjamo, čeprav imamo v Sloveniji 25 inšpekcijskih služb, da je nekatere, torej na nekaterih področjih, bodisi socialnem ali delavskem izjemna podhranjenost.</p>
               <p>Naslednja zadeva na katero moram opozoriti so invalidi. Sporna je diskriminatorna praksa odpovedi delovnih razmerij. Nujni so podzakonski akti glede vrste in stopenj telesnih okvar, pri čemer nam je minister Fakin ta teden, v ponedeljek na obisku sicer zagotovil, da bo vse to do konca leta urejeno. Seveda so tu še vedno študentje invalidi in njihov prevoz. O tem predolgo poročamo. Opozarjamo, gre za medresorsko sodelovanje, ki je nujno in še ni realizirano.</p>
               <p>Področje zdravja je za ljudi, ki smo, torej družba starajočih pa tudi otroci seveda lahko zbolevajo, izjemnega pomena. Poseben pedo psihiatrični oddelek za katerega sem že skoraj prejela povabilo ministrice na otvoritev, še vedno stoji – opremljen, urejen z denarjem, ki je zagotovljen in vendar, morda celo s kadrom, še ni začel delati. Predolgo opozarjamo, da otroci nimajo kaj iskati med, če so bolni, če rabijo pedo psihiatrično pomoč, med odraslimi bolniki.</p>
               <p>Zakonodaja. Opozorili smo, kaj vse manjka, kaj je bilo sprejeto, kateri zakoni, tudi Zakon o dolgotrajni oskrbi in seveda o zdravstveni dejavnosti oziroma zdravstvu in vseh predpisih, ki spadajo k temu, predolgo čakajo. Ker ste nov sklic Parlamenta, apeliram na vas, minister nam je namreč pojasnil, da bo tu potrebna močna politična volja, en le želja, prav le volja, da se tudi to uresniči. Ljudje sprašujejo po tem, ali so enaki v pravicah do zdravstvenih uslug, ali ima res prednost tisti, ki ima denar, ker bo dobil zdravstvene usluge prej. Zagotovo to ni dobro sporočilo. Tu so vedno še omenjene čakalne vrste, čeprav slišimo o denarju, ki je namenjen tudi odpravi teh dolgih čakalnih vrst. Ne morem pa mimo tega, da ob vseh zdrahah, ki se dogajajo ne opozorim, da je spoštovanje ljudi in pacientov izjemnega pomena. Na eni strani imamo velikanske uspehe naših zdravnikov in zdravstvenega osebja, ki se lahko kosa s tujino, kjer včasih naši strokovnjaki, zdravniki celo prehitijo tujce in vendar na drugi strani imamo ljudi, ki pravijo: »nismo spoštovani, ni pravega odnosa« in kako verjeti in zaupati svoje otroke, če je vse preveč govora o tem, da se ali zdravniki dobro ne razumejo, beseda nerazumevanje, ne pogovarjanje je izjemno slabo sporočilo in ko nam ljudje pišejo in na to opozarjajo pravijo: »kako naj temu zdravstvu zaupamo, če do tega res prihaja?«. Torej menim, da je tudi čas za etiko vseh, ki delajo kjerkoli, kajti profesionalna etika na vseh področjih je izjemnega pomena in tu bi lahko takoj dodala tudi otroci in srčne operacije. Minister nam je zagotovil, gre sicer za to, kar ni v poročilu, da je situacija urejena, ta hip tudi ni poročil staršev o tem, da bi čutili kakršnekoli nepravilnosti, vendar kot veste se vsaka zadeva lahko pojavi točno tisti ali naslednji dan.</p>
               <p>Zastopniki pacientovih pravic so vredni vse pohvale. Za to imamo na tem področju zagotovo tudi manj pobud, kajti ljudje že vedo, da je potrebno iti k njim in da se tudi marsikaj lahko zgodi.</p>
               <p>Seveda je prezasedenost varovanih oddelkov, tako oddelkov na posebnih socialno-zdravstvenih zavodih, v zavodih, izjemno pereča. Vsak dan praktično opozarjajo varuha in druge, tudi sodišča, ki pa morajo o teh ljudeh odločiti, da nimajo teh pacientov kam dati. Zakon o osebni asistenci živi, sprejet je bil, živel naj bi v prihodnosti, vendar se že pojavljajo vprašanja, ali bo res z njim tako kot mora biti.</p>
               <p>Naslednja tematika so zagotovo naši otroci. Imamo projekt 10 let zagovorništva in sedaj posebno enoto, samostojno enoto pri varuhu, ki jo vodi namestnik na moji desni strani. S tem smo marsikaj pridobili, postavljeni so bili zagovorniki že okoli 600 otrokom, kar je dobro sporočilo ali pa slabo, če lahko rečemo. Koliko otrok trpi zaradi nesoglasij in bojev staršev v naši državi, ko iščejo pravico na Evropskem sodišču, a je ta za njihove otroke zagotovo prepozna in da nobena zmaga na tem sodišču tem otrokom ne bo vrnila uničenega otroštva.</p>
               <p>Družinski zakonik bo tudi kmalu stopil v veljavo, računamo, da bodo sodišča nanj in na izvedbo pripravljena. Ratificiran je tudi tretji opcijski protokol Konvencije o otrokovih pravicah. To je pohvalno in upam, da bo prinesel tudi rezultate.</p>
               <p>Ukvarjamo se s številnimi zadevami v naših šolah, pa tudi s prehrano. O tem veliko pišemo, govorili smo tudi na pristojnih odborih. Otroci s posebnimi potrebami so dobili poseben zakon, kar je zagotovo vredno vse pohvale, a še so pri nas otroci, ki z mnogimi težavami, predvsem pa njihovi starši vsak dan dočakajo z novo težavo.</p>
               <p>Tu so še starejši. Vsako leto se jim kot ranljivi skupini zagotovo posvečamo, letos smo imeli celo poseben posvet v Državnem svetu. Smo demenci prijazna točka, skratka na področju starejših beležimo tudi veliko težav. Ne bom jih naštevala, ker so vam znane – od nasilja, bolnišnične okužbe v domovih in bolnicah pa seveda njihov želja, da bi tudi po upokojitvi delali in prejemali plačilo, skratka tudi na področju starejših, ki predstavljajo skoraj največjo skupino že v svetu, v Evropi zlasti, je veliko problemov.</p>
               <p>Tu je še okolje. Z njim se zelo intenzivno ukvarjamo, kajti okolje je tisto, ki smo ga leta in leta zanemarjali, ker nam je še vedno sijalo sonce in padal normalen dež. Odkar se je vse to spremenilo in se vsake plohe bojiš, da se bo sprevrgla v poplavo, da bo dosegla posebne lastnosti, ki bodo mnogim vzele domove in premoženje, takrat smo se začeli šele resno spraševati kako skrbimo za okolje in kako uravnotežimo kapital in skrb za okolje, ki pomeni tudi skrb za zdravje. Če na nas, ki ne bomo morda – upam tega dočakali, pa naših otrok in vnukov.</p>
               <p>V vseh teh letih zadnjih od leta 2015, od oktobra tistega leta, se ukvarjamo tudi s tujci, begunci, prosilci za azil. Našli smo tudi dolgotrajno nezakonito živeče pri nas. Z zakonom o tujcih smo sprožili ustavno presojo, ki še ni rešena. Za Zakon o policijskih pooblastilih prav tako zahtevo za presojo ustavnosti.</p>
               <p>Na področju omejitev osebne svobode, vseskozi poročamo o prezasedenosti zaporov, vendar vseeno moramo priznati, da se je stanje izboljšalo. Pozitivno smo naravnani do probacijske službe. Še vedno upamo, da bodo delo, tisti zaprti, ki ga želijo opravljati, tudi našli v zaporih. S posebnim poročilom, ki je bilo tematske narave pa smo opozorili na položaj starejših in invalidov v naših zaporih, kajti pred leti, ko je bila tudi življenjska doba ljudi krajša, je bilo v naših zaporih tudi veliko mlajših, danes pa srečujemo tudi že vse starejše.</p>
               <p>Pri sodstvu ne morem mimo ne razglašenih oporok, zadeva se je počasi, a se je uredila, vendar vsaka ne razglašena oporoka zagotovo za nekoga predstavlja krivico. Za tistega, ki je želel, da nekdo deduje po njegovi volji, zagotovo, ker ga ni več, bomo lahko rekli: »ni tako lahko hudo, kot za tiste, ki to pri njih ni bilo upoštevano«.</p>
               <p>Zakon o kolektivnih tožbah prinaša napredek, vendar se jih tudi ne smemo veseliti, kajti to pomeni, da bodo skupine ljudi v svojih pravicah iskali resnico in odgovor na Evropskem sodišču.</p>
               <p>Zmanjšanje sodnih zaostankov je vsekakor pozitivno, kot sem prej rekla, jih imamo pa še kar nekaj, s čimer se ne smemo in ne moremo ponašati. Seveda izvrševanje sodb Evropskega sodišča za človekove pravice, kar bo tema tudi jutrišnjega Odbora za pravosodje, kot vidim, je zagotovo stvar zase. Tu smo tudi člani te komisije, ki nadzira – pohvalno je, da se je Slovenija začela s tem ukvarjati, vsekakor pa se ne moremo veseliti prav nobene objave o tem, da je sodišče odločilo nam, torej v škodo. Prvič smo lani uspeli z ustavno pritožbo na Ustavnem sodišču, vložili smo doslej v celotnem obdobju varuha tri, lani dosegli prvi uspeh.</p>
               <p>Ni še napredka na področju romske problematike. Kje je šola za vse? Kje je vrtec za vse? Kako doseči obiskovanje šole, vrtca še pred tem in seveda tudi kasnejšo zaposlitev, ko bodo tudi Romi dokončali osnovno šolo in imeli enake možnosti.</p>
               <p>Naslednja zadeva je zagotovo etika javne besede in sovražni govor. Mimo tega nikoli ne moremo. Ne odzivamo se na vse, kar piše, ker je to praktično nemogoče, vseskozi pa pozivamo, da je etika javne besede tista, ki mora biti prisotna povsod, v vseh hramih demokracije in v vseh javnih institucijah. Vsi, ki smo na ogled ljudstvu, moramo ravnati tako, da nam je to v ponos in da se bodo drugi po nas lahko zgledovali, zlasti mlajši.</p>
               <p>Sicer pa moram pohvaliti, da smo dobili lansko leto oziroma tudi letos celo dve odzivni poročili vlade. Želela bi si sicer, da bi bili napisani tako, da bi se ob naših priporočilih združili odgovori vseh ministrstev, da ne bi bili večkrat torej ločeni po ministrstvih, kajti tako zelo težko slediš uresničitvi vseh priporočil.</p>
               <p>Novo je tudi to, da v poročilu letos zelo, torej za lansko leto, predstavljamo kršitelje in tudi kršitve. To je bilo težko doseči, ukvarjali smo se kar dve leti s tem problemom. Kako ugotoviti, kaj je najpogosteje kršeno, katere pravice in kdo je tisti, ki jih krši. Kajti, kot veste, se na varuha vsi ne obrnejo. In včasih pomeni ena odkrita kršitev in njena odprava posledično odpravo kršitev za veliko ljudi.</p>
               <p>Omenila bi samo še finančno neodvisnost varuha, ki smo ji prvič posvetili nekaj strani v lanskem – torej poročilu za lansko leto. In sicer zato, ker smo neodvisne institucije, Ustavno sodišče, Računsko sodišče in varuh opozorile vlado – in tudi pisale predsedniku vlade -, da je potrebno in nujno zagotoviti neodvisnost teh institucij. Kajti le to lahko vodi v to, da se spoštuje njihov program, njihovo delo, kajti sicer, če si odvisen od izvršilne veje oblasti, potem ti lahko kdo – in zlasti sedaj, ko postajamo nacionalna institucija – to tudi očita.</p>
               <p>Zahvalila bi se Državnemu zboru za obravnavo na vseh pomembnih odborih in komisijah. Zdi se mi, da je to zelo pomembno in dobro sporočilo ljudem. Zahvalila bi se tudi Državnemu svetu, ki vedno prvi obravnava naše poročilo – in ne le enkrat. Danes je tu z menoj cel kolegij varuha in tudi torej vsi namestniki, ki bodo z veseljem odgovarjali na vaša vprašanja, če jih boste po tej predstavitvi imeli.</p>
               <p>In sedaj – nemogoče je bilo torej v teh nekaj minutah predstaviti celotno poročilo, ki ste ga zagotovo prebrali, bi predala besedo svojemu namestniku, vodji državnega preventivnega mehanizma Šelihu. Ali je mišljeno, da se najprej razpravlja o tem poročilu in kasneje o njegovem?</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Tako je, najprej bomo obravnavali poročilo varuha, potem je pa naslednja točka dnevnega reda poročilo, o katerem bomo potem kasneje govorili glede varstvenih mehanizmov. Ampak bi pa prosila, da se zdaj ostali, ko bomo – v okviru razprave sedaj uvodničarji, da se tudi omejite, tako kot sem povedala. Tisto pa spada pod drugo točko dnevnega reda.</p>
               <p>Sedaj pa dajem besedo najprej državni svetnici, gospe Bojani Potočan, Državni svet Republike Slovenije. Izvolite.</p>
            </sp>
            <sp who="PotočanBojana">
               <speaker>BOJANA POTOČAN:</speaker>
               <p>Najlepša hvala, predsednica, za besedo.</p>
               <p>Lep pozdrav tudi z moje strani vsem navzočim.</p>
               <p>Državni svet se je seznanil z rednim poročilom varuha človekovih pravic za leto 2017 in kot že doslej, ga je ocenil kot vsebinsko zelo kvalitetno pripravljenega. Ob tem pa je tudi pozval vlado, da varuhova priporočila upošteva in da se okrepi vključevanje zainteresirane splošne in strokovne javnosti v pripravo zakonodaje.</p>
               <p>Državni svet ugotavlja, da varuh že leta opozarja na nekatera problematična področja, ki se jih je tudi v svojih razpravah večkrat dotaknil Državni svet. To je urejanje bivanjskih razmer Romov, stanovanjska problematika, nedokončani denacionalizacijski postopki, omejevanje volilne pravice osebam, ki jim je v času 10 dni pred volitvami odvzeta prostost, so sprejeti v bolnišnico ali v institucionalno varstvo, ter težave pri organiziranju dejavnosti zapornikov in zagotavljanje dela vsem zaprtim, ki to želijo, spremembe Zakona o duševnem zdravju, sprejem zakonodaje na področju dolgotrajne oskrbe in podobno.</p>
               <p>Državni svet izpostavlja, da se je na področju varstva okolja utemeljenost prijav povečala, je zelo visoka, in ugotavlja, da se Ministrstvo za okolje in prostor še vedno ni lotilo urejanja problematike smradu in neprijetnih vonjav.</p>
               <p>Država se še vedno ni lotila sanacija degradiranih območij, kot so Mežiška kotlina, Soška dolina, Celjska kotlina, Zasavje.</p>
               <p>Ponovno je bila izpostavljena tudi problematika javnih cest, ki potekajo po zasebnih zemljiščih. Pri poskusih reševanja sta bila na tem področju aktivna tako varuh človekovih pravic kot tudi Državni svet. Državni svet opozarja, da je nerealno pričakovanje države, da bi to problematiko lahko reševale lokalne skupnosti same, saj nimajo dovolj mehanizmov, niti finančnih niti kadrovskih možnosti za njihovo razrešitev.</p>
               <p>Tako kot varuh tudi Državni svet pozdravlja pripravljenost odvetnikov in Odvetniške zbornice Slovenije za krepitev pro bono zastopanja ljudi, državljanov, in ugotavlja, da bi bilo te pomoči še bistveno več, če bi vlada, predvsem Ministrstvo za pravosodje in za finance, navedeno problematiko rešila celovito, tako z vidika dohodnine kot tudi z vidika davka na dodano vrednost, kar je še vedno ovira in problem pri izvajanju pripravljenosti te pravne pomoči.</p>
               <p>Državni svet pozdravlja zmanjševanje sodnih zaostankov, vendar pa obenem opozarja, da jih je na določenih področjih še vedno veliko. Predvsem na področju izvršbe in tudi pri izterjavi preživnin posledično.</p>
               <p>Državni svet se strinja z varuhom, da postaja vedno bolj pomembno tudi opozarjanje na kakovost sojenja, ne samo na hitrost. Državni svet je ob tem opozoril tudi na novo problematično področje, in sicer izvajanje določb lani sprejetega Družinskega zakonika. Upati je, da bo to steklo v praksi brez težav.</p>
               <p>Na področju socialnega varstva smo ponovno opozorili na dolgotrajne zaostanke pri reševanju pritožb v zvezi z odločbami centrov za socialno delo in v zvezi z uveljavljanjem pravic iz javnih sredstev na drugi stopnji. Pri tem je Državni svet pozdravil namero Ministrstva za delo, družino, socialne zadeve in enake možnosti, da bo kot eno rešitev ponovno uvedlo števec pritožb na njihovih spletnih straneh.</p>
               <p>Državni svet ugotavlja velik napredek v zvezi z zaščito otrok – torej zaščito pravic otrok, saj je Slovenija ratificirala tretji izbirni protokol Konvencije o otrokovih pravicah in je tudi zakonsko uredila področje zagovorništva otrok.</p>
               <p>Z zadovoljstvom smo sprejeli tudi informacijo, da je bil končno ustanovljen posebni zaprti oddelek za pedopsihiatrično obravnavo otrok v okviru Psihiatrične klinike Ljubljana.</p>
               <p>Državni svet je bil seznanjen z namero varuha, da se je v letu 2018 posebej posvetil področju starejših. V zvezi s tem, kot je bilo že omenjeno, je bil tudi skupen posvet v Državnem svetu. Državni svet pa poudarja, da je potrebno tudi posebno pozornost posvečati invalidom.</p>
               <p>Glede samega izrazoslovja na tem področju je Državni svet opozoril na dosledno uporabo izraza »invalidnost« in neuporabe neprimernih izrazov, kot je »duševna ali telesna nezmožnost«.</p>
               <p>Državni svet je razpravljal tudi o prezasedenosti varovanih oddelkov v socialnovarstvenih zavodih, v katere so nameščene osebe s sklepom sodišča, kjer je zaznati določene premike, sistemskih rešitev pa še ni.</p>
               <p>Z zadovoljstvom pa smo sprejeli novico o ustanovitvi delovne skupine za vzpostavitev specializirane enote za obravnavo oseb z najtežjimi oblikami motenj v duševnem razvoju.</p>
               <p>Na področju socialne varnosti Državni svet opozarja, da neplačilo prispevkov za socialno varnost še vedno ostaja pereča tema v zvezi z delovnopravnim področjem in posledično podpira pozive varuha po kadrovski okrepitvi nadzornih mehanizmov v državi, predvsem inšpekcij.</p>
               <p>Državni svet opozarja na zaskrbljujoč trend odpovedi delovnih razmerij sindikalnim zaupnikom, ki so šibko utemeljene ali celo neutemeljene in se potem pogosto zaključijo s poravnavami na sodiščih.</p>
               <p>Državni svet si želi, da bi bilo v prihodnje čim manjkrat potrebno opozarjati na kršenje človekovih pravic v naši družbi in se zavzema za nadaljnje dobro sodelovanje z varuhom. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa bom dala besedo zainteresiranim delovnim telesom, ki so obravnavala – oziroma matičnim delovnim telesom, ki pa so, kot zainteresirano delovno telo, obravnavali po področjih poročilo Varuha, če želijo seveda podati svoje stališča.</p>
               <p>Najprej Odbor za delo, družino, socialne zadeve in invalide. Sprašujem, če je kdo z nami, če ne, potem, ste ga tako in tako poročilo dobili tudi skupaj z ostalo vsebino.</p>
               <p>Potem Odbor za izobraževanje, znanost, šport in mladino, ne.</p>
               <p>Odbor za kulturo, tudi ne vidim predsednice.</p>
               <p>Komisija za narodni skupnosti, ne.</p>
               <p>Potem pa prehajamo na Vlado Republike Slovenije. Najprej bi dala besedo Ministrstvu za notranje zadeve. <stage>/ oglašanje iz ozadja/</stage>.</p>
               <p>Ja, tukaj imam sicer tako napisano, ampak, lahko pa damo tudi Ministrstvu za pravosodje, izvolite.</p>
            </sp>
            <sp who="unknown-M">
               <speaker>GOSPOD ______:</speaker>
               <p>Hvala lepa. Spoštovana predsednica, spoštovane poslanke in poslanci, spoštovana Varuhinja človekovih pravic, ostali prisotni.</p>
               <p>Uvodoma si želim, ne le v imenu Ministrstva za pravosodje, temveč tudi Vlade Republike Slovenije, Varuhinji zahvaliti za odlično pregledno ter vsebinsko bogato poročilo.</p>
               <p>Vsebuje 76 priporočil, ki bodo nedvomno eno izmed pomembnejših vodil vladi, pri njenem delu v tem mandatu. Nedvomno pa velik izziv tudi za Ministrstvo za pravosodje.</p>
               <p>Spoštovana gospa predsednica, vloga Ministrstva za pravosodje se je na področju varstva človekovih pravic močno okrepila leta 2016, z novelo zakona o državni upravi in je med naloge Ministrstva za pravosodje izrecno dodala proučevanje in načrtovanje uveljavljanja človekovih pravic in temeljnih svoboščin. S tem je tudi uvedena delna centralizacija pristojnosti. Pristojnost za zagotavljanje človekovih pravic in temeljnih svoboščin iz pristojnosti posameznih ministrstev je namreč še vedno na ministrstvih samih, Ministrstvo za pravosodje pa je prevzelo določene naloge, koordinacije in usklajevanja.</p>
               <p>Tako Ministrstvo za pravosodje med drugim opravlja koordinacijsko vlogo pri pripravi odzivnega poročila vlade na letno poročilo Varuha in je tudi letos, v sodelovanju z ostalimi resorji, pripravilo skupno poročilo vlade, ki ga tvorijo trije, relativno samostojni deli poročila.</p>
               <p>Prvo je informacija o realizaciji priporočila Državnega zbora Republike Slovenije, ob obravnavi 22. rednega letnega poročila Varuha človekovih pravic, torej, za leto 2016, nato odzivno poročilo Vlade Republike Slovenije, na 23. redno letno poročilo Varuha človekovih pravic, za leto 2017 in pa, odzivno poročilo Vlade Republike Slovenije na poročilo o izvajanju nalog državnega preventivnega mehanizma, v letu 2017.</p>
               <p>To poročilo pomeni odziv vlade, zaradi preglednosti pa je pri posameznih pojasnilih naveden organ, ki je pripravil posamezno pojasnilo oziroma odziv. Ga imate v gradivu.</p>
               <p>V okviru svoje koordinacijske vloge, si Ministrstvo za pravosodje stalno prizadeva okrepiti zadevanje o pomenu medsebojnega sodelovanja in stalnega delovanja v smeri izboljšav na področju varstva človekovih pravic.</p>
               <p>V ta namen je bilo v preteklem obdobju tudi uvedeno vmesno poročanje o uresničevanju priporočil Varuha človekovih pravic. V začetku leta torej.</p>
               <p>Ministrstvo za pravosodje je za pripravo skupnega poročila vlade na vsa tri priporočila Varuha pozvalo resorje za prispevke, na katere so se posamezna priporočila in ugotovitve Varuha nanašala in ob tem podalo podrobnejša metodološka navodila.</p>
               <p>Pomemben del prizadevanj Ministrstva za pravosodje pri pripravi skupnega poročila je usmerjenih v medsebojno seznanjenje s prejetimi odzivi posameznih resorjev, v primerih, ko sega posamezno priporočilo na področje dela večih resorjev. S tem se želi pridobiti notranje, skladne in vsebinske odzive, hkrati pa tudi povabiti resorje k medsebojnemu sodelovanju takrat, kadar je za ustrezen odziv na priporočilo Varuhinje in njegove realizacije to potrebno.</p>
               <p>V zvezi z informacijo realizacije letnega poročila 2016, na priporočilo Državnega zbora, je Ministrstvo za pravosodje tudi v letu 2018 že drugič pripravilo vmesno poročilo o uresničevanju priporočil.</p>
               <p>Vlada Republike Slovenije se je z vmesnim poročilom seznanila na svoji seji 7. februarja 2018. Vmesni pregled je Ministrstvo za pravosodje poslalo Varuhu in ga tudi objavilo na svoji spletni strani.</p>
               <p>Vlada Republike Slovenije si je v letih 2017 in 2018, v največji možni meri prizadevala uresničevati priporočila Varuhinje človekovih pravic iz letnega poročila za 2016, to pa je v svojem 23. rednem poročilu za leto 2017, Varuhinja tudi pozdravila.</p>
               <p>V prihodnje, si bo Ministrstvo za pravosodje še dodatno prizadevalo za izboljšanje preglednosti vsebinske realizacije priporočil Varuha s strani posameznih resorjev, glede na odzivno poročilo ob predhodnemu poročilu Varuha, kot tudi vmesno poročilo.</p>
               <p>In če nadaljujem, na odzivno poročilo na letno poročilo Varuha za 2017. Že v odzivnem poročilu vlade na letno poročilo Varuhinje človekovih pravic za leto 2017, je bila delno spremenjena metodologija ocenjevanja.</p>
               <p>V primerjavi s predhodnim odzivnim poročilom, je vlada v letošnjem letu glede vseh priporočil, ker je za realizacijo priporočila predvidena sprememba zakonodaje, ki pa še ni bila sprejeta, niti še ni bil pripravljen predlog spremembe, podala oceno realizacije nerealizirano.</p>
               <p>Tudi tokrat je treba ponovno opozoriti na to, da lahko zaradi tehtanja med uresničevanjem različnih človekovih pravic, ki so med seboj lahko tudi v koliziji, med različnimi vladnimi resorji, torej ministrstvi zlasti, pri pripravi posameznih predpisov prihajalo do različnih stališč, saj vsak resor daje prednost določenim posebnim vidikom urejanja družbe.</p>
               <p>Ugotoviti velja tudi, da števila priporočila Varuha pomenijo stalne naloge. Da so ministrstva aktivna pri odpravljanju ugotovljenih nepravilnosti in da si vlada ves čas prizadeva tudi pri iskanju medresorsko usklajenih sistemskih rešitev.</p>
               <p>Na podlagi dosedanjih izkušenj, bo Ministrstvo za pravosodje za pripravo naslednjega poročila, ustrezno dopolnilo navodila za pripravo odzivov in metode njihovega usklajevanja.</p>
               <p>V zvezi s tem sem tudi zabeležil opozorilo Varuhinje, da se odzivno poročilo strukturira po posameznih priporočilih. NA Ministrstvu za pravosodje se pripravlja sprememba metodologije in oblikovanje že osnovni predlog, ki bo v kratkem tudi predstavljen.</p>
               <p>Dodatno se bo v naprej jasneje opredelilo kriterije samoocenjevanja. Tabelo za pripravo odzivov na priporočila se bo strukturiralo tako, da bo jasno opredeljeno, kateri je nosilni resor za posamezno priporočilo in kateri so resorji, ki pri realizaciji dodatno vsebinsko sodelujejo. In kot že rečeno, vsi odzivi na posamezno priporočilo bodo zaradi preglednosti in lažjega usklajevanja na enem mestu.</p>
               <p>Toliko za uvod. Predlagam, da se tako sam, kot tudi ostali kolegi, glede posameznih priporočil odzovemo na vprašanja, ki se bodo tekom razprave pojavila. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Vsekakor, če se bodo odprla vprašanja ali pa neke dileme, v zvezi z vsebino, ki jo danes obravnavamo, bom seveda dala možnost, da nanjo odgovorite v nadaljevanju, vendar pa, če sem vas prav razumela, ostali lahko povedo sedaj, kot vabljeni, svoje mnenje, niste tukaj v imenu vlade samo vi?</p>
            </sp>
            <sp who="unknown-M">
               <speaker>GOSPOD _____:</speaker>
               <p>Seveda.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Tako, dobro.</p>
               <p>Sedaj bom dala besedo gospodu Podržaju, prav tako iz Ministrstva za pravosodje, iz Uprave Republike Slovenije za izvrševanje kazenskih sankcij, izvolite.</p>
            </sp>
            <sp who="PodržajJože">
               <speaker>JOŽE PODRŽAJ:</speaker>
               <p>Hvala gospa predsednica, za besedo. Pozdravljena gospa Varuhinja z ekipo in ostali prisotni.</p>
               <p>Bom skušal biti kratek in tako, kot ste uvodoma tudi nakazala, konkreten.</p>
               <p>Torej, začel pa bom, za razliko od običajnih, mogoče, nastopanj, z zaposlenimi.</p>
               <p>Pred kratkim je bil na Uradu Varuha za Varuhinje poseben sestanek na to temo z sindikatom državnih organov, ki deluje tudi v našem, torej, zaporskem sistemu in iz tega je tudi nastalo eno poročilo oziroma sporočilo, ki navaja, da se je potrebno glede na izjemno perečo kadrovsko problematiko v naših zaporih, posebej angažirati za odpravo oziroma za učinkovitejše spopadanje s tem problemom. Mi smo seveda to sporočilo in prizadevanje pozdravili, tudi po tem v naknadnem razgovoru skupaj z našo ministrico, jaz pa lahko samo na to povem oziroma potrdim, da je dejansko ta problem velik, da smo sicer v prejšnji sestavi, tako vlade kot parlamenta,</p>
               <p>Mi smo seveda to sporočilo in prizadevanje pozdravili, tudi po tem v naknadnem razgovoru skupaj z našo ministrico, jaz pa lahko samo na to povem oziroma potrdim, da je dejansko ta problem velik, da smo sicer v prejšnji sestavi, tako vlade kot parlamenta,</p>
               <p> uspeli, da so nam bile odobrene dodatne kvote za zaposlovanje, ker smo bili tudi mi, seveda, na nek način, če temu tako rečem, žrtev ZUJF<gap reason="inaudible">
                     <desc>(?)</desc>
                  </gap> in dve leti praktično nismo niti nadomeščali odhajajočih, kaj šele da bi zaposlovali nove izvajalce.</p>
               <p>Torej, trenutna situacija je taka, da smo mi v kadrovskem načrtu, ki šteje 900 delovnih mest, zasedeni z 870 javnimi uslužbenci, od tega je 557 pravosodnih policistov, kjer je tudi največji primanjkljaj.</p>
               <p>Dejstvo je tudi, moram povedati, da se stanje postopoma sicer izboljšuje, da smo v toku enega leta, torej povečali število zaposlenih pravosodnih policistov za 10, vendar je to še daleč premalo.</p>
               <p>Po standardih in normativih, ki so v obravnavi in predvidevajo, torej, zaposlitev dodatnih kadrov, nam manjka, približno bom zdaj rekel, ker se dnevno stanje spreminja, okrog 130 pravosodnih policistov in kar ni nepomembno, oziroma v bok temu, tudi cca. 30 strokovnih delavcev.</p>
               <p>Zdaj, ta kadrovska situacija seveda pomeni velik pritisk na zaposlene, na kar tudi opozarjajo, seveda daleč od tega, da bi bila tukaj vsesplošna problematika preobremenjenosti, dejstvo pa je in seveda se s tem strinjamo, da je preveliko število posameznikov v sistemu, ki so dejansko preobremenjeni in to potem povzroča probleme, ne samo pri njih, torej, izvajalcih, ampak tudi na izvedbi posameznih nalog.</p>
               <p>Tukaj se bom dotaknil samo najbolj pereče problematike, ki je povezana tudi z drugimi, predvsem sodstvom in posledično tudi potem, problematiko obravnav. Dejstvo je in to tudi javno poudarjamo, izpostavljamo, da s tem kadrom, s katerim razpolagamo, ne uspemo niti izvesti vseh spremstev na sodišča. Mi smo v letošnjem letu do danes odpovedali nekaj manj kot 500 spremstev. Večino od teh je na sodišča, tudi v ostale ustanove, tudi na Center za socialno delo in podobno, kar pomeni, da, seveda na ta način, na nek način prispevamo, v narekovajih seveda oziroma smo, so krivi ali pa, so odgovorni, za to, da določene stvari ne tečejo tako, kot bi morale. Vendar, še enkrat poudarjam, z notranjimi resursi, s katerimi razpolagamo, smo praktično na maksimumu in tukaj, na ta način, ne bo več šlo.</p>
               <p>No, zdaj pa samo še drugi del, zaprti. Torej, jaz lahko z zadovoljstvom ugotavljam, da uvodna ugotovitev, torej, Varuhinje, da nadzor ni učinkovit za Upravo za izvrševanje kazenskih sankcij ne drži.</p>
               <p>Kot ilustracijo lahko povem, da je, sicer, ker je to povezano, bom zdaj omenil pač državni preventivni mehanizem, pa se bom potem še oglasil seveda, če bo potrebno, torej, DPM je v letu 2017 izpostavil 163 priporočil, velika večina od teh je bila upoštevana. Dejstvo je, da se soočamo s problemom nezaposlenosti zaprtih, vendar gre tukaj za kup kompleksnih vprašanj, začenši s tem, da je seveda ta populacija specifična, da potrebuje dodaten pristop k motivaciji in tako naprej, pa do tega, da seveda je bilo v zadnjih letih oziroma desetletjih temu namenjeno predvsem premalo sredstev in drugih resursov, tudi kadrovskih, da bi na tem lahko delali več.</p>
               <p>V Upravi je ustanovljena posebna delovna skupina, ravno za problematiko zaposlovanja zaprtih, ker se zavedamo in vemo, pa tudi mi najbolj občutimo, kaj pomeni, če zaprti ne delajo. Tukaj gre potem ne samo za varnostni problem, ampak za širši socialni in tudi družbeni, ker enostavno osnovna naloga oziroma ideja, da bi se med prestajanjem kazni pridobivalo delovne veščine pač ne more biti izpolnjena tako, kot bi si vsi skupaj želeli in kot bi bilo potrebno.</p>
               <p>Druga zadeva so pa starejši, kar je bilo danes tudi že omenjeno. Torej, dejstvo je, da se tudi zaporska populacija seveda stara. Mogoče vsem kot zanimivost, mi imamo v sistemu zapornika, starega 89 let z dolgo kaznijo, pa to ni edini. To je najstarejši, ampak 60 in več let je nekaj običajnega in je ta trend v zadnjih petih letih izjemno, izjemno prisoten. Tako da se seveda tudi mi srečujemo z vsemi izzivi oziroma problemi, ki jih ta populacija prinaša, in tukaj seveda računamo – in tudi že določene aktivnosti potekajo na nivoju torej medresorskih usklajevanj in iskanje rešitev za reševanje teh problemov.</p>
               <p>In da ne bomo samo o starejših, se bom dotaknil tudi otrok – in sicer otrok zaprtih. Tudi to področje je bilo zelo zanemarjeno v preteklosti. Lahko rečem – dejstvo je, da tukaj govorimo o nekaj tisoč otrok, ki imajo starše, predvsem očete pa tudi matere – žal v določenih primerih celo oba – v zaporu in posvečamo bistveno večjo pozornost, začenši s tem, da urejamo v posameznih zavodih prostore, igralne kotičke za obiske, delamo prostore primernejše in prijaznejše tudi obiskom otrok, do tega, da ravno zdaj začenjamo s projektom starševstva tudi med zaprtimi in bomo štartali z neke vrste pilotnima projektoma na Igu, torej za matere, za ženske, in na Dobu za moške oziroma očete.</p>
               <p>Zaključim lahko samo s tem, da veseli nas seveda – čeprav bi bilo mogoče pretirano samohvalno interpretirati to samo kot našo zaslugo, ampak dejstvo je, da število pobud v letošnjem letu, torej pobud oziroma pritožb varuhu s strani zaprtih upada in lahko si pa najbrž vendarle nekoliko mislimo, da je to produkt, rezultat skupnega dela in sodelovanja, za katerega, moram reči, da je zelo konstruktivno, zelo intenzivno, ker smo seveda tudi zelo nadzorovani – in to pozdravljamo. Ker tudi na ta in pa predvsem na ta način lahko zadeve izboljšujemo in smo boljši.</p>
               <p>Toliko v tem delu. Če bo pa v drugem delu gospoda Šeliha pod državnim preventivnim mehanizmom še kaj pomembnega, vas bom pa prosil za besedo. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala za vašo uvodno predstavitev.</p>
               <p>Sedaj pa dajem besedo državni sekretarki z Ministrstva za javno upravo, gospe Mojci Ramšak Pešec. Izvolite.</p>
            </sp>
            <sp who="RamšakPešecMojca">
               <speaker>MOJCA RAMŠAK PEŠEC:</speaker>
               <p>Hvala lepa.</p>
               <p>Jaz bi se mogoče osredotočila samo na priporočila, ki so bila dana ob lanskoletnem poročilu varuha človekovih pravic in pa tudi za leto 2016. V zvezi s temi priporočili lahko ugotovimo, da v bistvu med priporočili kot nerealizirani je ostalo še vedno eno priporočilo, ki se pojavlja tudi v poročilu tudi za leto 2017, in sicer sprememba volilne zakonodaje, ki bi omogočala tudi tistim, ki so bili v roku 10 dni pred dnem glasovanja - proti svoji volji jim je odvzeta prostost ali so sicer bili nameščeni v bolnišnice ali druge ustanove in jim je bilo onemogočeno potem glasovanje po pošti. Žal sprememba volilne zakonodaje v tem smislu, kljub temu da so bili določeni poskusi v okviru spremembe volilne zakonodaje predlagani, pa kljub temu so se ti postopki zakonodajni v zakonodajnem postopku ustavili, tako da žal ta sprememba, katero je sicer - to pravno praznino poskušalo ministrstvo v posameznih predlogih zakona že predlagati, še vedno ni bila uveljavljena. Tako da tudi v bodoče, sprememba volilne zakonodaje bo ministrstvo temu problemu, ki je dejansko pravna praznina v volilni zakonodaji, posvečalo ustrezno pozornost in jo poskušala uveljaviti v naslednji spremembi volilne zakonodaje.</p>
               <p>Izpostavlja se tudi vprašanje v letošnjem poročilu oziroma poročilu za leto 2017 ustrezne kadrovske zasedenosti inšpekcijskih služb. Tudi tu lahko ugotovimo, da sicer dejansko drži, da je vseomejevanje zaposlovanja v javnem sektorju – in posebej še zmanjšanja v okviru državne uprave – bilo žal – se poznalo tudi v številu zaposlenih inšpektorjev. Čeprav je Ministrstvo za javno upravo v okviru priprave priporočil oziroma kadrovskih načrtov vlade ves čas predlagalo in je vlada tudi sprejela sklepe, da naj posamezna ministrstva v okviru svojih kvot, dodeljenih v kadrovskem načrtu, posebno pozornost namenjajo inšpekcijskim službam. Vendar tu lahko sedaj ugotavljamo, da se je ta trend zmanjševanja števila inšpektorjev kljub temu, da še vedno seveda ni zadovoljivo v posameznih inšpektoratih, vendar trend se je obrnil navzgor. Tako da če primerjamo število vseh inšpektorjev v vseh inšpekcijskih službah, ki je bilo konec leta 2017, smo prišli na enako število, kot je bilo zaposleno število inšpektorjev v letu 2008, se pravi v obdobju, preden se je začelo te restrikcije in zmanjševanje števila zaposlenih v javnem sektorju.</p>
               <p>Kar se tiče morda še priporočil, ki se nanašajo na zmanjševanje nerealiziranih denacionalizacijskih postopkov. Ministrstvo za javno upravo vodi posebno evidenco denacionalizacijskih postopkov, ki se vodijo v okviru upravnih enot. Teh postopkov – upravne enote so v glavnem zaključile te postopke. Bilo je vseh skupaj nekaj čez 38 tisoč primerov. Zaenkrat je ostalo še vedno nezaključenih in nerealiziranih nekaj čez sto primerov. Številka je bila že nekoliko manjša, pod 100 – 95, vendar je zadnja odločba Ustavnega sodišča v lanskem letu, ko je bila presojena ena določba Zakona o denacionalizaciji, ponovno vrnila število nerealiziranih oziroma pravnomočno nezaključenih postopkov denacionalizacije v okviru upravnih enot na številko 105. Tako da tudi to področje se nekako zmanjšuje, je pa dejstvo, da so posamezni postopki denacionalizacije, ki jih vodijo upravne enote, seveda ostali tisti najbolj zapleteni in najbolj dolgotrajni, povezani tudi z dolgotrajnim reševanjem morebitnih predhodnih vprašanj, vezani zlasti na preverjanje verodostojnosti oziroma pristnosti oporok oziroma postopkov dedovanja, ki se vodijo v okviru drugih postopkov.</p>
               <p>Tako, to so morda tiste zadeve, ki so v priporočilih najbolj izpostavljene in mogoče vredne posebne pozornosti. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj sprašujem, kdo z Ministrstva za delo, družino, socialne zadeve in enake možnosti bo imel besedo. Prosim, da se tudi predstavite za magnetogram. Izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa.</p>
               <p>Breda Božnik, državna sekretarka na Ministrstvu za delo, družino, socialne zadeve.</p>
               <p>Hvala za besedo, lepo pozdravljeni, spoštovana predsednica, spoštovana varuhinja z ekipo, poslanci, poslanke in ostali gostje.</p>
               <p>V zvezi s 23. rednim letnim poročilom Varuha človekovih pravic Republike Slovenije za leto 2017 želim z vidika Ministrstva za delo, družino, socialne zadeve in enake možnosti poudariti, da ministrstvo vsakoletno poročilo varuha in vsako njegovo posamezno priporočilo prouči z vso skrbnostjo, resnostjo in poskuša najti ustrezne rešitve za uresničevanje teh priporočil. V kolikor je potrebno, si ministrstvo prizadeva iskati rešitve za posamezno problematiko tudi v sodelovanju s samim uradom varuha in pa drugimi pristojnimi institucijami.</p>
               <p>Dotaknila bi se treh področij, za katere na ministrstvu menimo, da so zelo pereča, kar pa ne pomeni, da niso ostala enako pomembna. Najprej bi se zaustavila pri zamudah pri odločanju o pravicah iz javnih sredstev. Na ministrstvu se ves čas trudimo, da bi rešili čim večje število pritožb, kar je izredno zahtevno glede na število uslužbencev, ki pritožbe rešujejo. Že več let je v teku projekt odprave zaostankov in tudi sedaj smo na vlado dejansko poslali prošnjo za podaljšanje tega projekta, ki se je oktobra v letu 2018 zaključil. Upamo, da se bo nadaljeval. Na področju, ki ga ureja Zakon o urejanju trgov dela pa so se roki reševanja pritožb že skrajšali na dva meseca.</p>
               <p>Kar se tiče revščine, je ravno sedaj v obravnavi v Državnem zboru novela Zakona o socialno varstvenih prejemkih, po kateri se osnovi znesek minimalnega dohodka v višini 392 evrov, kot je bilo do sedaj, dejansko rešuje z zakonodajo. Problematiko naslavljamo tudi s socialno varstvenimi programi. V teku je pilotni projekt socialne aktivacije, s katerim naslavljamo socialno najšibkejše osebe in osebe s kompleksnimi težavami, tako zdravstvenimi kot socialnimi. To je pravzaprav le nekaj ukrepov, nekaj iz nabora za odpravljanje revščine, ki so bili izvedeni. Morda bi omenila tudi ukrepe odprave varčevalnih ukrepov pri otroškem dodatku in pa državnih štipendijah. Nadaljnje zelo pomembna tema, ki se tiče večanja kapacitet na varovanih oddelkih. Kljub zavedanju, da se dejansko na ministrstvu zavedamo, da večanje teh kapacitet ne bo rešilo osnovnega problema varovanih oddelkov, torej spremembe sistema, si na Ministrstvu za delo, družino, socialne zadeve in enake možnosti z namenom kratkoročne rešitve razbremenitve obstoječih varovanih oddelkov prizadevamo za odprtje dodatnega varovanega projekta. Smo že pristopili k realizaciji navedenih sklepov in bo predvidoma povečanje kapacitet za 20 mest.</p>
               <p>V domu Nine Pokorn Grmovje se načrtuje gradnja dodatnega varovanega oddelka in sicer za osebe z demenco. Odprtje tega dodatnega varovanega oddelka posledično pomeni razbremenitev drugih varovanih oddelkov. Gradnja navedenega oddelka bo financirana iz lastnih sredstev zavoda in bo realizacija predvidena že v letu 2018.</p>
               <p>V domu Lokavci je s prenovo možnih širitev kapacitet predvidoma na 12, realizacija pa je predvidena v sredini leta 2019. Sredstva za to, bo namenila država v skladu s sklepi vlade Republike Slovenije.</p>
               <p>Delovni skupini za vzpostavitev specializirane enote za obravnavo oseb z najtežjimi oblikami motenj v duševnem zdravju, je vlada Republike Slovenije skladno z navedenimi sklepi naložila, da v roku 6 mesecev, od 21. septembra 2018, pripravi kadrovske in prostorske standarde ter normative za novo specializirano obravnavo oseb z najtežjimi oblikami motenj v duševnem zdravju. Delovna skupina se sestaja. Sestavljena je iz predstavnikov več resorjev in predstavnikov iz Urada varuha človekovih pravic. Redno se sestaja in učinkovito pripravlja vsebinske predloge oziroma vsebinske ukrepe.</p>
               <p>Toliko za enkrat, pa morda še odgovor na kakšno dodatno vprašanje. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj bom dala besedo predstavniku Ministrstva za zdravje, pa bi želela, da se tudi predstavi za magnetogram, ker jih imamo več zapisanih tukaj med vabljenimi. Izvolite.</p>
            </sp>
            <sp who="VračkoPia">
               <speaker>PIA VRAČKO:</speaker>
               <p>To sem pa jaz na tej strani mize, ker na drugi ni bilo prostora, se opravičujem.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Je že v redu, izvolite.</p>
            </sp>
            <sp who="VračkoPia">
               <speaker>PIA VRAČKO:</speaker>
               <p>Pia Vračko je moje ime, iz Ministrstva za zdravje. Hvala lepa za besedo spoštovana predsednica, poslanke in poslanci, gospa varuhinja človekovih pravic, gospe in gospodje.</p>
               <p>Na Ministrstvu za zdravje smo z veseljem pregledali prejeto poročilo varuha človekovih pravic in čestitamo k odličnemu poročilu, k velikem delu, ki ga opravljate in predvsem k sistematičnosti, s katero se svojega odgovornega dela lotevate. Z veseljem tudi poslušam odzive ostalih resorjev, kako uresničujejo vaša priporočila in ob tem bi rekla, da tudi na Ministrstvu za zdravje z vso resnostjo obravnavamo vaša priporočila za katera tudi menimo, da so izredno smiselna in na mestu. Tako smo tudi naredili vse kar je bilo v naši moči, da ta priporočila realiziramo. Če izpostavim – na področju, oprostite. Se pravi izdelave seznama zdravstvenih zavodov, ki izpolnjujejo pogoje za izvajanje varnostnih ukrepov obveznega psihiatričnega zdravljenja in varstva v zdravstvenem zavodu in obveznega psihiatričnega zdravljenja na prostosti, je ministrstvo posredovalo odredbo o seznamu zdravstvenih zavodov, v soglasju Ministrstvo za pravosodje, ker je pogoj izpolnjeval en sam zavod, Ministrstvo za pravosodje tega soglasja ni podalo, predvsem je pa problem pri izvajanju zagotavljanja tega varnostnega ukrepa obveznega psihiatričnega zdravljenja na prostosti. Za to bo Ministrstvo za zdravje ponovno pozvalo zdravstvene zavode naj izrazijo svoj interes za izvajanje tega varnostnega ukrepa.</p>
               <p>Za področje pravic oseb z duševno motnjo pri njihovem neprostovoljnem nastanjevanju in obravnavi v varovanih oddelkih socialno-varstvenih zavodov je realizacijo priporočila, podala že gospa državna sekretarka z Ministrstva za delo, družino, socialne zadeve in enake možnosti.</p>
               <p>Potem, na področju sprememb in dopolnitev Zakona o duševnem zdravju v delu, da se zagotovi visoka raven spoštovanja temeljnih pravic oseb med zdravljenjem na oddelku pod posebnim nadzorom psihiatrične bolnišnice ali obravnave na varovalnem oddelku socialno-varstvenega zavoda, Ministrstvo za zdravje že pripravlja spremembo Zakona o duševnem zdravju na tem področju in si prizadeva, da bi spremembe čim prej posredoval v javno obravnavo.</p>
               <p>S področja pokojninskega in invalidskega zavarovanja je priporočilo, da se čim prej določi vrste in stopnje, oprostite, da se čim prej določi<gap n="..."/> se pravi, da Ministrstvo za zdravje v sodelovanju z Ministrstvom za delo, družino, socialne zadeve in enake možnosti določi vrste in stopnje telesnih okvar, ki so podlaga za uveljavitev pravic iz invalidskega zavarovanja. Obe ministrstvi že sodelujeta in pripravljata predloga podzakonskega akta za določitev vrst in stopenj telesnih okvar. Moram pa pri tem poudariti, da pri tem ne posega v določila uveljavljanja pravic na osnovi vrst telesnih okvar.</p>
               <p>Edino še ne realizirano priporočilo je priprava strokovnih podlag za poenotenje normativne ureditve medicinskega izvedenstva v postopkih uveljavljanja pravic iz socialnega zavarovanja, pri čemer tudi spet v sodelovanju z Ministrstvom za delo, družino, socialne zadeve in enake možnosti, kjer pa delovna skupina je že pripravila elaborat nova organizacija za medicinsko izvedenstvo, tako da tudi na tem področju aktivnosti potekajo.</p>
               <p>Ožje na področju zdravstvenega varstva potekata dve stalni nalogi. Prva je izvajanje široke akcije ozaveščanja in obveščanja vseh prebivalcev države o novih zakonskih rešitvah. Posebej o pravicah prebivalcev in o postopkih za uveljavljanje teh pravic. Tukaj Ministrstvo za zdravje že aktivno ozavešča prebivalce za tiste dele, kjer je zakonodaja že sprejeta, kjer pa še ni pa pač, oziroma, kjer je potrebno počakati, da bodo sprejeti vsi potrebni zakonski akti, tam pa že pripravljamo tudi akcijo ozaveščanja. Se pa strinjamo, da je ta del zelo pomemben, ker velikokrat državljani ne spremljajo spreminjanja zakonodaje in zato ne poznajo svojih pravic in je naloga Ministrstva za zdravje, da to tekoče izvaja.</p>
               <p>Druga stalna naloga je priprava meril za določitev mreže izvajalcev zdravstvene dejavnosti. Za zagotovilo enakopravnih možnosti javnim in zasebnim izvajalcem zdravstvene dejavnosti. Tudi to nalogo, ki izhaja že iz Resolucije o nacionalnem planu zdravstvenega zdravstva, še iz prejšnjega, iz 2008-2013 in je ponovljen v sedaj aktualni Resoluciji o nacionalnem planu zdravstvenega varstva. Trenutno<gap n="..."/> se pravi načrtovanje in upravljanje mreže javne zdravstvene službe je trenutno v fazi projekta. Konkretni rezultati še niso na voljo, pričakujemo pa, da bo vmesni izdelek vseboval neko projekcijo kadrov, izhajajoč na eni strani iz projekcij potreb v prihodnosti, čez obdobje 15 let in projekcije kadrov, ki bojo potrebni za to, da se srečajo potrebe. Potem za naslednje priporočilo je bilo s področja preučitve veljavnih protokolov ginekoloških pregledov žrtev spolnega nasilja. Želim biti čim krajša, zato gledam kaj naj povem. Se pravi v nočnem času ali v času vikenda so žrtve obravnavane v okviru ginekološko-porodniške dežurne službe. V tej službi delajo zdravniki, ki so specialisti ginekologije in porodništva – tako ženskega kot moškega spola, sicer v skladu z razporedom dežurne službe. Možnosti izbire zdravnika v času dežurstva iz tega razloga, žal ni mogoča.</p>
               <p>Naslednja vsebina, naslednje priporočilo je bilo na področju pregleda in proučitve vseh programov izobraževanja in usposabljanja zdravstvenih delavcev. Ali vsebujejo zadosten obseg zahtevanih znanj o preprečevanju in obravnavi bolnišničnih okužb. Na tem področju smo izpostavili, da imajo vsi zdravstveni delavci možnost dodatnega izobraževanja na tem področju in sicer na poddiplomskem izobraževanju, ki ga vsako leto organizira medicinska fakulteta v Ljubljani. Seveda je pa za to, da se jih usmeri na izobraževanje, odgovoren njihov delodajalec. Je pa v pripravi celovita strategija preprečevanja bolnišničnih okužb, ki bo vključila tudi to področje ustreznega izobraževanja zdravstvenih strokovnjakov.</p>
               <p>Naslednje priporočilo je bilo s področja objave, se pravi, da naj se javno objavi sestava strokovnih delovnih teles in strokovnjakov, ki kakorkoli sodelujejo pri pripravi zakonskih rešitev in tukaj je ministrstvo v skladu s Poslovnikom vlade Republike Slovenije, pač navaja – že tako so zunanji strokovnjaki, ki sodelujejo pri pripravi zakonov oziroma drugih vladnih predpisov, vedno poimensko navedeni.</p>
               <p>Zadnje priporočilo je na področju priprave strokovnih podlag za pripravo sprememb in dopolnitev Zakona o duševnem zdravju, kjer sem pa že prej omenila, da Ministrstvo za zdravje že pripravlja spremembo Zakona o duševnem zdravju in bo v najkrajšem možnem času posredovan v javno obravnavo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam. Sedaj pa dajem besedo Ministrstvu za izobraževanje, znanost in šport. Kdo bo spregovoril v njihovem imenu?</p>
            </sp>
            <sp who="OjsteršekAleš">
               <speaker>ALEŠ OJSTRŠEK:</speaker>
               <p>Aleš Ojsteršek, hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Izvolite, lepo pozdravljeni.</p>
            </sp>
            <sp who="OjsteršekAleš">
               <speaker>ALEŠ OJSTRŠEK:</speaker>
               <p>Lepo pozdravljena gospa predsednica, lep pozdrav poslankam in poslancem, lep pozdrav gospe varuhinji z ekipo.</p>
               <p>Tudi na Ministrstvu za izobraževanje, znanost in šport vsa leta skrbno proučimo priporočila in se zavedamo pomembnosti sodelovanja z Inštitutom varuha.</p>
               <p>Glede priporočil, ki jim sledimo v tokratnem poročilu lahko ugotovimo, da nekaj ste jih izpostavili, sicer pa govorimo nekako o sedmih, ki jih intenzivneje obravnavamo skozi poročilo. Danes bi se mogoče ustavil pri delu teh, ki jih je izpostavila za nas tukaj varuhinja. Omenila je problematiko prevozov študentov invalidov, ki že dlje časa ostaja nerešena, omenila je potrebo po ureditvi vendarle izobraževanja Romov in pa mogoče celostne obravnave otrok s čustvenimi in vedenjskimi motnjami.</p>
               <p>Glede prvega, glede prevozov študentov invalidov je v letošnjem letu stekla širša medresorska razprava, tudi z vključenimi deležniki študentske organizacije. Rešitev nekako v tem letu je bila prehodne narave, s tem, da je Ministrstvo za izobraževanje sofinanciralo razpis Ministrstva za delo, družino in socialne zadeve in enake možnosti pri 40 tisoč evrov, pri rešitvi te problematike. Ustanovljena je bila delovna skupina. Dejstvo je, da potrebujemo določitev kriterijev, ki bodo pomagali ministrstvu pri presoji, kdo naj bo upravičenec po tem inštitutu. Ocenjujemo, da bi do konca leta tak pravilnik vendarle zmogli oblikovati.</p>
               <p>Glede romske problematike teče v Državnem zboru, pa tudi v Državnem svetu z varuhom človekovih pravic večkrat letno intenzivno izmenjava informacij. Največkrat slišimo, da najbolj deluje inštitut romskega pomočnika, ki je zdaj že vrsto let prisoten v izobraževalnem polju in resnično kaže dosežke tudi v tem razvojnem obdobju, ko so nam v pomoč razvojna sredstva evropske kohezijske politike. Izvajamo ta projekt, program, nekako je zaveza, da bi po njem vendarle sistemska rešitev morala priti na plan in da bi to vprašanje uredili sistemsko, se pravi, kdo bo strokovni sodelavec v nadaljevanju, po izteku programa. Nastavljen je tudi program zgodnejšega vključevanja romskih otrok v predšolsko vzgojo, v vrtce. Nimamo še evalvacije tega, vendar pa računamo, da zgodnejše vključevanje romskih otrok bo imelo učinek tudi na njihov izobraževalni proces.</p>
               <p>Kar se tiče celostne obravnave otrok s čustvenimi in vedenjskimi motnjami, varuhinja predlaga, da po zaključku projekta pride do skorajšnje evalvacije in rešitev. Projekt se izteče prihodnje leto septembra, sprotne evalvacije že obravnavamo, prihajajo dovolj vsebinsko močna poročila, da kolegi, strokovne službe navajajo, da je mogoče računati na izboljšanje na tem področju.</p>
               <p>Toliko zaenkrat. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj dajem besedo državnemu sekretarju Ministrstva za kulturo, gospodu Janu Škobernetu. Izvolite.</p>
            </sp>
            <sp who="ŠkoberneJan">
               <speaker>JAN ŠKOBERNE:</speaker>
               <p>Najlepša hvala, spoštovana predsednica.</p>
               <p>Spoštovana varuhinja, spoštovane poslanke in poslanci!</p>
               <p>S področja dela Ministrstva za kulturo varuhinja človekovih pravic v bistvenem delu priporoča, da se z zakonom jasneje opredelijo posegi v čast in dobro ime, ki se zgodijo z javnimi objavami, predvsem v medijih. Naša ocena je, da je primarno to vprašanje seveda treba reševati v okviru Kazenskega zakonika ter Zakona o varovanju osebnih podatkov. Razumemo pa duh priporočila in širši kontekst, zato bomo to vprašanje odprli ob spremembi medijske zakonodaje. Okvirni načrt na tem področju pa gre v smeri, da bomo najprej v čim krajšem možnem času v parlamentarno obravnavo vložili nujne spremembe Zakona o RTV, čemur bo sledila medijska strategija in na podlagi sprejetja medijske strategije tudi celovita prenova medijske zakonodaje. Vsi ti procesi že tečejo, računamo pa, da bomo z deležniki odprli tudi zelo zahtevno vprašanje tako imenovanih lažnih novic in sovražnega govora, ki so v pomembnem delu povezani tudi s priporočilom, ki ga na nas naslavlja varuh človekovih pravic.</p>
               <p>Toliko v tem delu. Če bo v nadaljevanju več bistvenih vsebinskih vprašanj, pa je z mano tudi dr. Gazdić iz Službe za človekove pravice in kulturne raznolikosti. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj bi dala besedo Ministrstvu za infrastrukturo. Se opravičujem, ker imamo pomanjkanje prostora, ampak vedno, ko obravnavamo varuhovo poročilo, je pač toliko vabljenih na sejo, saj je pravzaprav tako prav, ampak vsi boste dobili možnost, da poveste svoje mnenje. Izvolite, beseda je vaša.</p>
            </sp>
            <sp who="TalerJože">
               <speaker>JOŽE TALER:</speaker>
               <p>Hvala lepa. <stage>(Jože Taler, Ministrstvo za infrastrukturo.)</stage>
               </p>
               <p>Pozdrav vsem vabljenim ter članom komisije! Rad bi izpostavil samo eno priporočilo, ki ga je omenila tako gospa varuhinja kot predstavnica Državnega sveta, in to je problematika izvedbe ukrepov in aktivnosti za ureditev lastništva vseh kategoriziranih javnih cest, ki potekajo po zasebnih zemljiščih; to je pač problem z dolgo brado. Zavedamo se, da je bilo v preteklosti premalo narejenega na tem področju.</p>
               <p>V letu 2017 sta bila na področju sistemskega urejanja problematike občinskih cest na zemljiščih v zasebni lasti narejena dva pomembna koraka, ki skupaj predstavljata največji napredek pri sistemskem urejanju te problematike do sedaj. Predstavljata namreč močno pravno podlago, ki bo privedla do postopne ureditve še neurejenih premoženjskopravnih razmerij. Prvi ukrep predstavlja predpis, ki ga v svojem poročilu navaja tudi varuhinja, in sicer Zakon o evidentiranju dejanske rabe zemljišč, javne cestne in javne železniške infrastrukture, ki je bil v začetku leta 2018 tudi sprejet. Zakon zahteva od upravljavcev kategoriziranih cest, da v zemljiškem katastru evidentirajo dejansko rabo zemljišč, na katerih leži cestna infrastruktura, ne glede na lastništvo zemljišča, in sicer do 1. junija 2019, v povezavi z določbami Zakona o evidentiranju nepremičnin. Zemljiškoknjižni lastniki zemljišč bodo tako lahko nesporno ugotovili, kje po njihovih zemljiščih dejansko leži infrastruktura, saj jih bo tudi Geodetska uprava periodično enkrat letno obveščala o spremembah podatkov na nepremičninah v njihovi lasti. Pri prvem zajemu bodo o tem obveščeni v vsakem primeru, saj gre za prvo evidentiranje dejanske rabe cest v zemljiškem katastru. Če se lastniki s podatki ne bodo strinjali, jim zakon zagotavlja pravno varstvo. Drugi, še pomembnejši ukrep na tem področju pa predstavlja nov Zakon o urejanju prostora, ki je začel veljati 1. junija 2018, ko je v četrtem odstavku 199. člena prvič dana možnost lastniku zemljišča - se pravi, lastnik dobi aktivno legitimacijo v razlastitvenem postopku, da lahko sam zahteva v razlastitvenem postopku od upravljavca infrastrukture ureditev zemljiškoknjižnega stanja in premoženjskopravnih razmerij v zvezi z obstoječo infrastrukturo, ki poteka po zemljišču v njegovi lasti. Lastnik nepremičnine v takem postopku ne nosi stroškov, saj mora izvedbo parcelacije in cenitev nepremičnine izvesti pristojni upravljavec oziroma razlastitveni upravičenec. S tem je ta problematika sistemsko-pravno urejena. V povezavi z evidentiranjem nepremičnin, ko bodo lastniki tudi obveščeni o stanju na njihovem zemljišču, pa bo ureditev po našem mnenju privedla do ustrezne ureditve te problematike. Do sedaj namreč lastniki niso imeli druge možnost, kot da predlagajo presojo ustavnosti in zakonitosti odlokov o kategorizaciji cest.</p>
               <p>Glede strategije in zagotavljanja sredstev za urejanje problematike je treba opozoriti, da so občinske ceste v lasti in upravljanju občin, zato država z izjemo omejenih ukrepov, ki jih ima po Zakonu o lokalni samoupravi, na to področje ne more učinkovito posegati. Prav tako za te primere ne more zagotavljati namenskih proračunskih sredstev, saj gre za občinsko premoženje in za urejanje zadev v izvirni pristojnosti posameznih občin. Zgoraj opisani sistem, kot je uveljavljen, bo po našem mnenju na najboljši možni način omogočil učinkovito rešitev tega problema.</p>
               <p>Toliko zaenkrat.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za te uvodne besede.</p>
               <p>Zdaj dajem besedo Ministrstvu za okolje in prostor, gospodu državnemu sekretarju Alešu Prijonu. <stage>/ oglašanje v ozadju/</stage> Se opravičujem. Izvolite, beseda je vaša.</p>
            </sp>
            <sp who="PrijonAleš">
               <speaker>ALEŠ PRIJON:</speaker>
               <p>Hvala lepa.</p>
               <p>Lepo pozdravljeni, gospa predsednica Eva Irgl! Lepo pozdravljeni vsi člani Komisije za peticije, človekove pravice in enake možnosti! Lepo pozdravljena gospa Vlasta Nussdorfer z ekipo ter vsi ostali navzoči!</p>
               <p>Varuhinja človekovih pravic je Ministrstvu za okolje in prostor v letnem poročilu za 2017 dala devet priporočil, ki se nanašajo na pet ključnih področij. V tem poročilu so izpostavljene predvsem problematike na področju omogočanja izvrševanja človekovih pravic pripadnikov romske skupnosti, na področju evidenc nepremičnin, na področju izpustov vonjev v okolje, na področju inšpekcijskih nadzorov in na področju zaščite pravice do pitne vode ter tudi na stanovanjskem področju. Naj grem kratko skozi ta področja.</p>
               <p>Področje romske skupnosti. Varuhinja človekovih pravic je priporočila, naj Vlada Republike Slovenije pripravi ustrezne pravne podlage, ki bodo lahko pripadnikom romske skupnosti omogočile dejansko in učinkovito izvrševanje njihovih človekovih pravic, to so predvsem dostop do pitne vode, sanitarije in elektrika. Vlada Republike Slovenije je ustanovila medresorsko delovno skupino za reševanje prostorske problematike Romov. Ta medresorska delovna skupina je v okviru svojega dela pregledala stanje prostorske problematike po posameznih romskih naseljih v Sloveniji, analizirala dobre prakse urejanja prostorske problematike Romov ter pripravila nabor zavezujočih mednarodnih aktov. Medresorska delovna skupina je z delom zaključila 31. maja 2018 in z zaključnim poročilom o delovanju medresorske delovne skupine za reševanje prostorske problematike Romov seznanila Vlado Republike Slovenije. Predlog zaključnega poročila je posredovano v medresorsko usklajevanje. Ministrstvo za okolje in prostor zato kot osrednji nosilec potrebnih zakonodajnih sprememb nadaljuje delo na svojih predpisih. Ustanovljena pa bo tudi nova medresorska delovna skupina. Tu bi mogoče dodal samo še to, da je Ministrstvo za okolje in prostor tudi sicer zelo aktivno pri reševanje problematike Romov. Izvedeni so praktično vsi prostorski izvedbeni akti, ki so osnova za legalizacijo romskih naselij, tako je to urejeno. Pitna voda je zagotovljena za vsa romska naselja, možnost je tudi priključitve elektrike za večino objektov, vsaj do naselij je elektrika pripeljana. Problem pa seveda ostaja še vedno kanalizacija oziroma odvajanje odpadnih voda.</p>
               <p>Področje nepremičnin. Varuhinja človekovih pravic je podala priporočilo, naj Vlada Republike Slovenije zaščiti kupce nepremičnin tako, da sprejme ukrepe, ki jim bodo še pred odločitvijo o nakupu omogočili vpogled v povezane evidence zemljiškoknjižnega in dejanskega stanja ter v upravne akte za objekt nameravanega nakupa. Zdaj novi Gradbeni zakon, ki velja od 1. 6. 2018, med drugim tudi določa obveznost prijave začetka gradnje, ki se zabeleži v prostorskem informacijskem sistemu. Na takšen način je pristojnim inšpektorjem omogočen učinkovitejši nadzor nad samim izvajanjem gradnje ter posledično tudi uspešnejše preprečevanje neskladnih gradenj. K zaščiti kupcev nepremičnin pa bo pripomogel nastajajoči prostorski informacijski sistem, ki naj bi bil v celoti v uporabi v letu 2021. Urejen je z Zakonom o urejanju prostora in ta informacijski sistem, ko bo stopil v uporabo - zdaj je delno že dostopen, tako se veliko podatkov že da iz tega informacijskega sistema videti -, ko bo pa v celoti, to pomeni v letu 2021, bodo pa tam vsi ključni podatki o vseh posegih, tako bo vsak lahko preveril status svoje nepremičnine. Tu bi mogoče še opozoril na Gradbeni zakon, ki v 93. členu zahteva, da vsi sodelujoči pri nepremičninskih poslih, od nepremičninskih agentov, notarjev, zemljiške knjige in ostalih, da morajo pred sklenitvijo teh poslov preveriti, ali je objekt legalen, v smislu, ali je bilo za njega izdano gradbeno dovoljenje, kar sicer še ne zagotavlja legalnosti, je pa s tem bistveno povečana pravna varnost državljanov.</p>
               <p>Naslednje področje so izpusti vonjev, smradu v okolje. Varuhinja v poročilu izpostavlja, da je treba pripraviti predpis, s katerim se bo uredilo področje izpustov vonjev v okolje, ter pripraviti sistemske rešitve pridobivanja pooblastil za izvajanje merjenja izpustov v zrak, neodvisen nadzor in financiranje meritev. Predlogi predpisov, ki bodo vzpostavili sistem obvladovanja obremenjevanja zunanjega zraka z neprijetnim vonjem, bodo pripravljeni predvidoma do konca leta 2019. MOP je namreč izvedel javno naročilo, katerega predmet je izdelava strokovnih podlag, ki bodo služile za pripravo dejanskega predloga sistema obvladovanja obremenjenosti zraka z neprijetnimi vonjavami. Glede pridobivanja pooblastil za izvajanje merjenja izpustov v zrak, neodvisen nadzor in financiranje meritev pa smo mnenja, da spremembe Zakona o varstvu okolja sistemsko urejajo obratovalni monitoring v Republiki Sloveniji. Preučujejo pa se tudi možnosti na področju izvajanja meritev izpustov v zrak, vključno z izvedbo alternativnega načina izvajanja obratovanja monitoringa. Tretje področje je področje inšpekcijskih nadzorov. Varuhinja izpostavlja problematiko opredelitve prednostnih nalog inšpekcijskih služb v predpisu ter problematiko materialne, kadrovske in finančne podhranjenosti Inšpektorata Republike Slovenije za okolje in prostor. V letu 2017 je potekala sprememba prostorske in gradbene zakonodaje, ki je bila 24. oktobra 2017 sprejeta po rednem postopku, to so Gradbeni zakon, Zakon o urejanju prostora in Zakon o arhitekturni inženirski dejavnosti. Veljavna zakonodaja ter podrobnejše sprejeta merila za obravnavanje prijav in vodenje inšpekcijskih postopkov, to so interni akti, ta dva interna akta sta ukrepa za učinkovito in uspešno določanje prioritet obravnavanja Inšpektorata Republike Slovenije za okolje in prostor. To pomeni, ti zakoni so pravna podlaga in ti sprejeti interni akti to problematiko rešujejo. Glede izpostavljene kadrovske problematike je v letu 2017 zaradi inšpekcijskih nadzorov Inšpektorat Republike Slovenije povečal kvoto za pet zaposlitev na inšpekcijskih delovnih mestih, kar ocenjujemo, da je bistveno premalo in bi tu potrebovali precej več kadrov, da bi lahko te inšpekcijske preglede ustrezno izvajali; tu je dejansko ministrstvo podhranjeno.</p>
               <p>Tretje področje je področje inšpekcijskih nadzorov. Varuhinja izpostavlja problematiko opredelitve prednostnih nalog inšpekcijskih služb v predpisu ter problematiko materialne, kadrovske in finančne podhranjenosti Inšpektorata Republike Slovenije za okolje in prostor. V letu 2017 je potekala sprememba prostorske in gradbene zakonodaje, ki je bila 24. oktobra 2017 sprejeta po rednem postopku, to so Gradbeni zakon, Zakon o urejanju prostora in Zakon o arhitekturni inženirski dejavnosti. Veljavna zakonodaja ter podrobnejše sprejeta merila za obravnavanje prijav in vodenje inšpekcijskih postopkov, to so interni akti, ta dva interna akta sta ukrepa za učinkovito in uspešno določanje prioritet obravnavanja Inšpektorata Republike Slovenije za okolje in prostor. To pomeni, ti zakoni so pravna podlaga in ti sprejeti interni akti to problematiko rešujejo. Glede izpostavljene kadrovske problematike je v letu 2017 zaradi inšpekcijskih nadzorov Inšpektorat Republike Slovenije povečal kvoto za pet zaposlitev na inšpekcijskih delovnih mestih, kar ocenjujemo, da je bistveno premalo in bi tu potrebovali precej več kadrov, da bi lahko te inšpekcijske preglede ustrezno izvajali; tu je dejansko ministrstvo podhranjeno.</p>
               <p>Četrto področje je področje zaščite pravice do pitne vode. Varuhinja je dala priporočilo, naj Vlada Republike Slovenije in Državni zbor pripravita in sprejmeta potrebne predpise, ki bodo zaščitili pravico do pitne vode, ki je zapisana v Ustavi Republike Slovenije. Vlada Republike Slovenije je leta 2017 ustanovila medresorsko delovno skupino za uskladitev zakonodaje z vpisom pravice do pitne vode v Ustavo Republike Slovenije. Delovna skupina je pri svojem delu naletela na nekatera ključna vsebinska vprašanja v zvezi interpretacijo 70.a člena Ustave Republike Slovenije, še posebej tretjega odstavka citiranega člena, in ta medresorska delovna skupina se je po pomoč obrnila na Ustavno komisijo Državnega zbora Republike Slovenije. Ta zadeva še ni rešena, tako v tem trenutku medresorska delovna skupina zaradi teh razlogov svojega dela ni mogla zaključiti; tako je to zadeva, ki mora biti še realizirana.</p>
               <p>Peto področje je stanovanjsko področje. Tu je gospa varuhinja izpostavila problematiko Stanovanjskega zakona, in sicer v zvezi z obveznostmi občin po zagotovitvi določenega števila bivalnih enot ustreznega standarda ter zagotovitvi zadostnih časovnih intervalov glede objavljanja razpisov o dodelitvi neprofitnih stanovanj. Nadalje je izpostavila manjkajočo temeljno analizo upravljanja v večstanovanjskih stavbah glede na spremembo zakonodaje, to pomeni nadzor nad delom upravnikov, ter opozorila na kadrovsko podhranjenost stanovanjske inšpekcije. Tu se Ministrstvo za okolje in prostor v celoti ne strinja s tem predlogom, da naj se v zakon zapiše obveznost občin glede zagotovitve določenega števila bivalnih enot in časovnega intervala objavljenih razpisov. To utemeljujemo s tem, da v nekaterih občinah povpraševanja po neprofitnih najemnih stanovanjih ni, zato bi bil ta obvezen razpis za tiste občine nesmiseln. Če, recimo, občine razpisa ne bi imele več kot leto dni, se torej prosilci za razpis sploh ne bi prijavili, imajo ti prosilci pravico, da si sami na trgu najamejo primerno stanovanje in uveljavljajo pravico do subvencije k tržni najemnini, pri čemer niso več vezani le na teritorij stalnega bivališča; v tem primeru je to za njih lahko celo boljša situacija oziroma boljša rešitev. Najemniki neprofitnih in tržnih stanovanj so pri subvenciji k najemnini v celoti izenačeni, saj najemnikom tržnih stanovanj, ki izpolnjujejo pogoje, pripada tako neprofitni kot tudi tržni del subvencije. Tu bi dodal samo še to, da se zdaj pripravlja sprememba Stanovanjskega zakona, kjer bi se to področje tudi sistemsko izboljšalo. Tu je kar nekaj predlogov pripravljenih, ampak ker ta zakon še ni v fazi, da bi bil lahko v javni obravnavi, zdaj o teh detajlih ne bi govoril.</p>
               <p>Toliko bi bilo na kratko. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj dajem besedo gospodu Sandiju Čerinu z Ministrstva za notranje zadeve. Izvolite.</p>
            </sp>
            <sp who="ČurinSandi">
               <speaker>SANDI ČERIN:</speaker>
               <p>Hvala, spoštovana predsednica.</p>
               <p>Spoštovani poslanci, spoštovana varuhinja človekovih pravic z ekipo, ostali prisotni! Na splošno lahko ocenim sodelovanje Ministrstva za notranje zadeve in policije z varuhom človekovih pravic kot dobro. Ministrstvo za notranje zadeve in policija vsa priporočila varuha skrbno prouči in nanje pripravi ustrezne odzive in ukrepe, s katerimi poskušamo izboljšati in vsekakor nadgraditi postopke v duhu večjega spoštovanja človekovih pravic. Če izpostavim predvsem policijske postopke, lahko rečem, da Ministrstvo za notranje zadeve in policija si stalno prizadevata za dosledno spoštovanje človekovih pravic v policijskih postopkih, primerno komunikacijo in spoštljiv odnos policistov do posameznikov. Policisti se s področjem varstva človekovih pravic v policijskih postopih seznanjajo ves čas skozi različne oblike izobraževanja in usposabljanj ter analizo posameznih konkretnih primerov. Policija pri usmerjanju in vodenju dela policijskih enot upošteva tudi ugotovitve, ki izhajajo iz pritožbenih postopkov. V letu 2018 je na te osnovi generalna policijska uprava usposobila nekaj manj kot 400 udeležencev, ki neposredno izvajajo policijska pooblastila. Ena od tem so tudi policijska pridržanja v vseh pravnih podlagah, zadržanja, predstavitev analize pridržanj, praktični primeri, zagotavljanje pravic ob odvzemih prostosti, izdelava dokumentacije ob odvzemih prostosti in predstavitev napak, ugotovljenih ob obisku varuha v policijskih enotah. Zaradi lažjega in celovitega vpogleda v zakonske podlage, ki opredeljujejo pogoje in način izvedbe posameznih pooblastil, podzakonske predpise in navodila in usmeritve za delo policistov, je bila pripravljena računalniška aplikacija INFOPOL, ki je preko interneta policije dostopna vsem policistom. Tu so opisani primeri, ki služijo izobraževanju in usposabljanju policistov, pripravam policistov na samo izvedbo nalog in kasnejše analize izvedenih postopkov.</p>
               <p>Na splošno lahko ocenim sodelovanje Ministrstva za notranje zadeve in policije z varuhom človekovih pravic kot dobro. Ministrstvo za notranje zadeve in policija vsa priporočila varuha skrbno prouči in nanje pripravi ustrezne odzive in ukrepe, s katerimi poskušamo izboljšati in vsekakor nadgraditi postopke v duhu večjega spoštovanja človekovih pravic. Če izpostavim predvsem policijske postopke, lahko rečem, da Ministrstvo za notranje zadeve in policija si stalno prizadevata za dosledno spoštovanje človekovih pravic v policijskih postopkih, primerno komunikacijo in spoštljiv odnos policistov do posameznikov. Policisti se s področjem varstva človekovih pravic v policijskih postopih seznanjajo ves čas skozi različne oblike izobraževanja in usposabljanj ter analizo posameznih konkretnih primerov. Policija pri usmerjanju in vodenju dela policijskih enot upošteva tudi ugotovitve, ki izhajajo iz pritožbenih postopkov. V letu 2018 je na te osnovi generalna policijska uprava usposobila nekaj manj kot 400 udeležencev, ki neposredno izvajajo policijska pooblastila. Ena od tem so tudi policijska pridržanja v vseh pravnih podlagah, zadržanja, predstavitev analize pridržanj, praktični primeri, zagotavljanje pravic ob odvzemih prostosti, izdelava dokumentacije ob odvzemih prostosti in predstavitev napak, ugotovljenih ob obisku varuha v policijskih enotah. Zaradi lažjega in celovitega vpogleda v zakonske podlage, ki opredeljujejo pogoje in način izvedbe posameznih pooblastil, podzakonske predpise in navodila in usmeritve za delo policistov, je bila pripravljena računalniška aplikacija INFOPOL, ki je preko interneta policije dostopna vsem policistom. Tu so opisani primeri, ki služijo izobraževanju in usposabljanju policistov, pripravam policistov na samo izvedbo nalog in kasnejše analize izvedenih postopkov.</p>
               <p>Vsekakor bo policija tudi v prihodnje prioritetno pripravljala in v to aplikacijo objavljala tista policijska pooblastila in policijske postopke, pri katerih so bile v nadzorih, pritožbah in obiskih varuha ugotovljene nepravilnosti, skratka tam, kjer želimo dvigniti raven kakovosti izvedbe policijskih postopkov.</p>
               <p>Glede očitka o neučinkovitem nadzoru, lahko izpostavim, da vse sistemske nepravilnosti odpravljamo kolikor je mogoče hitro, ni pa se seveda mogoče izogniti posameznim napakam v nekaterih konkretnih primerih.</p>
               <p>Tudi glede ustavne presoje Zakona o nalogah in pooblastilih policije, bomo zagotovo spoštovali odločitev Ustavnega sodišča v teh štirih členih, ko so v ustavni presoji. Bi pa pri tem mogoče izpostavil dejstvo, da se v tem vmesnem času tudi na podlagi sprejete evropske direktive, so se ti pogoji nekoliko zaostrili, sploh glede evidenc potnikov v letalskem prometu.</p>
               <p>Jaz bi imel toliko uvodoma, če pa bodo seveda kakšna vprašanja, bom seveda z veseljem ugotovil.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj dajem besedo gospodu Stanetu Balohu iz Urada Vlade Republike Slovenije za narodnosti. Izvolite.</p>
            </sp>
            <sp who="BaluhStanko">
               <speaker>STANE BALOH:</speaker>
               <p>Hvala lepa, spoštovana predsednica, spoštovana varuhinja z ekipo, spoštovani poslanci, poslanke, dame in gospodje. Hvala lepa za besedo in seveda za krasno pripravljeno poročilo. Ker smo kot pristojna institucija Urad za narodnosti veste, da opravljamo horizontalno spremljamo uresničevanje ustavnih pravic narodnih skupnosti, seveda nam manjka pa ena zadeva, to pa je, da bi imeli vsaj delček izvršilne moči, ampak je nimamo, zaradi tega pa poskušamo v največji meri tudi usklajevati delo med resorji, ki se kakorkoli nanaša na italijansko, madžarsko in pa romsko skupnost.</p>
               <p>Vesel sem, da je tudi v tem poročilu kakšna zvezdica, to pomeni pri delovni skupini za pripravo načrtov, ukrepov, izvajanje predpisov na področju dvojezičnosti. Ta delovna skupina kot veste zaključuje v letošnjem letu tudi svoje delo, ampak ne glede na to, da smo se že srečali tudi z obema novima poslancema, zgleda, da bo potrebno to delovno skupino kar nadaljevati in pa seveda tudi opravljati nadaljnje delo. Eno od opozoril, ki ga tukaj varuhinja izpostavlja je tudi, bi rekel potrebe italijanske narodne skupnosti glede RTV programov in Capodistrie, kar smo že tudi intenzivirali delo in se intenzivno pogovarjamo tudi z Ministrstvom za kulturo, tako da bomo poskušali znotraj tega, kar je državni sekretar pravkar omenil, najti tudi nekatere solucije, kar se tiče centra Capodistria Koper, v tem delu. Seveda, znotraj tega je velik del namenjen tudi romski skupnosti, ki je pa tudi horizontalna tema in sem vesel, da so se nekateri državni sekretarji tega, te teme tudi dotaknili, da to nismo samo mi, ki ves čas opozarjamo organe, da je potrebno na tem segmentu tudi nekaj stvari narediti.</p>
               <p>Eno od opozoril, ki ga tukaj varuhinja izpostavlja je tudi, bi rekel potrebe italijanske narodne skupnosti glede RTV programov in Capodistrie, kar smo že tudi intenzivirali delo in se intenzivno pogovarjamo tudi z Ministrstvom za kulturo, tako da bomo poskušali znotraj tega, kar je državni sekretar pravkar omenil, najti tudi nekatere solucije, kar se tiče centra Capodistria Koper, v tem delu. Seveda, znotraj tega je velik del namenjen tudi romski skupnosti, ki je pa tudi horizontalna tema in sem vesel, da so se nekateri državni sekretarji tega, te teme tudi dotaknili, da to nismo samo mi, ki ves čas opozarjamo organe, da je potrebno na tem segmentu tudi nekaj stvari narediti.</p>
               <p>Ampak, tisto, kar je najbolj pomembno in kar se tiče našega urada je, da smo sprejeli tudi nov nacionalni program za Rome, 2017 – 2021, kjer je precej ukrepov, ki se nanašajo na neposredno delo in izvajanje različnih projektov posameznih ministrstev in pa seveda tudi delo, ki ga mora opraviti tudi urad, kot tisti organ, ki nadzira izvajanje teh ukrepov.</p>
               <p>Ta nacionalni program ukrepov je nenehno pod drobnogledom vladne komisije za romska vprašanja, tako da, tukaj je tudi stalna točka na dnevnem redu. Kadarkoli se komisija sreča, da so resorna ministrstva dolžna poročati tudi o izvajanju ukrepov, ki se bi naj izvajali skladno s tem programom.</p>
               <p>Velik del je namenjen tudi Zakonu o romski skupnosti in jaz se zahvaljujem, da ste, skladno s pooblastili, stopila v ta proces.</p>
               <p>Mi smo tudi podali tudi, bi rekel, zelo obširen odgovor na vaša priporočila in seveda v medresorski delovni skupini, ki smo jo vodili, smo, bi rekel, posvetili velik del tudi vašim priporočilom in jih v veliki meri tudi vključili, pretežno v delu, ki se nanaša na prostorsko urejanje. Tudi 5. člen, tisti famozni 5. a člen, zdaj v spremembi, je dobil, v povezavi z Ministrstvom za okolje in prostor, kjer je državni sekretar že omenil medresorsko delovno skupino, je dobil neko sinergijo.</p>
               <p>Se pravi, pravno podlago za interventno ukrepanje, v navezavi država in občina, kar se je delno tudi pokazalo v primeru Novega mesta, ampak neskladno z novelo zakona, ki sem jo ravnokar omenil, ampak je prišlo do politične sinergije in smo to zadevo tudi realizirali in tukaj smo iskali neko tako sinergijo, v tem zakonu, v peti noveli zakona, ki bo omogočila tudi interventne ukrepe države in lokalne skupnosti. Tako da, to smo tudi delno, bi rekel, v veliki meri tudi upoštevali.</p>
               <p>Naj povem, da smo v medresorski delovni skupini vključevali tudi, je bila ves čas vključena tudi romska skupnost, dvakrat so obravnavali omenjeni zakon in je bil tudi s strani celotne romske skupnosti, poudarjam, celotne romske skupnosti, tudi usklajen. Prišel je do Državnega zbora, ampak postopek bomo po vsej verjetnosti tudi morali, kot se spodobi, tudi ponoviti in seveda, iti ponovno v medresorsko usklajevanje, tako da, to nas še čaka.</p>
               <p>Jaz bi še samo omenil eno zadevo, da je ta medresorska delovna skupina, ki je omenil državni sekretar, z Ministrstva za okolje in prostor, pripravila res nekaj, nabor ukrepov, ki jih mora vlada sprejeti in seveda tudi finančno ovrednotiti in seveda mora iti v implementacijo. Tukaj pa je, politična volja, ki nas čaka v naslednjem koraku. Jaz mislim, da je delo bilo dobro in korektno opravljeno in da se nakazuje nekatere rešitve, ki bi lahko rešile te akutne probleme, ki jih Varuhinja, od Škocjana, kjer smo tudi realizirali vodo, ne bom govoril po kakšnem postopku, ampak je bila realizacija.</p>
               <p>Skratka in še, da zaključim. Dejansko, da prihaja do te sinergije, smo vzpostavili tudi dialog z lokalnimi skupnostmi, kjer se redno srečujemo z njimi in jim poskušamo pomagati pri oblikovanju tako imenovanih multi disciplinarnih plinov, kjer edino stvar, ki jo vidimo je, če občine delujejo v sistemu mreženja in povezave z vlado ali pa, recimo kar državo Republike Slovenije, potem lahko pride do konkretnih rezultatov.</p>
               <p>Hvala lepa in seveda, v nadaljevanju sem na voljo tudi na vsako vprašanje. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam. Sedaj predajam besedo gospodu Janku Marinku, z Vrhovnega sodišča Republike Slovenije, izvolite.</p>
            </sp>
            <sp who="MarinkoJanko">
               <speaker>JANKO MARINKO:</speaker>
               <p>Hvala lepa in lep pozdrav vsem.</p>
               <p>Na vrhovnem sodišču poročilo Varuhinje beremo z dveh vidikov. Eno je bolj sistemski vidik, drug vidik je vidik posameznih primerov, ki so izpostavljeni v tem poročilu. Pa tudi pri teh posameznih primerih nas pravzaprav zanima predvsem, ali lahko v njih zasledimo kakšno sistemsko napako, ki se je potem lahko na sistemski ravni tudi lotimo.</p>
               <p>Za te posamezne primere štejemo, da so odzivi posameznih sodišč ustrezni in tako nekako razbiramo tudi iz poročila Varuhinje, da temu je tako.</p>
               <p> Z vidika sistema nas zanima po eni strani navedbe v poročilu, ki nam kažejo, kakšno je stanje v sodstvu – in zato je <stage>/ nerazumljivo/</stage> te podatke povzemamo v letna poročila uspešnosti in učinkovitosti sodišč. Ker iz njih lahko razbiramo, v kakšno smer se stanje v sodnem sistemu premika – in ugotavljamo, da se premika v pozitivno smer. Zlasti na področju učinkovitosti, torej tisto, kar je ena od tem, ki je izpostavljena, je vprašanje hitrosti sodnih postopkov, predvsem pa tudi z drugega vidika. To je pa vidika kakovosti, ki je prav tako izpostavljen v tem poročilu. Tu pa v poročilu naletimo na omembo pravzaprav samo nekih zakonodajnih ukrepov Ministrstva za pravosodje, kar kaže morda na neko, čemur se reče zakonodajni optimizem. Čeprav je zdaj v istem poročilu varuhinje bilo za razumeti, da ve, da pravzprav samo zakonodajne spremembe ne bodo dosegle spremembe. Mi menimo celo, da v večini primerov ne gre za zakonodajne spremembe, ampak so potrebni neki praktični ukrepi. In na tem delu pa v okviru sodstva zdaj že tretje leto teče vrsta dejavnosti, projektov, ki so usmerjeni točno na izboljšanje kakovosti – pa tega v tem poročilu, nekako se mi zdi, nismo zasledili. Rekel sem – pretežno ne gre za to, da bi bili potrebni zakonodajni ukrepi, so pa seveda ponekod pa tudi potrebni. In mislimo, da je eno od tistih področij, kjer je pa to res potrebno, je zakon o kazenskem postopku, delno povezane tudi s tem, kar je bilo s strani uprave, zaporske uprave povedano. Ker nam te spremembe lahko bistveno pospešijo nekatere postopke, bistveno razbremenijo vse udeležence v postopkih, ampak sama tema Zakona o kazenskem postopku seveda ni predmet te komisije, ampak kakšnega drugega odbora Državnega zbora.</p>
               <p>V zvezi z ostalimi stvarmi bi omenil samo še to, kar je bilo danes izpostavljeno – Zakon o družinskih razmerjih. Prav na pobudo sodstva je bila oblikovana posebna implementacijska skupina, ki se ukvarja z vsemi možnimi vidiki implementacije tega zakona. V njej so udeleženi različni udeleženci, različni predstavniki različnih organov in štejemo zaenkrat, da stvari tečejo v to smer, da bo realizirano to, kar je bilo izpostavljeno, torej da bomo <stage>/ nerazumljivo/</stage> nadaljnji uveljavitvi zakona res pripravljeni za njegovo implementacijo. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo Vrhovnemu državnemu tožilstvu Republike Slovenije, gospe Janji Vrečič Perhavec. Izvolite.</p>
            </sp>
            <sp who="VrečičPerhavecJanja">
               <speaker>JANJA VREČIČ PERHAVEC:</speaker>
               <p>Dober dan.</p>
               <p>Lep pozdrav vsem tudi z moje strani. Tožilstvo priporočila varuha spoštuje in eventualne pomanjkljivosti, na katere smo opozorjeni, sproti odpraljamo.</p>
               <p>Glede novega priporočila v tem letnem poročilu, to je, da se obvešča ovaditelja o usodi ovadbe in pa glede hitrega reševanja zadev bi pa rekla naslednje. Obveščanje ovaditelja o usodi ovadbe je predpisano že v Zakonu o kazenskem postopku in tudi še nekaterih podzakonskih aktih in tožilci to tudi spoštujejo. Vrhovno državno tožilstvo pa spodbuja tožilce, da le-ti odgovarjajo občanom tudi na vsa ostala pisanja, ki morda niso ovadbe, vsaj z enim, se pravi prvim dopisom. V skladu z načelom dobrega upravljanja in vljudnosti.</p>
               <p>Glede ažurnosti poslovanja tožilcev pa se na Vrhovnem državnem tožilstvu – le-to spremlja mesečno. Poudariti pa je potrebno, da je določene ovadbe potrebno dopolniti pri drugih inštitucijah, tako da vedno to daljše reševanje zadev ne gre na breme tožilstva.</p>
               <p>Toliko bi jaz imela.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj bi morala dati besedo Pravno-informacijskemu centru nevladnih organizacij, ampak mislim, da ne vidim nikogar. Ali vidim gospo? Ne. Dobro. Potem mislim, da tudi z Amnesty International Slovenije trenutno ni nikogar, tako da jaz zaključujem zdaj te uvodne razprave.</p>
               <p>Naj povem, kakšen je postopek obravnave poročila. Najprej seveda bom zdaj odprla razpravo poslank in poslancev, potem pa boste lahko dobili še dodatno besedo tudi vabljeni.</p>
               <p>Najprej torej sprašujem, glede na to, da ste ostali vabljeni že povedali lahko svoje mnenje uvodoma, kdo od poslank in poslancev želi razpravljati o poročilu Varuha?</p>
               <p>Gospod Dejan Kaloh, izvolite, potem pa gospa Sukič. Izvolite.</p>
            </sp>
            <sp who="KalohDejan">
               <speaker>DEJAN KALOH (PS SDS):</speaker>
               <p>Predsedujoča, hvala za besedo. Lep pozdrav vladni strani, kakor tudi kolegom poslancem, ter tisti, ki nas gledajo za malimi zasloni.</p>
               <p>Gospa Varuhinja je uvodoma omenila, da je poročilo zelo obsežno, 425 strani in se trudi biti tudi kar se da natančna.</p>
               <p>Jaz sem vendarle opazil neko umanjkanje in to na področju pravice otrok. Ne glede na to, da v podpoglavjih je skoraj zajeto vse kar je pomembno, se pravi, od družinskih razmerij, otroci v šoli, socialnega področja, tudi otrok s posebnimi potrebami, mi je pa manjkalo v tem letnem poročilu, morda rubrika, ki bi jo sam poimenoval otroci v širšem političnem družbenem kontekstu.</p>
               <p>Urad Varuha se je pred kratkim sam odzval na zlorabe otrok v politične namene. Do tistega dela še bom prišel. In pa, sam opažam tudi neko neposredno politično indoktrinacijo otrok v zadnjem času. Govorim o teh aktualnih političnih zlorabah otrok, kjer se dejansko vidni politiki, ki kandidirajo zdaj, pred prihajajočimi lokalnimi volitvami, brezsramno slikajo z otroci.</p>
               <p>Zdaj, v primeru Ljubljanskega župana je to, bi rekel, prikrito z nekim paravanom, pod skrbnostjo varstva otrok na cesti. Govorim o tem. V primeru Mariborskega župana pa je celo to, bi rekel, odkrito za namene volilne kampanje, čeprav res, da v družbi staršev.</p>
               <p>Mariborski, Ljubljanski otroci so bili izpostavljeni po moji oceni brutalnemu političnemu izkoriščanju. Iz Urada Varuha človekovih pravic res da sporočili, vidim gospoda tam komentira gospe Varuhinji, da so otroci bili fotografirani z dovoljenjem staršev, to je res, ampak vi ste to zapisali, da to ni problematično.</p>
               <p>S tem se absolutno ne strinjam. Takšno početje bi vaš urad še kako moral <stage>/ nerazumljivo/</stage> in ga označiti kot eksplicitno politično nasilje nad otroki. Naj vas citiram. Iz vaši strani je prišlo blog opozorilo, nekako tako ste ga koncepirali: »Kljub temu pa starše opozarjamo, da je vključevanje otrok v predvolilne aktivnosti lahko po svoji vsebini tudi nasilje, če se otroci tem aktivnostim ne morejo svobodno izogniti na enak način, kot to lahko storijo odrasli«.</p>
               <p>Seveda se ne morejo, saj to je jasno samo po sebi. Dalje navajate. »Varuh zato priporoča, da naj vsi, ki jim je zaupana skrb za otroke, neposredne stike z otroki, z nosilci političnih funkcij ali s kandidati za take funkcije načrtujejo zunaj časa, ko poteka volilna kampanja«.</p>
               <p>Zdaj, Varuh človekovih pravic je seveda osrednja institucija za varstvo otrokovih pravic, zato, to je v bistvu zgolj apel, <stage>/ nerazumljivo/</stage> ki je resni komentar vašemu uradu, pa tudi vašemu nasledniku, naslednici, da ste posebej pozorni, no, nad temi zlorabami otrok. To so dejansko zlorabe, sami delno priznavate, v politične namene.</p>
               <p>Dotaknil bi se še te indoktrinacije, ki poteka po nekaterih osnovnih šolah, ali v prostem času, pa celo med rednim poukom, kjer jih še vedno, bi rekel, »šemijo« v te rdeče rutice, kjer obujajo neko jugo nostalgijo. Zdaj, otroci že razlikujemo med samimi barvami, med rdečo, pa rumeno, ki pač opozarja na varnost v prometu, ampak, ne razumejo pa seveda tega, seveda, političnega konteksta, ker so enostavno njihove dušice premajhne, prenežne in mislim, da v letu 2018 ne rabimo več Titovih pionirjev, ampak rabimo predvsem Slovenske pionirje, ki se zavedajo samostojne Slovenije, utemeljene na pomladnih vrednotah. Navsezadnje je o tem govoril tudi včeraj predsednik Republike Slovenije, v Polčah, gospod Borut Pahor.</p>
               <p>Tako da, še vas enkrat pač, na nek način, opozarjam in naprošam, da ste v naslednjem poročilu tudi ta segment, mogoče ga uvrstite v vaše poročilo.</p>
               <p>Hkrati pa tudi sam čestitam gospe Nussdorfer za prejeto medaljo za življenjsko delo, na nedavnih pravosodnih dnevih, to vseeno kaže na to, da so vas prepoznali kot včasih izkušeno državno tožilko in pa osebo, ki je dosti prispevala na humanitarnem področju.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Če boste želeli vam bom, potem ob koncu dala besedo, da boste lahko pojasnili določene stvari.</p>
               <p>Sedaj pa dajem besedo gospe Nataši Sukič.</p>
               <p>Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Hvala, predsedujoča, za besedo.</p>
               <p>Spoštovana varuhinja!</p>
               <p>Lep pozdrav tudi vsi ostali!</p>
               <p>Uvodoma bi se pridružila čestitkam za priznanje za izredne delovne uspehe na področju pravosodja, ki ste ga te dni prejela. Najprej bi tudi splošne zadeve male pokomentirala, vas kaj povprašala, potem bi se pa dotaknila čisto malo še nekaterih vsebinskih zadev.</p>
               <p>Kot varuhinja opozarjate tudi na neodzivnost državnih organov na neupoštevanje priporočil in opozoril ta opozorila se ponavljajo skozi poročila že vrsto let. To sistematično ignoriranje priporočil varuha je dejansko zaskrbljujoče pa me zanima kako bi vi kot varuhinja to komentirala oziroma kako vi vidite rešitev kako bi se to dalo končno izboljšati? Poročilo omenja tudi Svet za človekove pravice, ki deluje od junija leta 2018 to je posvetovalno telo varuha, čigar članica predstavniki civilne družbe znanost in oblasti in člane imenuje varuh oziroma varuhinja. Sedem članov sveta prihaja iz civilne družbe, pokrivajo različna področja zdravstvo, mladino, okolje, kulturo, enostavnost spolov itd<gap n="..."/> V tem svetu je tudi predstavnik verskih skupnosti, ampak v tem aktualnem svetu je to predstavnik rimskokatoliške cerkve verskih skupnosti pa je 50 različnih v Sloveniji. Zanima me po kakšnem principu je v prednosti recimo predstavnik <stage>/ nerazumljivo/</stage> napram ostalim verskim skupnostim, kako je prišlo do tega imenovanja? Prav tako me tudi zanima koga predstavlja, kateri del civilne družbe predstavlja nekdanji varuh Ivo Bizjak, ki je tudi član tega sveta torej katero civilno družbeno javnost predstavlja?</p>
               <p>Potem bi tukaj omenila, da varuh naj ne bi obravnaval zgolj prispelih pobud, ampak naj bi spremljal tudi aktualno stanje in se dotikal širših družbenih vprašanj pomembnih za varstvo človekovih pravic ter pravno varnost državljank in državljanov se pa zgodi ali pa v mnogih primerih oziroma ste odgovarjala kot varuhinja, da nimate določeni pooblastil. Na primer, v primeru sovražnega govora v medijih češ, da imate pooblastila zgolj v razmerju do državnih organov lokalne samouprave in nosilcev javnih pooblastil. Dejstvo je, da bi varuh oziroma varuhinja vendarle lahko opozarjala, podajala kritiko in pozivala k odgovornosti tudi širše pa me zanima vaš komentar tega opažanja.</p>
               <p>Sedaj bi se pa ustavila pri vsebinskih zadevah in sicer pri poglavju 2.1 pri ustavnih pravicah najprej. In sicer, ponovno se nadaljuje pereča problematika, ki se ves čas ponavlja in to je blagoslavljanje javnih šol, vrtec, občin varuhi nanjo skozi dosledno opozarjate to smo lahko prebrali v poročilih za 2015, 2016, 2017. Po 7. členu Ustave, Ustava jasno določa, da morajo biti država in verske skupnosti ločene a v praksi pač očitno glede na to prakso, ki sem jo omenila ni tako. Pri blagoslavljanju javnih vrtec in šol gre tudi za kršitev 92. člena Zakona o organizaciji financiranja vzgoje in izobraževanje, ki prepoveduje izvajanje konfesionalnih dejavnosti v javnih vrtcih in šolah, vendar kršitev tega 72. člena ni predpisanih sankcij. Zakon tako prepoveduje določeno ravnanje, vendar kršitev ne predvideva sankcij in je torej to nepopolni predpis ali <stage>/ nerazumljivo/</stage>. Zaradi odsotnosti sankcije taka zakonska določba torej ne more učinkovito doseči svojega namena. Na to dejstvo ste kot varuhinja pozvali, da je treba poskrbeti, da bo zakon predpisoval tudi sankcijo za kršitev prepovedi konfesionalne dejavnosti v javnih šolah in vrtcih ali pa - to ste zapisali - za potrebne zakonodajne spremembe, po katerih bodo organizirani religiozni obredi v javnih šolah in v vrtcih dovoljeni. Sedaj moram tukaj pač pripomniti, da je pač ta vaša pobuda za te potrebne zakonodajne spremembe v nasprotju s 7. členom Ustave, ki striktno torej zapoveduje ločitev kot rečeno ločitev cerkve in države oziroma, ki predpisuje in od varuha pričakujemo, da bo branil načela ločenosti cerkve in države, laično javno šolstvo in sekularnost pa me zanima kako komentirate ta vaš poziv, ki je dejansko v nasprotju s tem 7. členom?</p>
               <p>Potem, kar se etike javne besede tiče. Varuhinja tudi tokrat obravnava več zadev s področja svobode izražanja, med drugim ugotavlja nestrpnost do begunskih otrok, beguncev, do pripadnikov islamske skupnosti itd<gap n="..."/> V Levici ves čas opozarjamo in tudi opažamo, da se z begunsko krizo v Evropi vse bolj širi tudi sovražni govor in vsi drugi vidiki nestrpnosti, ki so tudi navsezadnje spodbujeni s tem govorom in da se ta sovražni govor vedno znova opravičuje in dopušča pod okriljem svobode izražanja. Namreč naj bi ljudje imeli pravico izražati svoje mnenje o posameznih in družbenih skupinah to je dejstvo nimamo pa pravice sovraštva razpihovati niti napeljevati k sovražnim praksam. Varuhinja poziva, da se opredelite do spornih izjav ali obsodite določena stališča ste odgovorili, da če bi privolili v to bi se izgubili v množici mnenj, izgubilo bi se merilo za odziv, da je treba spoštovati zahteve po pluralizmu brez katerih ni demokratične družbe. Zanima me kako sedaj pravzaprav komentirate to, ker na neki način je ta sovražni govor, ki se skriva pod krinko svobode izražanja in se vse bolj razrašča v javnem prostoru dejansko napeljuje na izključevanje, na negativno razlikovanje, na diskriminacijo, na rasizem, ksenofobijo skrito pod retoriko navidezne ogroženosti in nevarnosti? Od varuha se seveda pričakuje, da se niti implicitno ne sme dajati legitimitete tovrstnim praksam sovražnega govora pa me zanima vaš komentar glede tega.</p>
               <p>Sedaj bi še mogoče pa čisto na kratko komentirala še neke druge upravne zadeve. In sicer, tudi varuhinja zagovarja, da se mora kar se tiče financiranja zasebnih šol kot varuhinja ste zagovarjali, da se mora programe zasebnih in javnih šol enako financirati, citiram: »Če se je država odločila del šolstva prepustiti zasebni pobudi mora zagotoviti tudi enake pogoje za delovanje.« Zakon o financiranju vzgoje in izobraževanja za isti program zasebnih šolam zagotavlja 85 % sredstev javnim šolam pa 100 % sedaj vi kot varuhinja menite, da je različno plačevanje vsebinsko enakih stvari diskriminatorno in da to povzroča socialno razlikovanje pa bi jaz to malo pokomentirala s stališča Levice. Ves čas smo v Levici večkrat že v preteklosti sklicali tudi nujne seje, zaradi zaščite - sedaj se te stvari malo povezujejo, zato da ne bo kakšnega presenečenja - in načela ločenosti cerkve in države in zaščite javnega šolstva. Javna šola je lahko javna, univerzalno dostopna in nediskriminatorna le, če je nazorsko nevtralna oziroma sekularna vemo pa, da je dosti privatnih šol recimo malo drugače funkcionira. Javna šola lahko enakovredno obravnava učence različnih nadzorov in veroizpovedi prav, zato ker je sekularna, ker v njej ni religij. Javna šola dobi le proračunski denar, zasebne šole se lahko financirajo še ustanovitelji in to vodi v neki elitistični šolski sistem lahko. Prav tako javna šola mora sprejeti vsakega učenca, zasebna šola pa recimo lahko izbira</p>
               <p> koga bo sprejela in določa neke svoje kriterije in na ta način lahko diskriminira na podlagi različnih podlag, recimo na podlagi verskih ali katerih drugih osebnih okoliščin. Lahko ne sprejme priseljencev recimo ali tistih, ki prihajajo iz revnejših okolij. Znano je, da zasebne šole razvrščajo otroke s posebnimi potrebami, zato menimo, da zasebno šolstvo ne bi smelo črpati javnih sredstev, ker dejansko omogoča razne podlage za razne neenakopravne obravnave in diskriminacije. Torej, varuh oziroma varuhinja mora biti po mojem prvi branik takih načel. V tem poglavju se nahaja tudi tema šolska prehrana. In sicer, varuhinja je tudi v lanskem letu obravnavala pritožbe glede šolske prehrane oziroma zahteve staršev pa vegetarijanski prehrani v šolah. In kot varuhinja menite, da vrsta prehrane ni človekova pravica, ki bi jo bilo mogoče uveljavljati po sodni poti temveč prosta izbira, ki bi jo morali vsi drugi spoštovati ni pa dolžnost javnih zavodov zagotavljati posebne prehrane posameznikom glede na njihove želje, prepričanj in podobne osebne okoliščine. Vaš namestnik je celo izjavil, da sedaj se pobudam za brezmesno prehrano šole uspešno upirajo. Ta komentar me nekako preseneča, da prehaja<gap n="..."/> To imam zapisano, očitno je to res. Kot veste se v Levici zavzemamo za možnost odprte izbire glede prehranskih standardov smisla uravnotežene, dostopne in zdrave lokalno predelane prehrane. Gre tudi za to, da je vrsta argumentov, ampak ne bom jih sedaj navajala. So tudi zdravstveni navsezadnje argumenti, ko nekateri otroci potrebujejo drugačno prehrano. Da so tudi šole, ki so vzor kako se ravna - recimo druga gimnazija v Mariboru -, ki omogoča različne izbire. Hočem samo opozoriti na to, da ne vem če je prav, da se varuh izraža na tak način kot je tukaj zapisano.</p>
               <p>Toliko za enkrat z moje strani. Zelo bom vesela vaših odgovorov in vaših proti komentarjev in proti argumentov.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala lepa.</p>
               <p>Sedaj bom dala besedo gospodu Gregorju Strojinu, ki bo še v imenu Vlade, je želel nekaj povedati, že prej se je prijavil k besedi, potem pa takoj Matjažu Nemcu.</p>
               <p>Izvolite, gospod Strojin.</p>
            </sp>
            <sp who="StrojinGregor">
               <speaker>MAG. GREGOR STROJIN:</speaker>
               <p>Hvala za besedo.</p>
               <p>Najbrž je prišlo do nesporazuma. Prej sem predstavil uvodni del odzivnega poročila in metodologije, ker če ponovim, Ministrstvo za pravosodje je dobilo pristojnost koordinacije in namen uvodnega dela je bil predstaviti način, na katerega je poročilo nastalo.</p>
               <p>Če se pa osredotočim na priporočila, ki se nanašajo na Ministrstvo za pravosodje. Le teh je na resornem nivoju 15 bilo v letu 20017 v letnem poročilu Varuha človekovih pravic. Če pogledamo. Uresničevanja priporočil jih je 10 pomeni stalno nalogo, 2 sta bili realizirani, 3 pa so delno realizirana torej ni nerealiziranih. Nekatera so že predstavili kolegi. Gospod Podržaj iz Organa v sestavi URSIKS je predstavil priporočila, ki se nanašajo na področju omejitve osebne svobode. Predstavnica Državnega tožilstva je predstavila skrb tožilstva za hitro in učinkovito izvajanje kazenskega pregona storilcev kaznivih dejanj in v primeru morebitnega zavrženja ovadb dosledno seznanjenje oškodovancev z odločitvami, ki bodo utemeljene z jasnimi in obrazloženimi razlogi in pravnih poukom torej priporočilo 26. Predstavljeni so bili tudi postopki denacionalizacije, ki se delno nanašajo na Ministrstvo za pravosodje in je predstavilo Ministrstvo za javno upravo. Predstavnik Vrhovnega sodišča je predstavil ukrepe, ki se nanašajo na izboljšanje kakovosti sojenja. Ti so v poročilu navedeni v okviru Ministrstva za pravosodje na strani 71 torej je opozorjeno na to. Tisto, kar še ni bilo povedano so priporočila, ki se nanašajo na nadaljevanje dela ministrstva na področju izvrševanja sodb Evropskega sodišča za človekove pravice. Med nalogami Ministrstva za pravosodje je tudi usmerjanje ministrstev glede izvrševanja sodb mednarodnih sodišč, to pa se v pretežni meri nanaša ravno na izvrševanje sodb Evropskega sodišča za človekove pravice. V okviru tega deluje medresorska delovna skupina za koordinacijo izvrševanja sodb. Znotraj ministrstva za pravosodje pa tudi projektna skupina, ki pripravlja in usklajuje pripravo akcijskih načrtov in poročil za izvrševanje sodb ESČP. V 2017 je bilo pripravljenih devet akcijskih poročil oziroma načrtov, do konca junija letos pa še 21 in v oktobru letos so bile sprejete končne resolucije odbora ministrskih namestnikov sveta Evrope v kar trinajstih zadevah, s tem pa tudi končan nadzor nad izvrševanjem sodb Evropskega sodišča v teh zadevah. Pred dvema tednoma, torej na dan 26. 10., je tako imenovana Republika Slovenije odprtih le še 13 primerov, kar jo uvršča v skupino držav z najmanj neizvršenimi sodbami v Svetu Evrope. Za primerjavo, pred tremi leti smo imeli več kot 320 neizvršenih sodb, v začetku letošnjega leta pa okoli 45. Za namen boljše osveščenosti javnosti z izvedenimi ukrepi, je ministrstvo vzpostavilo v lanskem letu tudi spletno stran kjer so dosegljive podrobnejše informacije glede izvrševanja sodb Evropskega sodišča v sodelovanju z ostalimi resorji pristojnimi v posameznih zadevah ugotovljenih kršitev evropske konvencije o človekovih pravicah, ki jih ugotovi ESČP, pa si bomo še naprej prizadevali za koordinirano pripravo potrebnih individualnih in sistemskih ukrepov za izvršitev sodb ter o tem poročali svetu Evrope.</p>
               <p>V zvezi priporočili glede izobraževanja prekrškovnih organov in sodnikov zaradi zagotavljanja poštenega postopka o prekrškovnih zadevah ocenjujemo, da je to stalna naloga Ministrstva za pravosodje in Ministrstva za notranje zadeve. center za izobraževanje v pravosodju, ki deluje v okviru ministrstva, letno organizira tudi prekrškovno pravno šolo in v programu za lansko leto so bile obravnavane tudi teme, ki po oceni Ministrstva za pravosodje krepijo spoštovanje temeljnih jamstev poštenega postopka, ustavnopravna jamstva v postopku o prekrški prekluzija, prenehanje veljavnosti vozniškega dovoljenja, zadeve s poudarki iz sodne prakse, načelo »ne bisi ni dem« v prekrškovnem postopku, ustna obravnava v praksi, gluhi in naglušni, gluhoslepi v prekrškovnih postopkih, dodatno je Ministrstvo za pravosodje zagotovilo predavatelja na izobraževanje, ki ga za svoje uporabnike organizira ponudnik informacijskih rešitev na področju prekrškovnih zadev.</p>
               <p>Pri poročilih, ki se nanašajo na odvetniško zbornico oziroma delo z odvetniško zbornico, eno od priporočil je bilo, da naj se odvetniška zbornica še naprej učinkovito odziva na nepravilnosti v lastnih vrstah z učinkovitim delom svojih disciplinskih organov ter zagotovi hitro in objektivno odločanje o vloženih prijavah zoper odvetnike. Zakon o Odvetniški zbornici Slovenije nalaga, pa tudi njenim disciplinskim organom, da zagotovijo učinkovito nepristransko in pregledno uveljavljanje odgovornosti svojih članov za disciplinske kršitve, hkrati pa le te zavezuje k hitri izvedbi disciplinskih postopkov. Ti podatki o sestavi disciplinskih organov in v sami disciplinskih postopkih so dostopni na spletnih straneh odvetniške zbornice. Ministrstvo za pravosodje samo, podobno opozarja, da Vlada podobno kot tudi varuh nima možnosti vlaganja pravnih sredstev zoper odločitve teh organov ali celo možnosti spreminjanja njihovih odločitev. V disciplinskih postopkih sicer sodelujejo predstavniki Ministrstva za pravosodje, ti se disciplinskih obravnav redno udeležujejo in strokovno sodelujejo v različnih senatih s člani disciplinske komisije, ki jih imenuje odvetniška zbornica. Odvetniška zbornica oziroma odvetniki so tudi izrazili željo, ki je izražena v priporočilu varuhinje, naj se problematiko davčne ureditve brezplačne pravne pomoči, ki jo zagotavljajo odvetniki, reši celostno in tako z dohodninskega vidika kot tudi iz vidika davka na dodano vrednost. Po oceni Ministrstva za pravosodje gre za problematiko, ki zadeva normativo s področja javnih financ, davkov dohodnine in ne sodi v resor Ministrstva za pravosodje, si bo pa ministrstvo tudi v prihodnje prizadevalo za usklajevanje stališč glede te tematike med Ministrstvom za finance in odvetniško zbornico. Na nedavnem sestanku s predsednikom odvetniške zbornice</p>
               <p> je bilo tudi predlagano, da Odvetniška zbornica oblikuje konkreten predlog zakonske spremembe in ga posreduje Ministrstvu za finance. In še zadnji sklop priporočil, ki se nanaša na področje varstva pravic otrok, tu gre za priporočili 74 in 75. Ena je, da se prouči možnost, da se nespoštovanje otrokovega mnenja v smislu pomanjkanja utemeljitve zakaj mu sodišče ni sledilo, torej mnenja pridobljenega v postopku zagovorništva šteje za kršitev postopka, ki jo mora instančni organ nadzirati po uradni dolžnosti, štejemo, da je to priporočilo realizirano. Na podlagi analize zakonske ureditve in sodne prakse je bilo namreč ugotovljeno, da že veljavna zakonodaja in uveljavljena sodna praksa na civilno-pravnem področju, pa tudi zakon o kazenskem postopku terjajo od sodišča, da izjavo<gap reason="inaudible">
                     <desc>(?)</desc>
                  </gap> volijo otroka. Sem pa sodi tudi izjava otroka pri izvajanju zagovorništva. Upošteva pri svoji presoji in da v sodbi tudi utemelji zakaj ji morebiti ni sledilo. Sicer zagreši bistveno določbo postopka, ki jih je, in to je instančno sodišče dolžno upoštevati po uradni dolžnosti. Priporočilo 75 pa navaja, da naj Vlada čim prej pripravi predlog zakona, ki bo uredil status upravljanja in delovanja hiše za otroke ter opredelil načine usklajenega sodelovanja raznih služb in organov pri obravnavi otroka, žrtve kaznivega dejanja. Ministrica za pravosodje je 9. oktobra letos s predstavniki Ministrstva za delo, družino, socialne zadeve in enake možnosti, Ministrstva za zdravje, Ministrstva za notranje zadeve, Vrhovnega sodišča, Generalne policijske uprave ter generalnim državnim tožilcem podpisala zaveze o podpori pri sodelovanju pri implementaciji hiše za otroke v Sloveniji. Podpis zavez o podpori in sodelovanju pri implementaciji hiše za otroke v Sloveniji je še toliko bolj pomemben, ker predstavlja resne namene okrepiti varstvo otrokovih pravic v najbolj stresnih situacijah in preprečiti ponovno viktimizacijo otrok. Glavni namen vzpostavitve hiše za otroke je hitro ukrepanje, celostna obravnava otroka, poudarek pa je na otrokom prijaznem ter medinstitucionalnem sodelovanju. Z vidika Ministrstva za pravosodje štejemo, da nerealiziranih nalog ni.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala. Sedaj pa besedo dajem gospodu Matjažu Nemcu. Izvolite.</p>
            </sp>
            <sp who="NemecMatjaž">
               <speaker>MATJAŽ NEMEC (PS SD):</speaker>
               <p>Hvala lepa, spoštovana predsednica. Spoštovana varuhinja z ekipo, spoštovani kolegice in kolegi! Spoštovani vsi prisotni gostje!</p>
               <p>Tema, katera je meni osebno najbližje in katero smatram kot tisti srček komunikacije, dialoga, sporazumevanja, odpravljanje izzivov, mnogi so bili namreč v tem poročilu izpostavljeni, ampak vse se začne pri načinu komuniciranja. Torej, tematika sovražnega govora je praktično že stalnica v letnih poročilih Varuha človekovih pravic Republike Slovenije. Poročilo za leto 2017 torej ni izjema, saj je sovražni govor oziroma etika javne besede, kot se lepše temu rečem, v širšem smislu obravnavana v poglavju pod ustavne pravice. Varuhinja tudi opozarja, da je v poročilu za leto 2017 dan poseben poudarek samoregulacijskim mehanizmom na področju etike, javne besede ter ponavlja svoj poziv iz poročila iz leta 2016 in predvsem namenjenega nam, kolegicam, kolegom, poslankam in poslancem in drugim politikom, da sprejmejo etični kodeks in oblikujejo razsodišče, ki bi se odzivalo tudi na tovrstne manifestacije govora v politiki. Torej, govorim o problematiki in jo načenjam pri nas, doma, torej vsak od nas se mora povprašati kaj lahko storiti, da se ne ponovijo grozote iz 20., 30., 40. let prejšnjega stoletja, ko se je, vsaj v sodobni zgodovini vse skupaj začelo s sovražnim govorom z izpostavljanjem različnosti, z izpostavljanjem tistih, ki imajo drugačne poglede in se z nami ne strinjajo. Torej, v širšem mednarodnem kontekstu je ta rastoča nestrpnost ne samo zaradi osebnih okoliščin, ampak tudi zaradi izraženih stališč in posredovanja informacij v službi, javnosti zelo izpostavljena. Tako rekoč blizu nas, tudi v Evropi, govorimo o umorih in grožnjah novinarjev ali pa neposredno politikom. Seveda upoštevati je treba pojav novih tehnologih, za razliko iz pred stotih let ter socialna omrežja, ki so dejansko predrugačile koncept sam javnosti dojemanja komunikacije, v pravnem smislu pa še nimamo do konca razrešenega vprašanja med javnim in med zasebnim, predvsem dogajanjem na svetovnem spletu. Vsi se verjetno strinjamo, da neka objava, ki na spletu doseže velik krog ljudi ne more biti obravnavana kot zasebna komunikacija. Kratenje človekovih pravic in svoboščin na eni strani, svoboda demokratičnega izražanja na drugi strani, cenzura ali regulacija - to je vselej večna dilema.</p>
               <p>Sovražni govor sicer nastopa kot neka vrsta lebdečega označevalca pod plašč katerega se skuša uvrstiti marsikaj, odvisno od zornega kota in odvisno od situacije. Potrebno se je zavzemati za višanje nivoja javno izrečene besede. Vsi mi imamo kulturni vpliv in velikokrat smo prav mi politiki zgled. Zgled, kako se nagovarjamo in na to jaz sam opozarjam, da na rastoči sovražni govor tudi v razpravah med poslankami in poslanci in postavljanje meje le-teh oziroma prave regulacije. Posebej v tehtanju med dvema pravicama je ključna sorazmernost. Upoštevati je treba predvsem, da samoregulacijski mehanizmi so pomembni, pa vendar večplastna naloga države na področju človekovih pravic je odgovornost vzdržati se od kršitev človekovih pravic ustvarjati okoliščine v katerih je možno polno uresničevanje le-teh ter seveda se zaščititi pred kršitvami tretjih akterjev.</p>
               <p>Dejstvo je, da slovenska zakonodaja in predvsem način njenega uresničevanja z mnenjem in prakso tožilstva, ki usmerjata tudi ravnanje drugih deležnikov postavljajo lestvico kaznivega sovražnega govora ter njegovega sankcioniranja zelo visoko. Še posebej če jih postavimo ob bok standardov Evropskega sodišča. In rad bi opozoril, da je prav poziv iz 24.10. sprejete resolucije odbora ministru Sveta Evrope, ki poziva Republiko Slovenijo k okrepitvi naporov na področju preprečevanja odkrivanja pregona in kaznivega sovražnega govora.</p>
               <p>Socialni demokrati dajemo polno podporo Ministrstvu za pravosodje ter drugim resorjem, predvsem Ministrstvu za kulturo in Ministrstvu za izobraževanje, znanost in šport, da vodi odprto, vključujočo in vsebinsko široko razpravo o problematiki sovražnega govora, da skupaj vsi akterji, torej vse politične stranke v Državnem zboru na nek način najdemo konkretne ukrepe s katerimi bi v največji meri zagotovili, da do stopnje kaznivega sovražnega govora ter hudih kršitev človekovih pravic ne bi prišlo. Torej, začeti moramo pri nas. Začeti moramo pri nas politikih, da se samoomejujemo že na sejah odborov in komisij. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Besedo dajem gospe Mojci Žnidarič. Izvolite.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS SMC):</speaker>
               <p>Hvala za besedo. Lep pozdrav prav vsem prisotnim.</p>
               <p>Jaz se bom osredotočila na tista področja, ki so mi najbolj blizu.</p>
               <p>Poročilo smo seveda že na drugih odborih obravnavali. Res je bilo danih 76 priporočil. Zelo veliko jih je s področja invalidov, zaposlovanja invalidov, kajti invalidi so res ena izmed najbolj ranljivih skupin. Sami ste večkrat omenili, torej nesporno zakonodajo odpuščanja. Jaz bi posebej tu še poudarila res zelo dolge postopke in tudi zelo različne postopke pred invalidskimi komisijami, zato pozdravljam tudi priporočilo o tem skupnem medicinskem izvedeništvu. Posebej bi izpostavila tudi nadomestila za invalidnost, izredno nizka in tudi različna glede na dan zavarovanja, glede na dan invalidske komisije, ali je bil človek zavarovan ali ne zavarovan. Potem pravice invalidov, ki so vključeni v zaposlitveno rehabilitacijo ste tudi izpostavili, da predlagate, da se nagrada veže sorazmerno glede na opravljanje ur, predlagate tudi malico. Bi pa še eno zadevo tu izpostavila, nagrade do sedaj ne morejo uveljavljati delovni invalidi. Lahko jo tisti, ki so prejemniki socialnih pomoči, ne morejo je pa invalidi, ki imajo nadomestila na ZPIZ, ki pa so žal celo še nižja velikokrat kot so socialne pomoči. Tako da tukaj nas čaka res kar velik izziv, da bomo nekaj teh ali pa večino, še bolje pa vse, izzive tudi realizirali. Seveda je večina tega odvisnih tudi od finančnih posledic, nekaj pa je takih vaših predlogov vidim, ki niso vezani na neke visoke finančne posledice kot je na primer to, ko ste predlagali, da se omogoči nošenje lastnih dnevnih oblačil ljudem v varovanih oddelkih socialnovarstvenih zavodov, to se pa res zdi, da se da dokaj hitro tudi realizirati, če mogoče že nisem preslišala. Potem, ena stvar, ki sem jo videla in tudi nisem morala verjeti, ko me je kolegica pred meseci to razlagala, torej da je otrok star deset let dobil dohodninsko odločbo, da mora plačati dohodnino. Torej otrok je že izgubil očeta, enega izmed staršev pa potem dobiva to, tako da vsekakor se strinjam s tem priporočilom, kot ste rekli, da je treba spremeniti Zakon o dohodnini in tudi to izvzeti. Poudarili ste sami, da je nekaj zadev že bilo rešenih. Ta podatek je bil za lani dan, torej leta 2017 je bilo 2 tisoč 351 predlogov za izvršbe na nepremičnine zaradi dolgov, ki so bili manjši od tisoč evrov. Tole je na srečo v začetku lanskega leta torej bilo rešeno z Zakonom o izvršbi in zavarovanju, na osnovi katerega zdaj bo izvršba na nepremičnino možna oziroma res kot zadnje in izredna možnost za poplačilo dolga. Tudi to se mi zdi res nujno in zelo potrebna rešitev, ki je bila realizirana, tudi nekaj drugih stvari ste opozorili, poudarili, ki so bile realizirane. Na primer, sami ste opozorili tudi, da je bil narejen velik napredek pri izvrševanju sodb Evropskega sodišča za človekove pravice. Ena zadeva, ki nas čaka pa jo še lahko realiziramo in ste tudi vi jo potem kot zelo pomembno izpostavili, to pa je nadaljnje prizadevanje za izboljšanje položaja otrok s posebnimi potrebami. Posebej ste opozorili na otroke z avtizmom. Kot je bilo tudi z vaše strani zapisano in kot tudi vemo, je bivša poslanka, poslanka SMC, dr. Jasna Murgel v prejšnjem sklicu parlamenta tudi vložila novelo zakona o usmerjanju otrok s posebnimi potrebami. Žal je bila ta novela zaradi različnih političnih igric blokirana. Jaz mislim, da je tukaj res nujno, predvsem pozivam koleg iz koalicije, da to zadevo čim prej rešimo, če je pripravljena, da jo čim prej torej sprejmemo, kajti sami ste napovedali, tukaj celo oceno ustavnosti predpisov v kolikor se pač ta zadeva to neopravičeno diskriminiranje otrok s posebnimi potrebami ne bo rešilo. Mislim, da je kar nekaj stvari, ki jih lahko dokaj hitro rešimo in si tudi želim, da jih dokaj hitro rešimo.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam.</p>
               <p>Sedaj pa imam prijavljenega še gospoda Andreja Šušmelja. Izvolite.</p>
            </sp>
            <sp who="ŠušmeljAndrej">
               <speaker>ANDREJ ŠUŠMELJ (PSA SAB):</speaker>
               <p>Hvala gospa predsednica za besedo.</p>
               <p>Naj najprej začnem s čestitko. V imenu Stranke Alenke Bratušek, Varuhinji človekovih pravic, ker ima Slovenija enega najvišjih standardov varovanja človekovih pravic, kar kaže tudi status A v skladu s pariškimi načeli organizacij Združenih narodov. Začel pa bom s človekovo pravico, ki v Sloveniji še ni človekova pravica, sta jo uzakonili pa že dve državi, to je človekova pravica do spleta. Tudi v ostalih državah, ki je še nimajo uzakonjene kot človekovo pravico, kar 85 do 91 anketirancev trdi, da bi to morala biti človekova pravica in da si ne predstavljajo več življenja preko spleta. Kot še zanimivost, ti dve državi, ki sta že to uzakonili kot človekovo pravico, sta na testiranju znanja učencev vpisa 2015 dosegli prvi in drugo mesto na slovenski šolski sistem, je še vedno odličen, na tretjem mestu, ampak to veliko pove o odnosu do novih tehnologij.</p>
               <p>Drugo je pa seveda to kar sem hotel povedati o za enkrat še nepripravljenosti Slovenije, da ustrezno reagira na različne, ne samo sovražne vsebine, ampak tudi popolne dezinformacije. Tukaj imamo veliko kategorij, ki se pojavljajo na spletu in mislim, da bo splet v prihodnosti vse večje področje delovanja varuha človekovih pravic, ko se bodo sproti, ko se bodo reševale ostale, se bodo kazali novi problemi. Jaz to napovedujem točno tukaj. Skratka, ne gre samo za sovražni govor, lahko gre za lažne novice. Lahko gre za popolne dezinformacije. Na osnovi nekaterih dezinformacij so lahko kršene pravice potrošnikov o informiranju, lahko so kršene pravice o informiranosti in še marsikaj drugega. Recimo, posledica kakšnih takih lažnih trditev so tudi predsodki glede prehrane in zaradi tega imamo potem tudi v šolstvu razpravo staršev, ki so prepričani, da to je zdravo, to ni zdravo, ne vem kaj še vse, na osnovi nekega članka iz spleta.</p>
               <p>Kar je bilo prej omenjeno, kolikor jaz poznam prakso v osnovnih šolah in srednjih šolah, skoraj vsaka osnovna šola in srednja šola danes dajeta vegetarjanski in mesni meni, tako da jaz tu večjih težav ne vidim. Če se bo to razširilo na vse šolstvo pravzaprav ne moremo govoriti o nekih kršenih pravicah.</p>
               <p>Kar je prej omenila kolegica Sukič, ne gre toliko za zasebne in javne šole, ampak v Sloveniji je bila do sedaj najbolj zdrava praksa javno priznane vsebine. Javno priznane vsebine lahko izvaja javna šola ali tudi zasebna šola in tu se moramo zavzemati za to, če so to identične vsebine, da so tudi sto odstotno pokrite, plačane. Če pa ta šola, razen teh javno priznanih vsebin, izvaja še neke druge svoje vsebine, potem pa sem proti temu, da bi se to plačevalo iz državnega proračuna, kar to sploh ni nujno, da so verske šole, kolegica, lahko so to neke pedagoške prakse, ki sicer z religijo nimajo nikakršne povezave, ampak jih sodobno slovensko šolstvo ne sprejema. V takem primeru sem tudi proti. Ampak tisto kar je pa identično, kar je javno priznana vsebina sem pa za to, da se popolnoma pokrije.</p>
               <p>Še bi omenil kar je kolega povedal o otrocih. No, to je že tako stara tema, da so že v začetku 19. stoletja v Združenih državah politika imenovali kar baby-kissers ali poljubljevalci otročkov. Tako da je to strašansko stara tema. Vedno se je najbolj simpatično kazati z malčki. Seveda bom pa tu prepustil stroki naj oceni ali so bili ti otroci s soglasjem staršev postavljeni pred kamere ali pred fotoaparate, tako da tu se ne bom vtikal.</p>
               <p>Skratka, kar se tiče še kolega Nemca, ki je načel sovražni govor, bi pa tu spomnil na Karla Popperja in njegov paradoks strpne družbe. Popper je leta 1945 po vsem velikem zlu, ki se je zgodilo v Evropi in ko so se začeli intelektualci zavedati in se spraševati, ja, kako smo do tega prišli, je Karl Popper napisal takrat prvič paradoks strpne družbe, ki pravi takole: Če hoče družba ostati strpna mora biti nestrpna do nestrpnosti, sicer bo postajala vedno bolj nestrpna sama v sebi.</p>
               <p>To je bilo vse, kar sem želel povedati. Najlepša hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Repliko je želela gospa Sukič.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Poglejte, spoštovani kolega, jaz sem zelo jasno opozorila na neke druge aspekte, ki jih te zasebne šole, ki se tičejo današnje teme pravzaprav, kjer lahko pač se izbirajo učenci po različnih kriterijih in tukaj prihaja do diskriminacij zaradi osebnih okoliščin teh ali onih. Nisem vezala tega izključno samo na verske šole, da se razumemo, to sem samo kot primer navedla. Ampak te zasebne šole pač imajo neke svoje litistične kriterije in diskriminirajo. In najprej puščajo pač revnejši, socialno izključeni ali kakorkoli drugače stigmatizirani otroci nimajo enake dostopnosti do teh šol. Na to sem opozorila in mislim, da se to danes še kako tiče tematike, ko govorimo o varovanju človekovih pravic, o enakih možnostih za vse, o socialni vključenosti in tako naprej. In opozorila sem, da pač javne šole pa pač sprejemajo vse in so odprte za vse in kot take morajo biti naša prioriteta, izključna prioriteta. Mislim, nismo tu na nekem divjem trgu in ne moremo se iti pri vseh stvareh enakih tržni zakonitosti in enake svobode trga in tako naprej, zaradi tega, ker gre za neke povsem druge zadeve. In tukaj, to je zelo občutljivo področje, zelo pomembno družbeno področje in se tiče celotnega družbenega razvoja in pa seveda odpravljanja diskriminacije enakih možnosti, socialne vključenosti, itn., in to je treba biti zelo zelo pozoren in subtilen pri teh stvareh.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo podpredsedniku Komisije za človekove pravice, gospodu Aljažu Kovačiču.</p>
               <p>Izvolite.</p>
            </sp>
            <sp who="KovačičAljaž">
               <speaker>ALJAŠ KOVAČIČ (PS LMŠ):</speaker>
               <p>Hvala za besedo predsedujoča. Lep pozdrav vsem prisotnim!</p>
               <p>Najprej bi se navezan na gospoda Kaloha, ki je odprl zanimivo temo glede slik otrok. Tukaj bom kot nekoliko mlajši poslanec spregovoril mogoče malo drugače kot mislite glede na mojo mladost. Recimo za mene je obsojanja vredno ne samo, ko politiki zlorabljajo slike otrok, ampak se moramo vprašati kot družba ali je sprejemljivo, da starši sploh dajejo otroke na vse te družbena omrežja in kaj bo recimo čez dvajset let, ko je danes nek otrok star eno leto, bo več našel na internetu o sebi kot sploh ve kaj vse je sam doživel.</p>
               <p>Dotaknil bi se tudi sovražnega govora. To je taka tema, ki je v Sloveniji tudi velikokrat zlorabljena. Mislim, da bi morali ločiti sovražni govor, ki je po Kazenskem zakoniku se pravi, kaj je sovražni govor po Kazenskem zakoniku in kaj je nek sovražni govor, ki je v neki družbi sprejemljivo. V Sloveniji je velikokrat gre nekaj, se pravi, tudi v parlamentu, nasploh v družbi se izgovorijo grde besede, nekdo se počuti užaljenega, gre na sodišče, najprej na slovensko, tukaj uspe, med tem ko potem Evropsko sodišče za človekove pravice to razsodbo zavrne in potem se nekako vloga obrne, se pravi, tisti ki je najprej bil tožen, kasneje postane žrtev tega. Tako, da mislim, da bi tukaj pristojne inštitucije morale veliko narediti v smislu nekega izobraževanja, se pravi, kaj je sovražni govor in družba bi morala sprejeti oziroma zavračati grde besede, mogoče ni prava beseda sovražni govor, ampak samo povedati, da v neki družbi neke besede niso sprejemljive. Veliko je bila govora o invalidih, tudi o študentih invalidih, predvsem glede njihovega prevoza, bi pa se dotaknil neke druge teme. Za študente s posebnimi potrebami oziroma z otroki s posebnimi potrebami je nekako dobro urejeno v osnovnih šolah in potem v srednjih šolah, problemi pa nastanejo na samih študijih. Še vedno dejansko nimamo nekega nacionalnega pravilnika, ki bi urejal otroke s posebnimi potrebami oziroma posamezne fakultete imajo pravilnike za otroke s posebnimi potrebami zraven katerih, se pravi, študentov in invalidov spadajo tudi študentje športniki, kulturniki, študentje starši, na primer tudi socialno šibki. Najverjetneje se vsi zavedamo, da nek študent invalid nima enakih problemov kot jih ima športnik ali pa kulturnik. Se pavi, lansko leto se je sicer sprejel zakon o urejanju položaja študentov, ki bi naj s 1. 10. 2019 ministrstvu naložil, da sprejme nacionalni pravilnik, ki bo nekako ločil študente invalide napram drugim študentom s posebnimi potrebami. Študentje invalidi potem na samih fakultetah imajo neke ugodnosti oziroma, da jim pomagajo, da lažje opravljajo študij, od tega da imajo recimo neke dodatne vpisne roke, izredne vpisne roke, še vedno pa recimo ni neke osebne asistence. Se pravi, če pride nek gluh študent, recimo čeprav bi zakonsko to moral imeti, recimo glasovnega jezika, mu fakultete zaradi finančne podhranjenosti tega ne morejo omogočati. Prav tako veliko fakultete v Sloveniji obratuje v starih zgradbah, tako da je na žalost veliko študentom onemogočeno, da se sploh vpišejo na neko fakulteto, ker dejansko jim niso te fakultete dostopne. Prav tako pa se same fakultete, vsaj po mojem mnenju kolikor sem delal z njimi, na povsem narobe način rešujejo te probleme. Za primer, da povem, da pride na fakulteto študent na invalidskem vozičku in potem oni zgradijo, ne vem, dvigalo. Potem pa čez tri leta pride študent, ki je slep, pa se tega problema lotijo. Se pravi, ne gledajo neke širše zgodbe, da bi dejansko za dvajset let rešili probleme za vse študente. Dejansko me tukaj zanima, kaj dela varuh na tem področju, da bi te anomalije uspel rešiti. Potem me pa še zanima, ker so človekove pravice nekakšna univerzalna zadeva, danes so bile bolj kot ne poudarjene le neke manjše skupine, ki imajo seveda velike probleme. Med tem ko bi sam izpostavil na splošno mlade. Se pravi, mladi po tem ko opravijo študij imajo velike probleme s samo zaposlitvijo, potem se pa dejansko sploh nimajo možnost, da si ustvarijo družino. Velikokrat se dogaja, recimo, na samih razgovorih, tako v javnem kot zasebnem sektorju, da delodajalci postavljajo predvsem mladim ženskam neprijetna vprašanja, recimo, kdaj načrtujejo otroka. To je za mene nesprejemljivo. Zadnjič sem slišal za en primer, ki bi ga rad tu izpostavil kot dobro prakso, da je en ravnatelj, ko je slišal, da ima zaposlena, ki je bila za določen čas, pričakuje otroka ji je dejansko ponudil zaposlitev za nedoločen čas, čeprav je vedel, da bo čez 5 mesecev šla na porodniško. Se pravi, to je primer neke dobre prakse, da bi delodajalci omogočili mladim, da dobijo službe, da lahko živijo. In potem se, recimo, družba velikokrat sprašuje zakaj danes mladi nimamo otrok pri 20., 25. letih kot so jih imeli na primer naši starši. Se pravi, da moramo tudi to širšo problematiko gledati in upam, da bo tudi v bodoče tako ugledna inštitucija, kot je varuh človekovih pravic tudi mogoče na te širše probleme dal večji poudarek. Hvala.</p>
               <p>Veliko je bila govora o invalidih, tudi o študentih invalidih, predvsem glede njihovega prevoza, bi pa se dotaknil neke druge teme. Za študente s posebnimi potrebami oziroma z otroki s posebnimi potrebami je nekako dobro urejeno v osnovnih šolah in potem v srednjih šolah, problemi pa nastanejo na samih študijih. Še vedno dejansko nimamo nekega nacionalnega pravilnika, ki bi urejal otroke s posebnimi potrebami oziroma posamezne fakultete imajo pravilnike za otroke s posebnimi potrebami zraven katerih, se pravi, študentov in invalidov spadajo tudi študentje športniki, kulturniki, študentje starši, na primer tudi socialno šibki. Najverjetneje se vsi zavedamo, da nek študent invalid nima enakih problemov kot jih ima športnik ali pa kulturnik. Se pavi, lansko leto se je sicer sprejel zakon o urejanju položaja študentov, ki bi naj s 1. 10. 2019 ministrstvu naložil, da sprejme nacionalni pravilnik, ki bo nekako ločil študente invalide napram drugim študentom s posebnimi potrebami. Študentje invalidi potem na samih fakultetah imajo neke ugodnosti oziroma, da jim pomagajo, da lažje opravljajo študij, od tega da imajo recimo neke dodatne vpisne roke, izredne vpisne roke, še vedno pa recimo ni neke osebne asistence. Se pravi, če pride nek gluh študent, recimo čeprav bi zakonsko to moral imeti, recimo glasovnega jezika, mu fakultete zaradi finančne podhranjenosti tega ne morejo omogočati. Prav tako veliko fakultete v Sloveniji obratuje v starih zgradbah, tako da je na žalost veliko študentom onemogočeno, da se sploh vpišejo na neko fakulteto, ker dejansko jim niso te fakultete dostopne. Prav tako pa se same fakultete, vsaj po mojem mnenju kolikor sem delal z njimi, na povsem narobe način rešujejo te probleme. Za primer, da povem, da pride na fakulteto študent na invalidskem vozičku in potem oni zgradijo, ne vem, dvigalo. Potem pa čez tri leta pride študent, ki je slep, pa se tega problema lotijo. Se pravi, ne gledajo neke širše zgodbe, da bi dejansko za dvajset let rešili probleme za vse študente. Dejansko me tukaj zanima, kaj dela varuh na tem področju, da bi te anomalije uspel rešiti. Potem me pa še zanima, ker so človekove pravice nekakšna univerzalna zadeva, danes so bile bolj kot ne poudarjene le neke manjše skupine, ki imajo seveda velike probleme. Med tem ko bi sam izpostavil na splošno mlade. Se pravi, mladi po tem ko opravijo študij imajo velike probleme s samo zaposlitvijo, potem se pa dejansko sploh nimajo možnost, da si ustvarijo družino. Velikokrat se dogaja, recimo, na samih razgovorih, tako v javnem kot zasebnem sektorju, da delodajalci postavljajo predvsem mladim ženskam neprijetna vprašanja, recimo, kdaj načrtujejo otroka. To je za mene nesprejemljivo. Zadnjič sem slišal za en primer, ki bi ga rad tu izpostavil kot dobro prakso, da je en ravnatelj, ko je slišal, da ima zaposlena, ki je bila za določen čas, pričakuje otroka ji je dejansko ponudil zaposlitev za nedoločen čas, čeprav je vedel, da bo čez 5 mesecev šla na porodniško. Se pravi, to je primer neke dobre prakse, da bi delodajalci omogočili mladim, da dobijo službe, da lahko živijo. In potem se, recimo, družba velikokrat sprašuje zakaj danes mladi nimamo otrok pri 20., 25. letih kot so jih imeli na primer naši starši. Se pravi, da moramo tudi to širšo problematiko gledati in upam, da bo tudi v bodoče tako ugledna inštitucija, kot je varuh človekovih pravic tudi mogoče na te širše probleme dal večji poudarek. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Nimam več prijavljenih k razpravi poslank in poslancev, bi želela še sama nekaj ob koncu pridati k tej razpravi, potem pa bom dala besedo, če bo želel mogoče še kdo od vabljenih kaj dodati, sicer pa varuhinja človekovih pravic bo potem naredila ta zaključek in odgovorila tudi na vprašanja, ki so bila izpostavljena v tej razpravi.</p>
               <p>Mogoče bi za začetek rekla tako, da jaz imam neke vrste, ne vem, če je prava beseda, ampak neke vrste privilegij v tem trenutku, da poznam malo bolj tudi zgodovino teh poročil različnih varuhov človekovih pravic, vendarle sem tukaj že kar precej časa, tako da lahko tudi primerjam kakšno je bilo delo pod nekaterimi drugimi varuhi, kakšno je delo pod sedanjo varuhinjo, ki ima še, mislim da, sedaj približno tri mesece do dokončanja svojega mandata, potem pa bomo šli v novo izbiro varuha človekovih pravic. Ampak tukaj lahko rečem, da so se iz leta v leto ta poročila vedno bolje izboljševala in da smo dejansko lahko poslanci Državnega zbora, tudi zaiteresirana javnost, torej vsi tisti, ki na takšen ali drugačen način spremljate kakšno je varovanje in spoštovanje človekovih pravic v državi Sloveniji, lahko dejansko videli kje so največji problemi. Zelo sistematično je samo poročilo zapisano. Tukaj moram reči, da vse pohvale uradu varuha človekovih pravic.</p>
               <p>To poročilo zelo jasno kaže kakšno je stanje na področju spoštovanja in varovanja človekovih pravic. Mi smo kot država, če pogledamo malce širše na človekove pravic izšli iz nekega sistema, ki je grobo kršil človekove pravice in zato je še toliko bolj pomembno, da v takih razpravah dejansko zaznavamo kje so največji problemi, kako jih vidimo in kako jih pravzaprav čim hitreje rešiti. In zato seveda tukaj nimamo samo varuha človekovih pravic, čeprav je levji delež prav na uradu varuha, ampak tudi druge varstvene mehanizme, varovanja človekovih pravic, ki svoje delo tudi opravljajo dobro, korektno in včasih jih tudi ne izpostavimo kaj preveč. Mogoče bi omenila, da v okviru parlamentarnega nadzora je prav ta komisija ena izmed najpomembnejših faktorjev, ki bdi nad varovanjem človekovih pravic in večkrat se tudi seveda soočamo pravzaprav s podobnimi težavami, tudi kakšna vloga se podvoji med komisijo in varuhom. In moram reči, da smo v zadnjem času dosegli tudi to, da se lahko pogovorimo in kakšno stvar rešimo tudi s skupnimi močmi.</p>
               <p>Gospa varuhinja, vi ste v tem priporočilu za leto 2017 dali mislim, da 77 priporočil. Vi se boste spomnili, da sem jaz sama tudi sodelovala na vaše povabilo na okrogli mizi, mislim, da zdaj bo eno leto od tega, na Pravni fakulteti, kjer smo odprli vprašanja varovanja človekovih pravic oziroma nadzorstvenih mehanizmov varovanja človekovih pravic in takrat sem se jaz absolutno strinjala z vami, da se vse prevečkrat ta priporočila pri varuhu ponavljajo, da iz leta v leto varuh opozarja na nekatere anomalije znotraj različnih resorjev, ki bi morale biti odpravljene, pa niso. Tudi mi na komisiji se srečujemo s tem in tudi vedno znova opozarjamo, zato tudi odpiramo teme, ki jih mogoče drugi odbori ne, ampak se mi zdi pa prav, da se o njih spregovori na glas in da se tudi jasno pove, da določene institucije svojega dela ne opravijo tako kot bi ga morale.</p>
               <p>Mene je zaskrbelo eno dejstvo oziroma podatek, ki ste ga vi zapisali v poročilu in sicer da ste zelo zaskrbljeni zaradi neodzivnosti posameznih ministrstev, da šele po nekaj urgencah pridobite določene odgovore, čeprav gre mogoče samo za poizvedbe, za opozorila, kar je po mojem mnenju nesprejemljivo, ker najprej moramo urediti to primarno raven. Se pravi, da bodo tisti, ki so odgovorni za to, da stvari v državi funkcionirajo, odgovarjali na določena vprašanja, ki jih navaden državljan, ki je vpet v ta sistem, ne pridobi, potem pa se obrne na inštitucije kot je varuh človekovih pravic ali pa na našo komisijo. Tudi mi na komisiji se soočamo s podobnim problemom, potem pa po večih urgencah vendarle dobimo nekakšne odgovore. Zdaj, neke stvari so se spremenile na boljše, ne bom rekla, da ne, ampak še vedno ta velik problem obstaja. Tisto, kar je mene zelo zaskrbelo je to, da je največji bom rekla prekrškar, če tako rečem, Ministrstvo za delo, družino, socialne zadeve in invalide. To je res problematično, kajti človekove pravice se najbolj kažejo ravno, bom rekla v tem sistemu Ministrstva za delo, družino, socialne zadeve in invalide in seveda je zato vedno znova korektno se vprašati, kako naj deluje socialna država, ki je sicer zapisana v Ustavi, če pa ministrstvo, ki bdi nad tem in mora najbolj biti odgovorno za to, da stvari na tem področju funkcionirajo, rabi toliko časa, da odgovori, če sploh odgovori. Se pravi tukaj velika kritika prav temu ministrstvu, seveda so tudi drugi organi, ki ne odgovarjajo, ampak tukaj se mi je zdelo pomembno, da to izpostavim.</p>
               <p>Gospa varuhinja, vi ste tudi rekli, da je še vedno velik problem z inšpekcijskimi službami – se strinjam. Mene tudi na terenu ljudje vedno znova opozarjajo na to, da inšpekcijske službe ne opravijo svojega dela, dejansko ga ne opravijo, to zdaj ni neko govorjenje na pamet, ampak res ga ne. Vedno znova se potem reče: »ja, mogoče je premalo tega, premalo ljudi« - vprašanje, če je res tako. Tako da tukaj jaz tudi apeliram, da tisti, ki so pristojni, da uredijo ta vprašanja, da čim prej to rešijo.</p>
               <p>Zdaj, prej sem omenila Ministrstvo za delo, družino, socialne zadeve in enake možnosti. Celo do tri leta čakate na odgovore, celo do tri leta, to ste sami povedali. To pa je potem realnost. Mi lahko govorimo o problemih, ki so, saj več ali manj jih poznamo. Tudi vsak izmed resorjev se sooča s težavami, ampak, če potem tri leta rabiš, da dobiš nek odgovor, potem je to zame velik problem.</p>
               <p>Zdaj, tudi mi na komisiji vidimo enke podobne kršitve človekovih pravic, ki se odvijajo znotraj te države. Zdaj, vi seveda zelo dobro po vseh resorjih opišete kje so največji problemi in tisto, kar je mene zaskrbelo je to, da smo ob vseh teh pritožbah in pa vlogah, ki ste jih dobili, se je izkazal izjemno visok odstotek utemeljenih pritožb. Se pravi v tej državi se dejansko</p>
               <p> soočamo z velikimi kršitvami človekovih pravic. Mi tudi na komisiji, to moram povedati, največ pritožb ali pa vlog dobimo s področja pravosodja, delovno-pravne zakonodaje, seveda tukaj so različna vprašanja, potem pa v zvezi s socialno državo, tudi v zvezi z revščino – dane sni bila toliko izpostavljena, ampak je problem. Glede na to, da se počasi približujemo tistim mesecem, no danes je<gap n="..."/> zdaj je zima sicer malo še topla, ampak ko se bo uradno začela, bo pa nastal problem, zlasti s t.i. energetsko revščino na katero jaz vedno znova opozarjam in tukaj me res zanima, kaj vse je Ministrstvo za delo, družino, socialne zadeve in enake možnosti na tem področju storilo, da bi neke zadeve premaknilo naprej, ker tukaj gre za začaran krog. Ljudje so dejansko v stiskah, potem pa seveda pričakujejo, da bo država za enke te osnovne življenjske pogoje v katerih bodo živeli človeka dostojno življenje, tudi poskrbela.</p>
               <p>Zdaj, kar zadeva pravosodje. Prej je bilo rečeno, da so bila praktično vsa priporočila realizirana. Zdaj, jaz mislim, da kakšno verjetno tudi še ni bilo, ampak glejte, jutri bomo imeli pa tudi vi varuhinja ste že opozorili na to posebno sejo Odbora za pravosodje, kjer bomo govorili o uresničevanju odločb Evropskega sodišča za človekove pravice in to zaradi primera, ker je na spletni strani Vrhovnega sodišča bilo objavljeno sporočilo za javnost, ki je bilo sicer nepodpisano – že to je malce hecno za tak organ, da ne podpiše tako pomembnega dokumenta in<gap n="..."/> dobro, sicer kasneje je bilo umaknjeno in v tem dokumentu, ki je bilo nepodpisano je pisalo, da jih argumenti odločb, če posplošim, Evropskega sodišča za človekove pravice, niso prepričali. Ampak Evropsko sodišče za človekove pravice že vrsto let opozarja, da imamo v Sloveniji velike probleme, zlasti glede pravice do poštenega in nepristranskega sojenja in glede dolžine predolgotrajnih postopkov. To opozarja tudi varuhinja in to opozarjamo tudi mi na komisiji, s tem se redno soočamo in to opozarja ne nazadnje tudi Odbor za pravosodje, ek mi smo imeli v tem Državnem zboru nešteto pogovorov na to temo, pa se stvari v tej smeri zelo težko premikajo na bolje.</p>
               <p>Zdaj, mogoče gospa varuhinja, vi ste bili državna tožilka in zelo dobro poznate delovanje tožilstev. Zanima me, kaj vi menite, da<gap n="..."/>sicer je šlo tukaj za Vrhovno sodišče, ampak kaj vi menite o tem, da se je takšno obvestilo znašlo na tem portalu in da je bila to takšna utemeljitev?</p>
               <p>Zdaj, v poročilu varuha izpostavljate tudi področje zaupanja v sodstvo in sami ugotavljate, kar sva tudi midve že večkrat pogovarjali, da je močno omajano bilo zlasti z izbruhom problematike ne razglašenih oporok na okrajnih sodiščih. Tukaj vemo, da je bilo več kot 4 tisoč oporok založenih. Jaz sem postavila nekaj poslanskih vprašanj, postavila sem tudi vprašanja na Odboru za pravosodje, ampak do sedaj še ni bilo nobenega, ki bi sprejel odgovornost za te založene oporoke. Gre pa za resno stvar, ker tukaj je bilo mnogim, mnogim ljudem v tej državi kršena človekova pravica. In to potegne za sabo seveda velike stvari in tukaj vem, da ste vi varuhinja opozarjali na to, tudi mi smo in mogoče tukaj državni sekretar z Ministrstva za pravosodje, če lahko nekaj reče na to.</p>
               <p>Zdaj, tukaj je še vrsta drugih primerov, ki ste jih sami izpostavili recimo to, da - se opravičujem - ja, to sem želela reči, da še vedno tudi vi ugotavljate, da je nujno potrebno razširiti to možnost za brezplačno pravno pomoč. Imate mogoče kakšne podatke koliko je takšnih ljudi, ki bi nekako tudi po neki socialni plati sodili v to, da bi dobili brezplačno pravno pomoč pa tega ne dobijo. Mogoče toliko za zdaj, če bo še kakšno vprašanje med vaši razpravo -prišlo mi na pamet, bom še vprašala. Sicer pa zdaj za enkrat nimam več razpravljavcev poslank in poslancev, zato vam dajem oziroma najprej bom vprašala, če je še kdo od ostalih, ki bi želel odgovoriti na kakšno vprašanje, potem pa bi dala vam, gospa varuhinja na koncu. Izvolite.</p>
            </sp>
            <sp who="unknown-F">
               <speaker>GOSPA ____:</speaker>
               <p>Hvala lepa za besedo. Moram se odzvati s strani Ministrstva za delo, družino, socialne zadeve in enake možnosti in bi želela pojasniti, da ministrstvo praviloma redno odgovarja in pa sodeluje z varuhom človekovih pravic. Nikakor to ne traja tri leta. Mora pa je bi ta očitek mišljen verjetno glede zaostankov pri reševanju pritožb pri centrih za socialno delo o pravicah iz javnih sredstev. Tukaj pa res gre za problematiko, ki traja daljše obdobje in dejansko imamo res tukaj približno dve leti, da te zadeve stečejo. Zdaj, tukaj bi želela povedati, da vse te stvari je ministrstvo do zdaj reševalo v okviru obstoječega stanja in predvsem obstoječe kadrovske strukture. Vsi vemo, da je ministrstvo podhranjeno s kadrom in resnično se je trudil in se še vedno trudi in se bo trudilo pač, da čim bolj zmanjšamo te zaostanke. Bi pa z veseljem v bistvu tudi zdajle naznanila, da mo ravno v tem trenutku, kolegica mi je prišla povedati, sprejeli sklep vlade o soglasju o nadaljevanju projekta reševanja zaostankov, ki bo trajal do konca oktobra 2019. Gre za poveča obseg dela obstoječih in zaposlenih delavcev, tako da bomo res še naprej zelo resno pristopali k temu problemu. Bi se dotaknila še področja, ki je bilo izpostavljeno glede inšpektorjev in sicer inšpektorjev ,ki nekako spadajo v resor Ministrstva za delo, družino, socialne zadeve in enake možnosti, tudi po koalicijskem sporazumu je bilo nekako dogovorjeno oziroma določeno, da je nujno potrebno povečati število inšpektorjev in Ministrstva za delo je že zelo resno pristopilo k tej problematiki. Tega se zavedamo. Je pa res in to moram tukaj kar povedati, se pa bojimo tega, da v nekem določenem trenutku ne bomo uspeli pridobiti zadostno število inšpektorjev, ker jih je pač na trgu delovne sile ne tako zelo veliko. Najlepša hvala tudi vam za ta dodatna pojasnila. Zdaj vidim, da ni več, da od ostalih nihče ne želi, ali gospod Strojin, boste še odgovorili? Izvolite.</p>
            </sp>
            <sp who="StrojinGregor">
               <speaker>GREGOR STROJIN:</speaker>
               <p>Ja, hvala. Mislim, da na to vprašanje primernejše govori gospod Marinko. Sam sem sicer bil zraven še v času Vrhovnega sodišča. Je potrebno opozoriti, mogoče še z moje strani, če ne bo potem, da v tem primeru je sodstvo samo identificiralo in se sistemsko rešilo odprave napak oziroma odprave težave, ki se je zaznala. Verjetno v preteklosti so ne le sodišča, ampak tudi razni drugi organi, ko so se soočili z takšnim primerom, ad so ugotovili, da je prišlo nekje e do napake, kot je recimo ugotovljeno, da ni bila razglašena neka oporoka. Verjetno se je takšne stvari skrilo, pometlo pod preprogo, dalo v predal. Naš pristop oziroma pristop Vrhovnega sodišča takrat pa je bil ravno nasproten. Šlo se je v sistematično identifikacijo vseh možnih primerov in sanacijo vseh možnih primerov. In mislim, da je to tudi ugotovljeno potem v samem poročilu, seveda pa ministrstvo samo pri tem kakšnih dodatnih pristojnosti nima.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Ja, ampak jaz sem spraševala o odgovornosti. O odgovornosti, če je kdo odgovarjal za to kar se je zgodilo. Gospod Marinko, če želite? Izvolite.</p>
            </sp>
            <sp who="MarinkoJanko">
               <speaker>JANKO MARINKO:</speaker>
               <p>Samo to: Ena od politik je bila torej politika, ta, da napake odkrivamo, ne, jih skrivamo. In v tem primeru dejansko iz obvestila, da se na nekem sodišču opazili napako, ki je bila opisana tako, da smo sklepali, da zna biti, da gre za sistemsko napako – o tem sem prej govoril, da nas sistemski vidiki zanimajo. Na podlagi tega smo šli sami v razkrivanje in ugotavljanje kaj je narobe v poslovnem procesu, da se je to lahko zgodilo.</p>
               <p>To se pa tesno navezuje na drugo politiko, politiko t.i. pravične kulture. Torej tisto, kar dr. Robida že nekaj časa govori, kaj bi bilo treba v zdravstvenem sistemu storiti, to pa pomeni, da ni prva stvar, ki jo iščemo krivec, ampak prva stvar, ki jo iščemo so razlogi, zaradi katerih je do napake prišlo. Ker je tipična ugotovitev ta, da je v sistemu vrsta nekih možnih napak, od človeških do narobe zastavljenega poslovnega procesa, do česarkoli drugega, kar, ko se zložijo te napake skupaj privede do takega rezultata, kot je tudi v tem primeru ali pa v zdravstvenem sistemu do smrtnega primera. Če se teh stvari lotevamo na drugačen način, potem bomo prišli do tega, da napak ne bo nikjer, ker bodo vsi ljudje samo skrivali napako kot kača noge. Naš poskus je šel v drugo smer, spodbuditi ljudi – povej, kaj je šlo narobe, da bomo sistemsko lahko odpravili to napako. Mislimo, da je to ključen nauk te zadeve z oporokami. Če se bomo šli v drugo smer, potem seveda bo treba ponovno razmisliti o teh politikah, ali so smiselne.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa dajem besedo gospe varuhinji za zaključno besedo, izvolite.</p>
            </sp>
            <sp who="NussdorferVlasta">
               <speaker>VLASTA NUSSDORFER:</speaker>
               <p>Hvala lepa. Še enkrat lepo pozdravljeni.</p>
               <p>Torej ob zaključku lahko seveda ugotovim, da sem vesela za vse pohvale v imenu institucije, ki jo predstavljam, kajti vidim, tako iz predstavnikov vlade na tej strani kot predstavnikov Državnega zbora, torej vas poslank in poslancev, da ste si poročilo tako kot vedno natančno prebrali, da na določenih področjih ste sodelovali v tej razpravi in zato sem seveda vesela tega, kajti delo, ki ga opravlja naša institucija je izjemno natančno, tudi zelo zahtevno. Seveda, vedno se zgodi, da nekomu naša odločitev ni všeč, je pa morda komu drugemu, vendar je vedno pravična, poštena in taka kot menimo, da je v tistem trenutku tudi pravilna.</p>
               <p>Druga zadeva je ta, da se vedno z ozirom na to, da se naše poročilo za prejšnje leto obravnava najprej oktobra, letos žal šele novembra, ker smo imeli volitve in se je seveda zadeva zavlekla in se seveda vprašanja pojavljajo taka, ki niso zajeta v poročilu. Torej tudi zelo aktualne teme, ki bodo predmet poročila za leto 2018.</p>
               <p>Prav tako se vedno srečujemo s tem, da se med tem že uresničijo nekatera priporočila, kar je pa lahko samo pohvalno in zato so predstavniki nekaterih ministrstev že govorili o tem, da se je medtem, to ali ono priporočilo, tako recimo tudi hiša za otroke, pri kateri je celo varuh zelo aktivno sodeloval, že udejanjili.</p>
               <p>Seveda menim, da bi lahko mi ravnali drugače in priporočila, ki smo jih že kdaj navedli v preteklosti, šteli kot stvar vaše realizacije, kajti, če Državni zbor sprejme priporočila in naroči Vladi, da jih spoštuje, potem ni več stvar varuha, da gleda nazaj, ampak piše o zadevah, ki so aktualne. Vendar se meni kot varuhinji ni zdelo pravilno, da bi na nekatere zadeve pozabila, ker bi lahko morda tudi vi nanje pozabili. In zato se vedno znova vračamo nazaj na neuresničena priporočila izpred let, ki se ponavljajo dvakrat, trikrat, na nekaterih zadevah celo leta in leta.</p>
               <p>Torej, imate velikansko priložnost, da v tem Državnem zboru, v novem skupu, novi Vladi marsikaj uresničite, tako tista, ki so predmet letošnjih prizadevanj varuha za lansko leto, kot tudi morda nova, ki jih bomo še dodali.</p>
               <p>Predstavnik Vrhovnega sodišča gospod Janko Marinko je izpostavil, da najbrž manjkajo nekateri primeri, ki bi jih lahko res izpostavili, vendar se moramo zavedati, da varuh lahko piše le v primerih, ki jih dobi in morda, če bi nam pisali tudi o dobrih praksah, o lepih primerih, bi tudi to izpostavili. Vendar ne moremo opozarjati na stvari, za katere ne vemo, ker niso generalizirane tako kot je recimo v javnost prišla vest o porokah, pa čeprav smo zanje prav mi izvedeli v Novi Gorici na zunanjem poslovanju. Ampak seveda izpostavljamo le tiste zadeve, ki se pojavijo. Lahko so enkratne, lahko se takoj odpravijo, lahko pa so tudi, seveda, sistemske. Gospodu Dejanu Kalohu torej sem na nek način že odgovorila, kajti izpostavljanje otrok v politične namene, zlasti pred sedanjimi volitvami, lokalnimi, je stvar tega leta. Res pa je, da smo se že večkrat v preteklosti odzvali, namestnik Dolčič, ki pokriva to področje, večkrat zavzel stališče, da morajo starši biti zelo pazljivi, ko svoje otroke predstavljajo na zelo različne načine, lahko tudi seveda v politične namene.</p>
               <p>Gospa Sukič je spraševala o uresničevanju priporočil, neodzivnosti. Tu ponovno bi vrgla žogico vam. Torej vi ste tiste, ki sprejemate, ki so vaši kolegi v preteklosti sprejeli številna priporočila. Mi bi, kot rečeno, lahko bili tiho in rekli: »To je vaša stvar.« Vendar še vedno opozarjamo na to, kar je iz preteklosti ostalo neuresničeno, ker menimo, da ni prav – zlasti sedaj, ker ste novi – da bi na marsikatero težko zadevo pozabili in vam predstavljali samo nove. Svet za človekove pravice, ki ga vodi namestnica doktor Kornelija Mrzel – vsak od namestnikov je dobil, glede na novelo našega zakona, neko novo pristojnost – namestnik Šelih že vsa leta vodi državni preventivni mehanizem; namestnik Dolčič zagovorništvo, sedaj že v okviru varuha, prej je bil projekt; namestnica Mrzelova je vodila vodenje sveta in namestnik Horvat bo dobil s 1. januarjem vodenje Centra za človekove pravice. Torej, mi smo dali javni poziv. Na ta poziv so se prijavili različni predstavniki civilne družbe, nevladnih organizacij in moram vam povedati, lahko me dopolni tudi namestnica kot predsedujoča svetu, da smo dobili predstavnika – enega predstavnika ver. Nismo izbirali in ločevali in rekli: »Enega vzamemo in druge pustimo.« Torej bil je ta prijavljeni. Šteli smo za pomembno, da je tudi tak predstavnik v svetu. Ker nudi nek širši pogled. Medtem ko je bil gospod Ivo Bizjak, ni bil izbran kot bivši varuh, ampak se je prijavil kot predstavnik civilne javnosti - z ozirom na vse njegovo znanje, tudi ni bilo veliko prijavljenih, ki bi jih izločili, smo ga sprejeli. Zdi se mi, da je to dober doprinos, kajti nekdo, ki je že delal pri varuhu, ima vpogled v številna področja, imeli smo dve seji sveta, tretja bo sedaj v decembru ob dnevu človekovih pravic. In menim, da smo izbrali – sva izbrali – in smo se torej posvetovali, ljudi iz zelo različnih področij.</p>
               <p>Kar se tiče sovražnega govora, moram povedati, da resnično, to področje vodi namestnik Horvat, nismo pristojni za zasebnike. Največ medijskih hiš je seveda zasebnih. Tam imajo – in tudi napotimo ljudi na vsa možna pravna sredstva, ki jih imajo, če menijo, da so prizadeti v čast in dobremu imenu. Apeliramo lahko samo na javno RTV hišo, s predstavniki katere se vsako leto tudi redno srečujemo. Tako da – opozarjamo pa tudi – na vseh predavanjih, nastopih, kjerkoli prihaja ta tema, in teh tem je bilo zelo veliko, tudi na Akademiji znanosti in umetnosti sem nastopila na temo sovražnega govora – torej vedno opozarjam, tako kot je opozoril tudi gospod Nemec, da se je treba odzvati, da je treba paziti na strpnost – in še gospod Šušmelj. Torej, gre za neko temo, ki je lahko vsak dan prisotna. In ravno v teh hramih, kot je tudi vaš, kažemo tudi odnos do drugih, neko strpnost, prijaznosti in postavljamo neke meje svobode govora in seveda tudi kršitev svobode govora. Pa tudi seveda sovražnega govora.</p>
               <p>Kar se tiče konfesionale dejavnosti – res ste omenili, ste citirali priporočilo, vendar tu velja, da to priporočilo ni prvič postavljeno. To je že tretjič. Kolega namestnik Horvat, ki ga je pisal, je res dodal besedico torej ali. Ali ugotavljati prekršek in kaznovanje ali opustiti. Torej, gre za stanje, ko varuh ne more več ničesar narediti, kot da je že trikrat predlagal pa takrat se ministrstvo ni strinjalo z realizacijo tega, torej s kaznovanjem. Vi ste tisti, ki boste odločali, ali bo to veljali ali kaj drugega. Torej ne gre za naš protislovje, ampak za dejstva, da smo že tolikokrat ponovili to priporočilo. Dobro vemo, da je prepovedana konfesionalna dejavnosti in se pravzaprav ironično skoraj sprašujemo, ali to ali pa ukiniti.</p>
               <p>Naslednja stvar, torej, mislim, da sem vam odgovorila. Gospod Nemec je govoril o sovražnem govoru. Tudi na to sem se že odzvala in hvala tudi za vse ugotovitve kako komunicirati. Gospa Mojca Žnidarič je govorila o invalidih, o avtizmu, o nujnosti zakona v številnih problemih, ki jih zaznavamo na tem področju otrok s posebnimi potrebami. Tukaj mislim, da smo bili zelo aktivni pri varuhu. Podprli smo novelo zakonodaje. Namestnik je tudi omenil, da bi bilo nujno iti na Ustavno sodišče v kolikor zakon ne bo sledil zahtevam za spremljevalce avtističnih otrok.</p>
               <p>Gospodu Šušmelju, seveda, se zahvaljujem za to, da meni, da že imamo status A, upam da ga bomo, zaprosili smo zanj. Hvala poslancem, ker ste izglasovali naš zakon, ki nam nudi to možnost, tako da imamo vse pogoje z ozirom na vse notranje organizacijske enote in ozirom na to, da Svet za človekove pravice že deluje, center pa še bo. Imeli pa ste sedeva pravico do spleta. Sama bi opozorila, da se navsezadnje zelo lepo sliši vendar včasih ta pravica prinese tudi toliko pasti, da se bolj bojimo pasti, kot da bi imeli to pravico, ker izgleda, da jo imajo vsi mladi in vsi ostali - zelo dobro znano - vsak dan prisotno.</p>
               <p>Gospa Sukič, sem pozabila še odgovoriti na vaše mnenje o nestrpnosti do beguncev. Tudi o tem varuh vseskozi poroča. O svobodi govora, ki je do določene meje, ko se končajo moje pravice se začnejo vaše in to moram spoštovati. O financiranju zasebnih šol, kjer je potekala tudi živahna debata tudi med vami, to je bilo pričakovano, to se je že dogajalo tudi v prejšnjem zasedanju Državnega zbora. Moram reči samo to, da varuh spoštuje zgolj odločitev Ustavnega sodišča, ki je taka, da mora biti spoštovano enako financiranje, seveda za enak program. O prehrani namestnik ni našel izpostavljenih besed, vendar mi vedno zastopamo stališče, da je treba biti širok pri uvajanju različne prehrane. Predvsem pa spoštovati zdravstvene omejitve. Samo tu moraš biti sto procentno pozoren, če gre za bolnika sladkornega recimo otroka, ali s kakšno drugo boleznijo. Vse ostalo je lahko tudi stvar dobre volj šol in kot vidimo, nekatere imajo veliko dobre volje, vendar Ministrstvo za izobraževanje nam je povedalo, ad so nekatere v silnih stiskah, ker so želje in pritiski staršev po sto in eni dieti zelo veliki in podani pravzaprav vsak dan.</p>
               <p>Potem, gospod Kovačič, slike otrok. Govorili ste, opozorili o čem vse se pojavljajo otroci na spletu, res je. Pojavljali so se. Varuh vseskozi opozarja, da je treba biti pazljiv. Splet je neizbrisen. Ko daš in na to večkrat tudi pozivamo, da je potrebno zlasti staršem povedati, da morda otrokom, ko odrastejo ne bo všeč, ko bodo videli sebe v pleničkah ali pa še kako drugače.</p>
               <p>Torej, o fakultetah in problemih šolajoče se mladine, torej študentov, razpravljamo pogosto kadar srečamo take primere. Veliko smo jih rešili kar sami. Torej, ko je šlo za študenta ali študentko, ki bi rad imel prilagojen program, morda tudi tolmačenje, ker gre za gluhega ali naglušnega, smo se celo potrudili v nekaterih zadevah in so nam fakultete pomagale. Res pa je, kot ste omenili. Nekatere zaradi tega, ker že v naprej vedo, da jim tega fakulteta ne bo ponudila ne gredo nanjo. Tako, da tudi o mladih, kot ste rekli, veliko razpravljamo. Sestala sem se s predstavniki mladih in tudi moji kolegi in kolegice, tako da dobro poznamo njihove probleme, tako pri zaposlovanju, šolanju, možnosti vključitve v delo in vedno podpiramo Ministrstvo za delo, kadar ponuja kakršnekoli nove programe in olajšave za mlade. Gospe predsednice Irgl ta hip ni, vendar, omenila je naše sodelovanje, resnično. Večkrat smo celo veseli, če pobude od vas, članov komisije pridejo do nas, torej da lahko v konkretnih primerih tudi razpravljamo. Seveda je pomembno tudi to, da bi na terenu, kot poslanke in poslanci, ko imate odprte pisarne, ko sprejemate ljudi, naslovili koga, kajti morda eno vprašanje nekoga se nanaša na množico ljudi, pa bi jim lahko rešili problem. Vendar mi zanj ne vemo. Tako da pogumno, kadar mislite, da bi lahko karkoli dosegli, je tudi prav.</p>
               <p>Glede neodzivnosti in urgenc je že odgovorila predstavnica ministrstva za delo, državne sekretarka. Resnično mi nismo čakali tako dolgo – »bog ne daj,« bom rekla, da bi čakali tri leta. To bi bil že velik alarm. Sploh, mislim, da ne bi bilo treba čakati. Vendar ljudje čakajo. Se dogaja, da kdo – in to smo izpostavili v poročilu, kar je nedopustno, da na neko pravico mladega, štipendijo ali karkoli drugega, čeprav bo odločitev negativna, ampak upanje je v tebi, in čakaš, da državni organ milostno odgovori. Moram pa reči, da tudi mi smo kritizirali koga, ko nam dolgo ni odgovoril, in ob tem smo se vedno vprašali – kako je z ljudmi, če nam ne odgovorijo. Kako je s človekom, ki pride pa nas ne opozori pa čaka in čaka in ne dobi odgovora. Za inšpekcije in vse to, kar je bilo sedaj rečeno, da bo pospešeno delo na ministrstvu, sem izredno vesela vsake možnosti, ki se bo ponudila, da bo hitrejše in boljše delo.</p>
               <p>Torej, nerazglašene oporoke. O tem bomo letos pisali, kajti letos smo – odgovarjam ravno vam. In sicer letos smo zaključili pregled, mi smo na to opozorili po poslovanju v Novi Gorici, in takrat pravzaprav se je začela zgodba tudi medijsko razpletati. Veliko dela je bilo opravljenega tudi na sodišču, prepričana sem, da se to nikoli ne bo ponovilo, kot sem povedala, je pa za vsakega človeka, ki je na ta način izgubil ali dediščino, bil prikrajšan, ali za tistega, katerega volja se ni uresničila, pa je želel, da je drugače, hudo in težko.</p>
               <p>Kar se tiče brezplačne pravne pomoči – veste, da v vsakem letnem poročilu pišemo o tem, da je nujna. Včeraj sem poslovala s kolegi v Ljutomeru in tudi včeraj se nismo izognili trditvi pred novinarji, da bi skoraj vsak potreboval odvetnika. Kajti ljudje, ki pridejo k nam, prinesejo torbe dokumentov, ne vedo, kam z njimi, ne vedo, ali so zadeve že pravnomočne, ali imajo še rok odprt, tako da pravzaprav ljudje najbolj potrebujejo pomoč strokovnjakov. In zato apeliramo tudi na vse župane, da bi ponudili to možnost ljudem, kajti v svetu, kjer je toliko zakonov, še pravnik se kdaj ne znajde. In zato se mi zdi, da moraš imeti celo dobrega pravnika, da odgovoriš na vsa vprašanja. In zato se mi zdi pomembno, da bi se to področje razširilo.</p>
               <p>Ne vem, če sem čisto na vse odgovorila, vendar mislim, da celota je bila. Hvala lepa za priložnost.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj zaključujem razpravo in prehajamo na razpravo in glasovanje o predlogu priporočila. Najprej dajem torej v razpravo delovno gradivo, Osnutek predloga priporočila z dne 24. 10. 2018, ki ste ga poslanke in poslanci prejeli s sklicem. Govori pa naslednje, torej priporočilo: »Državni zbor priporoča vsem institucijam in funkcionarjem na vseh ravneh, da upoštevajo priporočilo Varuh človekovih pravic Republike Slovenije, zapisano v 23. rednem poročilu Varuha človekovih pravic Republike Slovenije za leto 2017.«</p>
               <p>Sprašujem, če želi kdo obrazložiti svoj glas.</p>
               <p>Če ne, potem dajem na glasovanje. Glasovanje poteka.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(Nihče.)</stage>
               </p>
               <p>Sklepi oziroma priporočilo je sprejeto.</p>
               <p>S tem zaključujem obravnavo poročila na matičnem delovnem telesu. Komisija bo torej pripravila poročilo, katerega sestavni del bo sprejet predlog priporočila. Poročilo komisije bom predstavila sama, v kolikor ni kakšnih drugih predlogov, na seji Državnega zbora kot predsednica komisije. Zaključujem torej 1. točko dnevnega reda, se zahvaljujem vsem vabljenim na sejo k 1. točki, sedaj pa prekinjam za 10 minut, potem pa bomo nadaljevali. Se pravi ob 15.30.</p>
               <p>
                  <stage type="time">(Seja je bila prekinjena ob 15.20.)</stage>
               </p>
               <p>
                  <stage type="time">(Seja se je nadaljevala ob 15.34)</stage>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Lepo pozdravljeni, ponovno.</p>
               <p>Sedaj bomo obravnavali <title>2. TOČKO DNEVNEGA REDA - 2. POROČILO VARUHA ČLOVEKOVIH PRAVIC REPUBLIKE SLOVENIJE O IZVAJANJU NALOG DRŽAVNEGA PREVENTIVNEGA MEHANIZMA PO OPCIJSKEM PROTOKOLU H KONVENCIJI OZN PROTI MUČENJU IN DRUGIM KRUTIM, NEČLOVEŠKIM ALI PONIŽEVALNIM KAZNIM ALI RAVNANJU ZA LETO 2017</title>, ki ga je v obarvano predložil Varuh človekovih pravic in ga bomo prav tako obravnavali kot matično delovno telo. Na sejo sem vabila gospo varuhinjo, Vlasto Nussdorfer, Državni svet Republike Slovenije, potem Odbor za delo, družino, socialne zadeve in invalide, Odbor za izobraževanje, znanost, šport in mladino, Odbor za kulturo, Vlado Republike Slovenije, Ministrstvo za delo, družino, socialne zadeve in enake možnosti, Ministrstva za pravosodje, za zdravje, za izobraževanje, znanost in šport. Ministrstvo za notranje zadeve, Amnesty international Slovenije, društvo Novi paradoks, Društvo za razvijanje prostovoljnega dela Novo mesto, humanitarno društvo Pravo za vse, Slovensko Karitas, skupnost privatnih zavodov, Pravno-informacijski center nevladnih organizacij, Mirovni inštitut ter Zvezo društev upokojencev Slovenije.</p>
               <p>Na sejo sem vabila gospo varuhinjo, Vlasto Nussdorfer, Državni svet Republike Slovenije, potem Odbor za delo, družino, socialne zadeve in invalide, Odbor za izobraževanje, znanost, šport in mladino, Odbor za kulturo, Vlado Republike Slovenije, Ministrstvo za delo, družino, socialne zadeve in enake možnosti, Ministrstva za pravosodje, za zdravje, za izobraževanje, znanost in šport. Ministrstvo za notranje zadeve, Amnesty international Slovenije, društvo Novi paradoks, Društvo za razvijanje prostovoljnega dela Novo mesto, humanitarno društvo Pravo za vse, Slovensko Karitas, skupnost privatnih zavodov, Pravno-informacijski center nevladnih organizacij, Mirovni inštitut ter Zvezo društev upokojencev Slovenije.</p>
               <p>Prejeli ste naslednje gradivo: Poročilo o izvajanju nalog DPM v letu 2017. Odzivno poročilo Vlade, mnenje Komisije državnega sveta za državno ureditev in Komisije državnega sveta za socialno varstvo, delo, zdravstvo in invalide. Poročila z delovnih teles ter delovno gradivo, osnutek predloga priporočila z dne 24. 10. 2018, objavljeno je bilo v sistemu UDIS in ste ga članice in člani komisije tudi prejeli. Preden dam tudi k tej točki naprej besedo gospe varuhinji, ki bo predstavila poročilo naj sam povem, da sem žal k prejšnji točki pozabila povedati, da gospo Meiro Hot nadomešča gospod Snoiboj Knežak, ki ga lepo pozdravljam na naši komisiji in sedaj dajem uvodno besedilo gospe varuhinji, izvolite.</p>
            </sp>
            <sp who="NussdorferVlasta">
               <speaker>VLASTA NUSSDORFER:</speaker>
               <p>Spoštovana predsednica, komisije, spoštovane poslanke in poslanci, kot člani te matične komisije varuha človekovih pravic in seveda tudi vsi na sejo vabljeni gostje.</p>
               <p>Najprej naj izrazim veliko zadovoljstvo, da tako natančno in posebej obravnavate poročil državnega preventivnega mehanizma, kajti ta postaja ne le v Sloveniji, tudi v svetu, zelo prepoznaven. Beležimo že enajsto leto njegovega delovanja in ob 10-letnici smo pripravili veliko mednarodno konferenco. Povedati moram tudi, da smo deležni velikega ugleda v tujini na tem področju, kajti zlasti namestnik Šelih in zaposleni na tem oddelku hodijo in učijo druge državne preventivne mehanizme, zlasti pa varuhe, ki še nimajo vzpostavljenega državnega preventivnega mehanizma. Hkrati bi pa rada izrazila tudi veliko zadovoljstvo nad tem, da imamo prav na tem področju tako veliko zastopanost nevladnih organizacij, ki ste jih lepo našteli kot vabljene na to sejo komisije. To pomeni, da tega dela, ki je zelo zahtevno ne opravlja samo varuh, ampak tudi predstavniki širše javnosti, strokovno usposobljeni, ki prihajajo na obiske.</p>
               <p>V času mojega mandata sem nekoliko spremenila delo tega državnega preventivnega mehanizma kot sedaj notranje organizacijske enote varuha in sicer so prej zaposleni tu delali tudi na konkretnih pobudah. Mani se ni zdelo prav, da bi se ukvarjali še s konkretnimi primeri, ampak je to delo tako zahtevno, da ga morajo seveda opravljati samo na tem področju. Zato ima gospod Ivan Šelih, ki je namestnik tudi za druga področja, seveda za pravosodje, omejitev osebne svobode, policijske postopke, dve osebi in še dve polovično, torej tri osebe v bistvu, ki delajo samo na tem področju. To se je pokazalo kot izjemno pozitivno, kajti iz prvotnih 35 obiskov smo prešli v zadnjih dveh letih na 80 obiskov institucij na leto, kar pomeni, da nenapovedano - to je zelo pomembno - obiskujemo institucije, kjer je ljudem odvzeta ali omejena svoboda gibanja. Torej gre za zaporske institucije, ljudje, ko slišijo za zapore rečejo, torej varuh se ukvarja samo s tem, ni res. Vsi se lahko znajdemo kdaj v situaciji, ko nam bo omejena svoboda gibanja, gre namreč tudi za psihiatrične bolnišnice. Gre tudi za domove, kjer so mladoletniki, azilni dom in seveda tudi za domove za starejše. Zlasti ta tematika je potrebna vse pozornosti in varuh je torej letos v domovih starejših občanov izvajal nadzor kar dvakrat. Enkrat kot državni preventivni mehanizem, še posebej pa naša institucija, ki si je izbrala leto 2018 za leto starejših in smo lahko v Državnem svetu pripravili skupaj z njimi, zahvala velja tudi njim torej, poseben posvet na temo starejših in celo zbornik o tem posvetu. Tako da je to izjemno pomembno. Ker pa je vodja tega državnega preventivnega mehanizma zelo prizadeven namestnik, ki veliko potuje tudi v tujino, vabi tudi tuje predstavnike k nam, je prav, da njemu dam besedo, da predstavi delo svoje ekipe. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Izvolite, gospod Šelih.</p>
            </sp>
            <sp who="ŠelihIvan">
               <speaker>IVAN ŠELIH:</speaker>
               <p>Hvala za besedo.</p>
               <p>Spoštovani, lepo pozdravljeni tudi v mojem imenu. Zdaj, kot vsako leto, poročilo izvajanja nalog državnega preventivnega mehanizma predstavlja opravljeno delo in pa aktivnosti državnega preventivnega mehanizma. Poročilo sicer izpolnjuje obveznost iz opcijskega protokola konvencij proti mučenju in drugim krutim, nečloveškim ali poniževalnim kaznim in ravnanju. Namreč to, da državni preventivni mehanizem vsako leto pripravi tudi letno poročilo o svojem delu in izvedenih aktivnostih. Sicer opcijski protokol, kot vam je znano, vzpostavlja sistem rednih preventivnih obiskov neodvisnih mednarodnih organov. Tu gre za mogoče obiske SPT, tako imenovanega SPT, pododbora za preprečevanje mučenja, in pa seveda nacionalnih organov na okrajih, kjer je – ali je lahko osebam odvzeta prostost z namenom, da bi se preprečilo morebitno mučenje, druge oblike krutega nečloveškega ali pa neživalnega ravnanja ali kaznovanja.</p>
               <p>Kot zanimivost lahko povem, da ima trenutno opcijski protokol že preko 80 držav pogodbenic. In od tega je v več kot 60 državah že ustanovljen oziroma že deluje njihov državni preventivni mehanizem. Med temi državami, kjer ta mehanizem že deluje, v večini primerov, naloge in pooblastila državnega preventivnega mehanizma, tako kot v Sloveniji, izvajajo ombotsmani <gap reason="inaudible">
                     <desc>(?)</desc>
                  </gap> oziroma varuhi človekovih pravic. Zlasti gre to na evropskem področju, nekaj držav pa ima tudi svoje posebne sisteme oziroma je vzpostavilo posebne mehanizme, kot recimo v Švici in pa Nemčiji.</p>
               <p>Kot je bilo že povedano, je tudi pri izvajanju nalog in pooblastil državnega preventivnega mehanizma v preteklem letu, tako kot vsa leta do sedaj, varuh sodeloval s predstavniki zbranih nevladnih organizacij, ki jih izberemo na javnem razpisu. In sicer smo, kot že povedano, sodelovali s predstavniki Novega paradoksa, Društvom za razvijanje prostovoljnega dela iz Novega mesta, humanitarnim društvom Pravo za vse iz Maribora, slovensko Karitas skupnostjo, privatnih zavodov, pravno-informacijskih centrom nevladnih organizacij, Mirovnim inštitutom in pa Zvezo društev upokojencev Slovenije. Na listi teh sodelujočih predstavnikov iz teh izbranih nevladnih organizacij imamo preko 40 različnih posameznikov različnih znanj, izkušenj in pa seveda ekspertiz, ki nam pomagajo potem pri izvajanju naših obiskov in omogočajo, da imamo v primeru vsakega posameznega obiska tako imenovane mešane skupine za obisk, posamezen obisk – se pravi, sestavljene iz predstavnikov varuha človekovih pravic in pa tudi posameznih predstavnikov izbranih nevladnih organizacij.</p>
               <p>Zdaj, državni preventivni mehanizem ob vsakem obisku pripravi izčrpno poročilo o svojih ugotovitvah in s konkretnimi priporočili za izboljšanje stanja. To poročilo se s priporočili pošlje ob iskanju ustanove in tudi resorju, ki je zadolžen za obiskano ustanovo oziroma nadrejeni organ, da pripravi tako imenovano odzivno poročilo. Po prejemu odzivnega poročila pripravimo tudi krajšo spletno poročilo, ki ga v vsakem primeru objavimo na naših spletnih straneh, kjer je tako dostopno tudi širši javnosti.</p>
               <p>Zdaj, če se ustavim pri obiskanih ustanovah v lanskem letu. Že povedano je bilo, da smo tudi lani opravili 80 obiskov krajev različnih – odvzema prostosti. Pri čemer smo obiskali 27 lokacij policijskih pridržanj oziroma zadržanj, 21 lokacij zavodov za prestajanje kazni zapora, vključno s prevzgojnim domom – nekatere izmed teh seveda tudi večkrat, 1 lokacijo odvzema prostosti tujcev, 2 lokaciji psihiatričnih bolnišnic, 10 lokacij posebnih socialno-varstvenih zavodov – tudi te nekatere večkrat -, 5 lokacij domov za starejše in 4 lokacije zavodov s področja vzgoja in izobraževanja otrok in mladostnikov s čustvenimi in vedenjskimi motnjami. Navedeni obiski so bili v 18 primerih tematski. Šlo je za obiske, kjer smo preverjali oziroma se osredotočali na posamezno izbrano temo. Tako smo 13 zavodov za prestajanje kazni iz zapora obiskali posebej in pa 5 posebnih socialno-varstvenih zavodov. Opravili pa smo tudi 18 tako imenovanih kontrolnih obiskov, pri katerih zlasti preverjamo uresničitev podanih priporočil ob prejšnjem obisku. Kot je že povedala tudi varuhinja, je velika večina teh obiskov, tudi lani, je bila opravljena brez predhodne najave, saj so bili dejansko najavljeni le 4 opravljeni obiski. Šlo je za obisk ene policijske postaje in ene psihiatrične bolnišnice ter enega zavoda za prestajanje kazni iz zapora zaradi prisotnosti tujcev, ki so bili v tem času na študijskem obisku pri nas. Dan pred obiskom pa je bil najavljen tudi obisk našega največjega zavoda za prestajanje kazni iz zapora, Doba pri Mirni, ker gre za, kot rečeno, za največji zavod, in je bilo to potrebno zaradi boljše organizacije in pa samega poteka obiska.</p>
               <p>Kar se tiče in zadeva uresničevanje priporočil državnega preventivnega mehanizma – vsa priporočila in pa odzive pristojnih na njih sicer redno objavljamo na povzetkih priporočil na spletnih straneh varuha. Nekatere izmed teh poročil in tudi odzivov objavljamo v poročilu, ki je pred vami. Zdaj, poleg najpomembnejšega preventivnega učinka obiskov, katerih namen je preprečiti mučenje, drugo slabo ravnanje še predno se to zgodi, ugotavljamo, da se je v mnogo obiskanih ustanovah prav zaradi naših priporočil, so se izboljšale bivalne razmere in pa ravnanje z osebami, ki jim je bila odvzeta prostost. Tako kaže tudi že samo število uresničenih priporočil, ki od skupnega števila 615 – 245 – 204 je bilo teh priporočil sprejetih. Nesprejetih pa dejansko samo 55. Seveda so razlogi za to, zakaj so določena priporočila nesprejeta, zelo različni.</p>
               <p>Z zadovoljstvom lahko torej ugotavljamo, da ugotovitve in predlogi ter priporočila za izboljšanje stanja, ki jih varuh daje v okviru nalog in pa pooblastil državnega preventivnega mehanizma pogosto dobi odmev v izboljšanju pogojev in pri ravnanju z osebami, ki jim je odvzeta prostost. Tako lahko tudi za opravljene obiske v letu 2017 ugotovimo, da poskušajo zlasti obiskane ustanove sprejeti vse ukrepe za potrebne izboljšave, ki so seveda v njihovi domeni. Večkrat rečemo – lahko tudi podvojimo letos, da si pri tem želimo še boljše in poglobljeno sodelovanje s pristojnimi ministrstvi, zlasti, ko gre za problematiko, zaradi katere so potrebne sistemske spremembe na določenem področju.</p>
               <p>Bilo je že omenjeno področje delovanja socialno-varstvenih zavodov danes v povezavi z uporabo Zakona o duševnem zdravju, kjer namreč tudi pri obiskih državnega preventivnega mehanizma ugotavljamo več težav. Te so povezane s spoštovanjem <stage>/ nerazumljivo/</stage> varovanega oddelka, sprejemov oseb v te oddelke, na kar opozarja tudi posebno poročilo, ki je bilo že obravnavano, tudi s strani te komisije, zagotavljanju potrebnega kadra, uporabi posebnih varovalnih ukrepov in pa drugih težav v tej zvezi.</p>
               <p>Pomanjkljivosti pri uporabi posebnih varovalnih ukrepov ugotavljamo tudi pri obiskih psihiatričnih bolnišnic, zato si na tem področju, kot že povedano, želimo še poglobljenega sodelovanja, zlasti pa hitrejšega odziva, tudi Ministrstva za zdravje in drugih akterjev pri sprejemanju ukrepov za izboljšanje stanja. Opozarjamo tudi tu na potrebno čimprejšnjo novelo oziroma spremembe dopolnitve zakona v duševnem zdravju. Upamo pa, da bodo tudi na tem področju v pomoč izvajalcem letos sprejete strokovne smernice za uporabo posebnih varovalnih ukrepov. Lahko rečem tudi to, da Ministrstvo za izobraževanje, znanost in šport že nekaj časa opozarjamo na potrebo po pripravi strokovnih nalog za celostno in pa enotno obravnavo mladostnikov z navodili za primerno vzgojno ukrepanje, zlasti, ko gre za mladostnike s težavami v duševnem zdravju in pridruženim nasilnim ter hetere-agresivnim vedenjem. Zdaj, določene premike na tem področju pomeni tudi odločitev za to, da se pripravi sistemski zakon o delovanju vzgojnih zavodov. Potrdim lahko zgledno sodelovanje z Ministrstvom za notranje zadeve oziroma s policijo, ko gre za obravnavo ugotovitev iz obiskov policijskih postaj tudi v letošnjem letu. Kot je bilo danes tudi že povedano se ta naša priporočil oziroma ugotovitve večinoma nanaša na opremljenost prostorov za pridržanje. Samo evidenco oziroma evidentiranje pridržanja in pa seveda uveljavljanja pravic pridržanih oseb vključno z možnostjo gibanja na prostem, ko gre za daljša pridržanja. V zvezi z obravnavo tujcev želimo zlasti opozoriti na obravnavo mladoletnikov in pa njihovo namestitev zlasti tistih, ki so pri nas oziroma prihajajo v našo državo brez spremstva. Pohvalimo lahko tudi sodelovanje z Ministrstvo za pravosodje oziroma z upravo Republike Slovenije z reševanjem kazenskih sankcij. Na tem področju kljub temu obstajajo še naprej težave, kar smo danes že tudi slišali. Na področju prezasedenosti nekaterih, ne vse zavodov za preostanek kazni zapora. Pri zagotavljanju primernih prostorov za bivanje in pa možnosti za delo. Pri zagotavljanju potrebnega kadra in pa tudi skrbi za še posebej ranljive zaprte osebe kot so starejše osebe in pa invalidne in pa ostale, ki v času prestajanja zapora imajo posebne potrebe.</p>
               <p>Končno pol lahko rečem, da nas veseli, da tudi pri obiskih v lanskem letu nismo ugotovili primerov mučenja ali drugega krutega kaznovanja - ravnanja. S posameznimi priporočili za izboljšanje stanja pa seveda zelo resno opozarjamo na konkretne situacije, ki lahko predstavljajo in dejansko v nekaterih primerih predstavljajo nečloveško ali poniževalno - to je slabo - ravnanje s posamezniki, ki jim je vzeta prostost, kot so na primer težave pri zagotavljanju bivalnih prostorov za osebe s težavami v duševnem zdravju in pa posledično njihovo nameščanje na hodnike in druge skupne prostore socialnovarstvenih zavodov, ali celo njihovo zavračanje oziroma nesprejemanje. Že omenjena je bila tudi neustrezna uporaba posebnih varovalnih ukrepov, zagotavljanje ustreznih dnevnih oblačil za paciente psihiatričnih bolnišnic, v nastanitvi in obravnavi mladoletnih tujcev in pa zagotovitev ustreznih zaprtih prostorov za zdravljenje mladoletnikov s težavami v duševnem zdravju in pa seveda drugo.</p>
               <p>Kot rečeno, pa to poročilo ne vsebuje samo ugotovitve oziroma same obiske državnega preventivnega mehanizma, temveč predstavljajo tudi druge aktivnosti državnega preventivnega mehanizma, kot je tudi priprava predlogov in pripomb k veljavnim zakonom in pa seveda vse ostale stvari, nekatere je že varuhinja povedala. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>najlepša hvala tudi vam. Sedaj pa dejem besedo gospodu Jožetu Podržaju iz uprave Republike Slovenije za izvajanje kazenskih sankcij, Ministrstvo za pravosodje, izvolite.</p>
            </sp>
            <sp who="PodržajJože">
               <speaker>JOŽE PODRŽAJ:</speaker>
               <p>Hvala za besedo in pozdrav naknadno pridruženim. Torej, jaz sem že v prvem delu mogoče celo malo prehitel, ampak pač, mislim, da sem pojasnil večino teh tudi zdaj večino teh izpostavljenih tem, tako da se ne bom ponavljal. Mogoče bi samo dopolnil, torej, to izvajanje z priporočili, ki prej niso bila omenjena so pa seveda pomembna in bremenijo tako naš sistem in tudi upravičeno opozarjajo nadzorniki na to. Torej gre za problematiko deljenja, torej <stage>/ nerazumljivo/</stage> zaprtim osebam. Zaprti imajo predpisani s strani pristojnih zdravniko0v velike količine raznoraznih terapij, zdravil in problem je v tem, da zaradi pomanjkanja zdravstvenega kadra, mi imamo v celem sistemu, torej na vseh 14 lokacijah trenutno zaposlenih 13 zdravstvenih delavcev. Ker, kot je znano, nam torej zdravstveno dejavnosti izvaja javno-zdravstvena mreža. Torej s temi 13 seveda, niti slučajno ne uspemo pokriti vseh potreb, ker vemo, ad se terapije delijo v različnih dnevnih obdobjih. Od jutra, praktično do večera in smo primorano še vedno - žal - da se v večini zavodov to deljenje izvaja s strani pravosodnih policistov. Torej, mi se seveda strinjamo s tem, da je to manj primerno in da bi bila torej ideja za predlog, ki ga VČP ponavlja, bistveno primernejše. Delamo seveda na tem, da bi vendarle v okviru tega kar imam, resursov, ki obstajajo, vsaj izboljšali situacijo, tako da se trenutno ukvarjamo z optimizacijo delovnega časa tega razpoložljivega kadra, vendar smo tukaj omejeni. Mogoče pa kakšen majhen korak vendarle uspemo narediti. Je pa ena od idej in tudi o tem smo se že začeli pogovarjati, da bi, seveda ob predpostavki, da nam javna mreža zagotovi potem vse storitve, ki so potrebne, torej razmislek o tem, da ta naš, sedaj naš zdravstveni kader preide v javno mrežo in da potem seveda prevzame to o čemer govorim, pa še kaj kar je mogoče zdaj narejeno premalo in v premajhnem obsegu. Kar se tiče stari, bolnih, sem že prej povedal, torej, dejansko se srečujemo s tem problemom, poskušamo v okviru svojim zmožnosti, tako materialnih kot kadrovskih, ta problem reševati. Precej smo vložili v zadnjem letu, dveh, v tako prostore, kot v neke druge opremljenosti, seveda je pa to stanje daleč od primernega oziroma zadovoljivega. Seveda si veliko obetamo v perspektivi od novogradnje v Ljubljani. Torej, novega zapora v Ljubljani. V projektu tega zapora je seveda, so predvideni tudi bivalni prostori za tovrstno populacijo, torej za gibalno omejene in drugače hendikepirane.</p>
               <p>O kadrih ne bom ponavlja, kot sem rekel. Prezasedenost, ja, prav je bilo povedano, da gre za problem na določenih lokacijah, vendar je pa seveda problem ta, da če ponazorim najbolj enostavno, da bo razumljeno kaj je problem. Torej, prevzgojni dom Radeče je zaseden manj kot pol, Koper je pa zaseden recimo 130 procentov. Jasno je, da mi ne moremo prevzgojnega doma polniti s populacijo odraslih, ker seveda to ne gre skupaj, vsaj ne v takih pogojih, bivalnih, kot obstajajo. Tako, da smo tukaj omejeni. Seveda pa delamo znotraj sistemov vse, da poskušamo v maksimalni možni mere uravnotežit torej tudi te nastanitvene kapacitete oziroma obremenjenost posameznih lokacij. Zaključil bi z ugotovitvijo oziroma z zahvalo na nek način in pohvalo našega sodelovanja. Mi smo dejansko odprti in dovzetni za pobude, za predloge, tudi število sprejetih, torej, priporočil to kaže. Kot sem že prej povedal, jih je bilo izdanih letos 17 - 163 in samo 20 do zdaj še ni bilo prejetih. Tako da velika večina je akceptiranih in tudi že uveljavljenih, kar kaže na to, da po eni strani seveda, da imamo očitno dosti rezerve oziroma področij na kateri so možne izboljšave in je prav in zelo torej dobrodošlo, da smo tudi na ta način opozorjeni na naše notranje rezerve. Po drugi strani pa seveda, ta realizacija kaže ne to, da prisluhnemo in da delujemo v smeri, da se stanje izboljša. Toliko mogoče z moje strani zaenkrat.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala, sedaj pa dajem besedo državni svetnici, gospe Bojani Potočan iz Državnega sveta, izvolite.</p>
            </sp>
            <sp who="PotočanBojana">
               <speaker>BOJANA POTOČAN:</speaker>
               <p>Najlepša hvala za besedo. Torej, to poročilo sta obravnavali tudi naši komisiji na skupni seji maja in sicer Komisija za državno ureditev in pa Komisija za socialo, varstvo, delo, zdravstvo in invalide. In sta poročilo ocenili kot vsebinsko dobro strukturirano in informativno. V komisij sta kot dobro prakso sodelovanja državnega preventivnega mehanizma in državnih organov ocenili visoko stopnjo odzivnosti policije na njihova priporočila v katerem poročata tako varuh kot policija. Seznanjeni smo bili tudi s problematiko zaporskega varstva, torej vsi ti problemi, ki so bili omenjeni, tako prostorska stiska, neustrezna oskrba ranljivih skupin zaprtih oseb, kot so starejši invalidi in tako naprej, hkrati pa smo opozorili tudi na drugo plat, kar je bilo danes tudi že omenjeno, in sicer na nujnost upoštevanja pravic pa tudi pravosodnih policistov. Po mnenju komisij bi bilo potrebno njihove vrste kadrovsko okrepiti in jim seveda nujno zagotoviti boljše pogoje dela in tudi ustreznejše plačilo za njihovo težko delo.</p>
               <p>V okviru izvajanja nalog državnega preventivnega mehanizma se je dolga leta opozarjalo tudi na težavo z obravnavo mladoletnikov v vzgojnih zavodih in nas veseli, da je končno ustanovljena ta medresorska skupina, ki naj bi prevetrila vso zakonodajo s tega področja in tudi pripravila nove zakonske rešitve.</p>
               <p>Ravno tako smo ponovno izpostavili težave s področjem – sprejemanja Zakona o duševnem zdravju. Njegove spremembe so v pripravi že predolgo časa. Menimo, da pač je nujno, da se to dejansko uredi, kajti kažejo se težave tako pri zagotavljanju ustreznega števila mest v okviru varovanih oddelkov ter seveda tudi z izvajanjem posebnih varovalnih ukrepov.</p>
               <p>Komisiji se sicer strinjata z oceno zavoda, da je nadzor nad institucijami, kjer je ljudem odvzeta prostost, na visoki kakovostni ravni in posebej seveda tudi ta visoka raven uresničevanja priporočil, kar priča o spoštovanju, ki ga državni preventivni mehanizem kot institucija ima. Pohvalili smo tudi zelo dobro sodelovanje z nevladnimi organizacijami in seveda z drugimi državami, predvsem našimi sosednjimi.</p>
               <p>Toliko z naše strani. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo gospe Bredi Božnik, Ministrstvo za delo, družino, socialne zadeve in enake možnosti. Izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala za besedo.</p>
               <p>Lepo pozdravljeni še enkrat.</p>
               <p>Na Ministrstvu za delo, družino, socialne zadeve in enake možnosti se zavedamo pomena državnega preventivnega mehanizma pri ugotavljanju nepravilnosti in pri izboljševanju razmer, v katerih živijo ljudje, ki jim je bila odvzeta prostost.</p>
               <p>Postali smo veliko bolj pozorni in veliko bolj subtilni na primere omejevanja svobode gibanja in čeprav nas na tem področju čaka še, bom rekla, kar precej dela, ugotavljam, da smo v sodelovanju naredili pa vendarle tudi mi neke pomembne premike.</p>
               <p>Želela bi izpostaviti nenajavljene obiske domov za starejše, posebnih socialno-varstvenih in kombiniranih zavodov s strani državnega preventivnega mehanizma, saj omogočijo vpogled trenutnega in pa dejanskega stanja. Za ministrstvo pa so v veliko pomoč podrobna poročila ugotovljenega stanja, ki jih sprejmemo po obisku domov. V odgovoru varuhu človekovih pravic komentiramo njihova priporočila in pa tudi aktivnosti, ki smo jih po potrebi sprožili pri izvajalcih za odpravo pomanjkljivosti. Da se ugotovljene pomanjkljivosti ne bi ponavljale in z željo, da dosežemo primerljivo obravnavo stanovalcev v vseh domovih, najpogostejša priporočila zajamemo v vsebini usmeritev za delo z osebami z demenco v institucionalnem varstvu starejših.</p>
               <p>Ministrstvo za delo, družino, socialne zadeve in enake možnosti se seznani s priporočili varuha človekovih pravic v okviru državnega preventivnega mehanizma in po potrebi tudi ustrezno ukrepa. Nekaj priporočil se nanaša na potrebo po sistemskih spremembah, za kar si ministrstvo prizadeva v okviru članstva v delovni skupini za spremembo Zakona o duševnem zdravju. Pri ukrepih zavodov, na primer za ustrezno opremljenost in pa dekoracijo prostorov in zagotavljanje zasebnosti pa ministrstvo v odgovorih varuhu človekovih pravic na poročila o obiskih spodbuja zavode k uresničevanju le-tega.</p>
               <p>Pri odgovorih na prejeta poročila o obiskih domov za starejše nimamo zaostankov in to se mi zdi pomembno povedati. V odgovoru varuhu podajamo pojasnila, ugotovitve in kot je razvidno iz poročila, velik del priporočil upoštevamo do naslednjega obiska in pravzaprav gre tudi za realizacijo tega. Če ocenjujemo, da bi bilo potrebno zadevo pred odgovorom predebatirati z vodstvom doma, to storimo, komu pa tudi predlagamo ogled kakšne dobre prakse ali dodatno izobraževanje tako doma ali v tujini.</p>
               <p>Velik del priporočil varuha smo zajeli v vsebini dopolnitev usmeritev za delo z osebami z demenco v institucionalnem varstvu starejših. Usmeritve nimajo obvezujoče pravne narave, temveč so v pomoč domovom in so usklajene z varuhom in socialno inšpekcijo.</p>
               <p>Dopolnitve so bile v aprilu predstavljene direktorjem domov v Portorožu, potekala pa so tudi regijska srečanja, na katerih usmeritve bolj podrobno pregledamo, komentiramo, morebiti tudi dopolnimo in smo hkrati pozorni tudi na ugotovitve varuha pri udeležencih posveta, zato tem vsebinam damo še toliko večji poudarek.</p>
               <p>Kot je bilo že pri prvi točki omenjeno, pa naj ponovno na kratko poudarim, da kljub zavedanju, da večanje kapacitet na varovanih oddelkih, ne bo rešilo osnovnega problema varovanih oddelkov, si na ministrstvu z namenom kratkoročne rešitve razbremenitve obstoječih varovanih oddelkov prizadevamo za odprtje dodatnega varovanega oddelka. Ministrstvo je že pristopilo k realizaciji navedenih sklepov in bo predvidoma povečalo kapacitete za 20 mest. Omenila sem že Dom Nine Pokorn, kjer je realizacija predvidena že v letošnjem letu, in pa Dom Lokavci, kjer bo širitev kapacitete za 12 oseb. Ta realizacija pa je predvidena v sredini leta 2019.</p>
               <p>To bi bilo to zaenkrat. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj sprašujem, ali že besedo gospod Aleš Ojstršek z Ministrstva za izobraževanje? Dobro. Če bi pa potem želeli, pa povejte.</p>
               <p>Sedaj dajem besedo gospodu Sandiju Čurinu z Ministrstva za notranje zadeve. Izvolite.</p>
            </sp>
            <sp who="ČurinSandi">
               <speaker>SANDI ČURIN:</speaker>
               <p>Hvala za besedo.</p>
               <p>Glede poročila o izvajanju nalog državnega preventivnega mehanizma v letu 2017 se bom predvsem osredotočil na obiske policijskih postaj. Na vsa poročila varuha ob obiskih policijskih postaj je policija sproti in ažurno odgovorila. Večina napak je bila odpravljenih že med obiskom varuha. O napakah so bile obveščene vse enote, v posameznih primerih so morale posamezne enote sprejeti posamezne ukrepe za zmanjšanje napak, ugotovljenih pri obiskih varuha.</p>
               <p>Glede eventuelnih pomanjkljivosti pri opremljenosti prostorov – le-te odpravljajo pristojni policijske uprave ali pa pristojne službe Ministrstva za notranje zadeve. Pomanjkljivosti oziroma priporočila, vezane na zagotavljanje pitne tekoče vode, zagotavljanje dnevne svetlobe, sprehajališča za pridržane osebe, prostore za odvetnike in podobno, odpravljamo v okviru večjih investicijsko-vzdrževalnih del na posameznih objektih. V okviru novih investicij pa so vse tovrstne zadeve predvidene že v okviru priprave dokumentacije. V letu 2018 nadaljujemo z realizacijo odprave nekaterih pomanjkljivosti po posameznih prostorih za pridržanje, kot je bilo zapisano že v posameznih odgovorih Uradu varuha človekovih pravic.</p>
               <p>Statistično gledano še, mogoče – za leto 2017 je bilo obiskanih 27 policijskih postaj. Od vseh 172 danih priporočil pa jih je bilo dobra polovica uresničenih. Sprejetih, a še neuresničenih pa 49. Toliko zaenkrat. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj vidim, da je gospod iz društva Novi paradoks že odšel, če se ne motim.</p>
               <p>Zato sprašujem, kdo bi želel razpravljati v okviru Društva za razvijanje prostovoljnega dela Novo mesto, če je kdo z nami.</p>
               <p>Če ne, potem sprašuje, če je z nami mogoče humanitarno društvo Pravo za vse? Tudi ne.</p>
               <p>Skupnost privatnih zavodov? Ne.</p>
               <p>Potem pa dajem besedo še Zvezi društev upokojencev Slovenije, gospe Veri Pečnik. Lepo pozdravljeni, dobrodošli, izvolite.</p>
            </sp>
            <sp who="PečnikVera">
               <speaker>VERA PEČNIK:</speaker>
               <p>Hvala.</p>
               <p>Lepo pozdravljeni, gospa predsednica, gospa varuhinja, poslanci in vsi vabljeni člani. Vest, všeč mi je bil, ko smo se pogovarjali o teh državnih preventivnih mehanizmih, ampak vseskozi mi pa misli uhajajo k tistim ljudem, ki ne morejo nikamor. To so pa tisti naši ljudje, ki jih obiskujejo naši prostovoljci in moram reči hvala naši varuhinji, ki nas je vključila, moram reči, v te obisk v domovih, tako da vemo, kako je z našimi ljudmi in hvala za poročilo in za sodelovanje naših članov.</p>
               <p>Drugo kar je, pa moram reči, da že 36 do 38 procentov ljudi naših, ki so upokojeni, pa si ne more privoščiti nobenega varstva. To se pravi, to institucionalno varstvo, ki je, ni za naše ljudi.</p>
               <p>Zato bi takole omenila: Lepo vas prosim vse, tudi vsi, ki ste na novo tule, a tisti, ki ste, pomagajte nekako.</p>
               <p>Moram reli, da sem hvaležna Ministrstvu za delo, družino, socialne zadeve in enake možnosti, ki nam pomaga pri programu Starejši za starejše. Sedaj imamo za 2023 podpisan program in moram reči, da smo hvaležni. Res smo se trudili, da bi ta program prišel nekako v državni proračun, ampak videti, da ne gre to skozi, ampak res vsakdo, ki bo karkoli dobre rekel bo pomagal tem ljudem, ki ne morejo nikamor. Tukaj se na terenu vsak dan, ne vsak dan, vsi, ampak v povprečju 3 tisoč 500 prostovoljcev imamo.</p>
               <p>Moram reči, da smo prisotni v 300. Društvih, ki imamo organiziranih in zajamemo več kot 67 procentov ljudi starih nad 69 let. In to jih obiskujemo doma in moram reči, tiste razmere, ki jih mi najdemo, mislim, da nihče ne vidi nikoli. Res je, ni to nadzorovano in naši ljudje, ki hodijo tja, največ naredijo. Se pa trudimo na Zvezi društev upokojencev Slovenije, saj vam je verjetno poznamo, da od 600 tisoč približno upokojencev imamo preko 200 tisoč članov, preko 500 društev, da ne bom EPP izvajala, a ne, za Zvezo društev upokojencev Slovenije, ampak dejansko, da se tu potrudimo, da pomagamo res tem ljudem. In res, z vsemi vami, tudi z vašo komisijo, vsem smo hvaležni, če nam boste pomagali, da bomo izpostavili te tudi te ljudi, teh 35 procentov ljudi, ki si ne morejo privoščiti domov nobenega varstva. in to jim neizmerno veliko pomeni, zato se mi trudimo, a bi - sedajle pripravljamo štiri, te zakonske pobude in sicer tako, da bi se nekoliko pokojninska ta osnova kot takšna, da bi vsem resnično, da bi se vdovske pokojnine nekoliko dvignile, da bi le lažje ženske živele. Zaradi tega, ker morate vedeti, da prevladujejo ženske, ko so same in osamljene in sedaj prihaja še davek na nepremičnine, veste kako bo? Dela se, da so ljudje skoraj bogati, nimajo pa nič, niti za preživetje. In to je tisti problem. Zato smo neizmerno tudi hvaležni, da dobivamo banko hrane, da jim dnevno nosimo po posameznih ljudeh. Morate vedeti, da revščina je skrita, revščina se ne pojavi med ljudmi zaradi tega, ker vsi ljudje, ki so revni, ne povedo radi, ampak skrivajo to, da ne bi ljudje vedeli, da se to dogaja v naši socialni državi. Zaradi tega bi še vedno rekla, dajmo stopit skupaj, pomagajmo in tudi podprite naš program Starejši za Starejše tudi ostali. Zaradi tega, ker se ne dalje na pohodu zakon o dolgotrajni oskrbi in vam povem, prav presenečeni smo , da niso naših prostovoljcev tudi ne vključili Ministrstvo za zdravje v pilotne projekte. Žal se je tako zgodilo, da koraka na treh območjih, brez naših ljudi, i se spoznajo na konkretne probleme.</p>
               <p>Toliko za enkrat in res bi bila hvaležna, da bi tudi tisti poslanci, ki boste dvignili roke, res se spomnili na te nemočne ljudi. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>najlepša hvala tudi vam. Saj tukaj moram povedati, da res naša komisija redno na to opozarja, tudi imamo seje na to temo, tudi glede starostnikov in zagotovo bomo tudi v nadaljevanju še kakšno sejo na to temo zagotovo pripeljali oziroma jo obravnavali. Sedaj pa mislim, da ste vsi, ki ste vabljeni na to sejo dobili možnost, da ste povedali svoja stališča, zato odpiram razpravo poslank in poslancev, če želi še kdo kaj dodati k temu poročilu.</p>
               <p> Sicer se zavedamo, da gre za zelo strokovno temo in smo tukaj predvsem za to, da smo slišali vaša mnenja o tem, ampak vseeno sprašujem, če bi še kdo želel kaj dodati. Če ne <gap n="..."/> izvolite gospa Sukič.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, najlepša hvala za besedo. Čisto kratka bom, pa še enkrat lep pozdrav vsem skupaj. Čestitke seveda za ta, za delo, ne, v okviru tega mehanizma in za to poročil.</p>
               <p>Zdaj pa ena aktualna zadeva, ki še ni v tem poročilu pa se bo verjetno znašla pa v prihodnjem poročilu, pa me samo nekaj zanima.</p>
               <p>Na spletni strani varuhinje smo zasledili zaskrbljujoče poročilo, da je kontrolni obisk, aktualen tega Doma starejših občanov v Ljutomeru ugotovil obliko imobilizacije stanovalke pred padcem iz postelje s posebno vrsto oblačila, pa me zanima, ali je tovrstna omejitev gibanja starejše osebe sploh skladna z zakoni, ali je to nek ukrep, ki je v bistvu okruten in sodi že v naslednje poročilo. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Želi še kdo kaj dodati? Če ne, potem zaključujem z razpravo in dajem v razpravo oziroma in glasovanje predlog priporočila. <stage>/ glas iz ozadja/</stage> Aha, ja, izvolite gospod Šelih.</p>
            </sp>
            <sp who="ŠelihIvan">
               <speaker>IVAN ŠELIH:</speaker>
               <p>Da samo odgovorim na tole zadnje vprašanje. Poročilo o tem obisku je seveda še v pripravi, v tem priporočilu se bomo do tega podrobneje opredelili, gre pa seveda za vprašanje, eno izmed vprašanj razmejitve med tako imenovanimi posebnimi varovalnimi ukrepi oziroma ali gre v tem primeru za varovalni ukrep in seveda, če gre za uporabo posebnega varovalnega ukrepa, kar je recimo fiksacija, ali so tem primeru upoštevane vse odločbe in seveda tudi pogoji, ki jih zakon o duševnem zdravju določa za uporabo tega ukrepa. Do tega se bomo opredelili, opredelila se bo tudi obiskana ustanova in tudi resorno ministrstvo. Potem pa tako, kot v vsakem primeru, bo to objavljeno tudi na naših spletnih straneh in pa tako, kot ste sami ugotovili predmet naslednjega poročila.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi za ta odgovor sedaj pa kot že rečeno prehajamo na glasovanje o predlogu priporočila in sicer Državni zbor priporoča vsem pristojnim državnim in drugim organom, da sprejmejo vse potrebne ukrepe za uresničevanje priporočil državnega preventivnega mehanizma in takšno priporočilo dajem na glasovanje. Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je priporočilo sprejeto.</p>
               <p>S tem zaključujem obravnavo poročilo varuha o izvajanju nalog DPM v letu 2017 na matičnem delovnem telesu. Komisija bo seveda pripravila poročilo, katerega sestavni del bo sprejet predlog priporočila, poročilo komisije bom, če ni kakšnih drugih žela prestavila sama na seji državnega zbora.</p>
               <p>Zaključujem tudi to točko dnevnega reda in današnjo sejo komisije. Vse, vabljenim se res iskreno zahvaljujem, da ste danes prišli, podali svoj stališča tudi vsem ostalim članicam in članom komisije za vaše razprave. Želim vam prijeten dan, vse dobro in bodite prijazni drug z drugim.</p>
               <p>Srečno, nasvidenje.</p>
               <stage type="time">Seja je bila končala 8. novembra 2018 ob 16.19.</stage>
            </sp>
         </div>
      </body>
   </text>
</TEI>
