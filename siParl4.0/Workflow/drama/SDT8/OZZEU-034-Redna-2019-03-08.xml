<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-034-Redna-2019-03-08">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-034-Redna-2019-03-08.OZZEU" n="034">
               <name>Redna</name>
               <date when="2019-03-08"/>
            </setting>
         </settingDesc>
         <particDesc>
            <listOrg>
               <org xml:id="OZZEU-034-Redna-2019-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-034-Redna-2019-03-08.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">34. seja</stage>
            <stage type="date">(8. marec 2019)</stage>
            <stage type="chairman">Sejo sta vodila dr. Milan Brglez in Zmago Jelinčič Plemeniti, podpredsednika odbora.</stage>
            <stage type="time">Seja se je začela ob 8.02.</stage>
            <sp who="JelinčičPlemenitiZmago">
               <speaker>PODPREDSEDNIK ZMAGO JELINČIČ PLEMENITI:</speaker>
               <p>Lep dober dan! Začenjamo 34. sejo Odbora za zadeve Evropske unije. Danes jo vodim jaz, ker predsednika ni, pa mora eden od podpredsednikov to zadevo »furat«.</p>
               <p>Najprej vsem damam čestitke za praznik! Vsem državljankam, bi rekel, pa še kakšnim državljanom, da ne bo kdo rekel, da sovražni govor širim ali kaj takega.</p>
               <p>Obveščam vas, da so zadržani in se seje ne morejo udeležiti: mag. Andrej Rajh, ki ga nadomešča Vojko Starović.</p>
               <p>Na sejo so bili vabljeni poslanci Evropskega parlamenta iz Republike Slovenije, predstavniki Vlade in Državnega sveta, v skladu s 63/2. členom Poslovnika Državnega zbora. Še enkrat vsem lep pozdrav!</p>
               <p>Prehajamo na določitev dnevnega reda seje odbora.</p>
               <p>S sklicem smo prejeli dnevni red. Ker v poslovniškem roku ni bilo predlogov za njegovo spremembo, je določen, kot je bil predlagan s sklicem seje. V dogovoru med Ministrstvom za delo, družino, socialne zadeve in enake možnosti ter Ministrstvom za finance in v skladu s 65. členom Poslovnika Državnega zbora, ki omogoča, da lahko med sejo spremenimo vrstni red obravnave posameznih točk, predlagam, da najprej začnemo z obravnavo 2. točke dnevnega reda, nato 3. točke in nazadnje 1. točke dnevnega reda. Mislim, da temu nihče ne nasprotuje.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O UVEDBI UKREPOV ZA NEPREDVIDLJIVE RAZMERE NA PODROČJU KOORDINACIJE SISTEMOV SOCIALNE VARNOSTI PO IZSTOPU ZDRUŽENEGA KRALJESTVA (VELIKA BRITANIJA IN SEVERNA IRSKA) IZ EVROPSKE UNIJE (EPA 438-VIII, EU U 917).</title>
               </p>
               <p>Ta »U 917« me spominja na eno nemško podmornico iz druge svetovne vojne, ampak mislim in upam, da bo to malo bolj mirno danes.</p>
               <p>Gradivo smo prejeli od Vlade 28. 2. 2019 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je 14. 3. 2019, zato tudi malo hitimo.</p>
               <p>Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za delo, družino, socialne zadeve in invalide kot matičnemu delovnemu telesu. Morda bi bilo smiselno, da to obravnava tudi Odbor za finance, konec koncev gre za finančna vprašanja, ampak če se je Vlada tako odločila, se je pač tako odločila.</p>
               <p>Zdaj pa z največjim veseljem prelagam delo na ramena predsednika. <stage>/ smeh/</stage>
               </p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Hvala.</p>
               <p>Prosim gospoda Tilna Božiča, državnega sekretarja Ministrstva za delo, družino, socialne zadeve in enake možnosti, da nam predstavi predlog uredbe in zlasti predlog stališča Republike Slovenije.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Hvala za besedo.</p>
               <p>Spoštovane poslanke, poslanci!</p>
               <p>Naj tudi v imenu Ministrstva za delo ob 8. marcu iskreno čestitam vsem poslankam in drugim damam, prisotnim gospem na tej seji, pa tudi tistim, ki morda spremljajo to sejo.</p>
               <p>Zahvaljujem se Ministrstvu za finance, pa tudi odboru, da ste obrnili vrstni red točk dnevnega reda, da se lahko tej temi nekoliko bolj podrobno posvetimo, če vas bo zanimalo.</p>
               <p>Tako kot je že v naslovu te uredbe, se le-ta nanaša na neke morebitne nepredvidljive razmere, ki bi se lahko zgodile na področju koordinacije sistemov socialne varnosti v primeru, če bi prišlo do izstopa Združenega kraljestva iz Evropske unije brez dogovora. Sama uredba ureja predvsem tiste pravice in čas do izstopa, zardi tega, ker morebiten nepredviden oziroma neurejen izstop bi lahko pomenil, da nekatere pravice, ki jih trenutno naši državljani, pa tudi ostali državljani Evropske unije uživajo, jih kasneje ne bi mogli uživati. O katerih pravicah govorimo. Govorimo predvsem o bolezninah, o nadomestilih za materinstvo, očetovstvo, invalidnost, starost, kar se tiče vdovskih pokojnin, nesreč pri delu, poklicnih bolezni, pomoči ob smrti, nadomestilo za brezposelnost, pokojnine, družinske dajatve in tako naprej. Če to nekako praktično ponazorim, bi zgledalo tako: recimo, če je nekdo delal v Združenem kraljestvu, tudi v tem času, recimo, tri, štiri leta, pa bi čez dve leti prišel k nam na ZPIS, slovenski državljan, in bi rekel, da bi se rad upokojil, pa taka uredba ne bi bila sprejeta in bi se dejansko zgodil izstop Združenega kraljestva brez dogovora, mu na ZPIZ ne bi mogli sešteti pokojninske dobe in bi tista doba preprosto umanjkala kljub temu, da je delal v času, ko je bilo Združeno kraljestvo še del Evropske unije, zaradi tega, ker takšen izstop, če tako rečemo in sprememba z vidika koordinacije v sistemu socialne varnosti ni bila predvidena bi ostal brez tistih pravic, ki bi mu dejansko pripadale. Tako da kot rečeno sprejema se ta uredba, se nanaša zgolj na tisti čas do izstopa iz Evropske unije. Ta vsebuje tudi eno posebno klavzulo, ki pravi, da v kolikor bo prišlo do urejenega izstopa Združenega kraljestva iz Evropske unije seveda se ta uredba ne bo uporabljala. Slovenija vsako takšno se pravi situacijo, ki nekako izčiščuje in postavlja vse skupaj v bolj predvidljiv kontekst podpira in tudi v tem primeru Vlada predlog te uredbe podpira in vas s tem v zvezi tudi prosimo za podporo.</p>
               <p>Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Zahvaljujem se za predstavitev predloga stališča o predlogu uredbe. Hkrati moram pozdraviti tudi našega novega člana gospoda Miha Prebila iz Liste Marjana Šarca in zaradi službene odsotnosti opravičiti izostanek mag. Branka Grimsa.</p>
               <p>Na 27. seji 5. 3. 2019 je gradivo obravnavala tudi Komisija Državnega sveta za mednarodne odnose in evropske zadeve ter sprejela mnenje, ki ste ga prejeli. Za predstavitev mnenja Komisije Državnega sveta za mednarodne odnose in evropske zadeve k tej točki prosim člana komisije gospoda Bogomirja Vnučca.</p>
            </sp>
            <sp who="VnučecBogomir">
               <speaker>BOGOMIR VNUČEC:</speaker>
               <p>Hvala za besedo.</p>
               <p>Naša komisija je predlog podprla, saj se strinja s stališči, ki jih je predstavil državni sekretar gospod Božič. Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Zahvaljujem se za tudi to kratko in jedrnato poročilo. Odpiram razpravo. Želi kdo razpravljati? Besedo ima dr. Franc Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Hvala lepa za besedo.</p>
               <p>Danes sem tovarišicam in damam obljubil, da bom izjemoma kratek. Uvodoma bom rekel: »Vsak dan mora biti 8. marec.« Tukaj nam lahko da nov vzgled Islandija.</p>
               <p>Nepredvidljive razmere Brexit sam kot tak je vedno bolj nepredvidljiva zgodba. Državni sekretar je zelo lepo opisal problematiko. Moje vprašanje je zgolj, ker sem po osnovni izobrazbi vseeno naravoslovno matematični tehnik smer uporabna matematika pa se rad o številkah pogovarjam. O kakšnih številkah govorimo v zvezi z našimi državljankami in državljani seveda v luči 4. člena uredbe 883? Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Želi še kdo kaj razpravljati? <stage>(Ne.)</stage> Potem dajem besedo državnemu sekretarju gospodu Tilnu Božiču.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Trenutne ocene se nekoliko razlikujejo odvisno koga vprašate, zaradi tega, ker za točno statistiko bi moralo biti tudi zelo dosledno spoštovano pravilo, da vsak, ki nekako gre iz ozemlja Republike Slovenije čeprav začasno tudi to nekako prijavijo oziroma naznani. Posredno se te zadeve relativno dobro vidijo predvsem skozi izmenjave podatkov kot so recimo davčni podatki in podobno to smo že ob kakšni drugi priložnosti razpravljali in ta izmenjava seveda aktivno poteka v primerih, ko gre za naše državljan, ki so sočasno tudi davčni rezidenti Republike Slovenije. Sedaj neka ocena, ki jo imamo sedaj v tem trenutku se pravi tisti, ki so v Veliki Britaniji in bi se to na njih nanašalo približno 5 tisoč ljudi. Glede na to, da smo že kar nekaj časa v Evropski uniji in da je že nekaj generacij lahko rečemo šlo tudi skozi nekateri so se konec koncev tudi v nasprotni smeri recimo bodisi upokojili tukaj bodisi so se šli upokojiti gor bi pa lahko rekli, da je teh lahko tudi več deset tisoč. Koliko natančno bomo pa seveda videli, ko bodo začeli trkati na naša vrata tudi iz tega razloga, glede na to kot prej omenjeno ta uredba velja in ureja samo za tisti čas do izstopa je bilo, morda ste včeraj zasedli, objavljen predlog enega zakona, ki je tudi nekako lahko rečemo rezervni načrt za zaščito pravic naših državljanov in evropskih državljanov, v kolikor ne bi prišlo do urejenega izstopa in ta bi bil oziroma bi stopil v veljavo v relativno kratkem času predvidoma do konca meseca in bi uredil, potem še to obdobje kasneje. Če upoštevamo še ta obdobja in tiste, ki prihajajo gor kot rečeno 5 tisoč približno tistih, ki so sedaj gor nekaj 10 tisoč verjetno tisti, ki so bili tudi prej. Za v naprej pa morda se bo to sodelovanje sicer nekoliko omejilo, ampak glede na to, da vsi več ali manj zagotavljajo in obljubljajo, da za nikogar se naj ne bi bistveno spremenilo vse skupaj si lahko nadejamo, da bo to potreba po tem zagotavljanju pravic tudi v prihodnje.</p>
               <p>Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Želi še kdo razpravljati? <stage>(Ne.)</stage> Zaključujem razpravo.</p>
               <p>Dajem na glasovanje naslednji predlog sklepa oziroma predlog stališča: »Republika Slovenija podpira predlog uredbe Evropskega parlamenta in sveta o uvedbi ukrepov za nepredvidljive razmere na področju koordinacije sistemov socialne varnosti po izstopu Združenega kraljestva, Velike Britanije in Severne Irske iz Evropske unije.« Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je stališče sprejeto.</p>
               <p>S tem končujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA, TO JE ZASEDANJE SVETA EVROPSKE UNIJE ZA ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV BRUSELJ 15. 2. 2019.</title>
               </p>
               <p>Gradivo k tej točki smo prejeli od Vlade 7. 3. 2019 na podlagi 8. člena Zakona o sodelovanju med Državnim zborom in Vlado v zadevah EU. Prosim, gospoda Tilna Božiča, državnega sekretarja na Ministrstvu za delo, družino, socialne zadeve in enake možnosti, da nam predstavi izhodišča.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Hvala za besedo.</p>
               <p>Bi razdelil nekako na štiri segmente. Prvi del je razprava o socialni razsežnosti, drugi del razprava o evropskem semestru, tretji je Evropski sklad, ki je namenjen prilagoditvam, zaradi globalizacije in zadnja reč se pa tiče delovnega kosila. Kar se tiče razprave o socialni razsežnosti ta bo prispevala k sklepom vrha voditelj Evropske unije, ki bo v Sibiju 9. maja 2019 in bo sklenil vrsto pobud komisije in dogodkov, ki obravnavajo prihodnost Unije po letu 2020, ko se izteče tudi strategija Evropa 2020. Razmišljanje o prihodnosti Evropske unije je na agendi komisije od 2017, ko je objavila Belo knjigo o prihodnosti EU in odpira vprašanja kako ohranjati življenjski standard ustvariti več delovnih mest, boljše kakovosti in zagotoviti, da bodo posamezniki imeli potrebna znanja in spretnosti ter, da bo naša družba bolj povezana in pripravljena na prihodnje izzive in zahteve na trgu dela. V ta kontekst sodi tudi podpis in razglasitev evropskega stebra socialnih pravic. Voditelji držav so ga podpisali novembra 2017. Naprej, kar se tiče razprave o evropskem semestru gre za odziv na prvi sklop dokumentov, ki so podlaga za kasnejša priporočila državam. Kot je že omenjeno nas je strategija 2020 izteka, vendar cilji zastavljeni v strategiji so smiselno vključeni tudi v evropski steber socialnih pravic, ki je bil zasnovan, da prispeva v gospodarski in vključujoči rasti in odpiranju delovnih mest ter tudi hkrati poveže zaposlovanje in socialno varnost. Ukrepi za odpiranje kakovostnih delovnih mest za vključujočo rast tako na evropski kot nacionalni ravni, ukrepi za boljšo povezanost zaposlovalnih politik in politik socialne zaščite ter reforme za učinkovit boj proti brezposelnosti so teme, ki bodo zaznamovale to razpravo.</p>
               <p>Kar se tiče Evropskega sklada za prilagoditev globalizacij o tem je na tem odboru tudi že tekla beseda, gre za nekakšno posodobitev tega sklada na način, ki je bolj prijazen lahko rečemo tudi Sloveniji v tem smislu, da so nekatere se pravi poveča se obseg sredstev, pokriva nekako več področij, poveča se delež sofinanciranja in določen je tudi nižji prag, ker eden izmed pragov je bil recimo prag presežnih delavcev in tam je bilo predvideno, če je ta prag 500 delavcev, potem nekako se lahko prijaviš na sredstva iz tega fonda in ta prag se znižuje na 250, kar je za Slovenijo boljše tudi glede na strukturo gospodarstva, ki ga imamo, kjer seveda prevladujejo mikro mala in srednja podjetja. Tako da tukaj seveda Slovenija to podpira. Kar se tiče zadnje točke in delovnega kosila. Tam bo obravnavan razvoj veščin za odrasle kot prednostna naloga v kontekstu socialno-gospodarskih sprememb v Evropski uniji. Tu govorimo vedno znova o hitrem tehnološkem razvoju, kjer so potem neprestane zahteve oziroma rastoče zahteve po različnih novih veščinah, ki so izziv za izobraževalni sistem. Slovenija bo tudi v tem delu z govornim prispevkom predstavila nacionalne ukrepe, konkretneje, gre za projekt Celovita podpora podjetjem za aktivno staranje delovne sile ter stalna prizadevanja za najbolj ranljive skupine, recimo, tu so nekvalificirani delavci ali starejši vključeni v programe usposabljanja in izobraževanja.</p>
               <p>Za dodatna pojasnila sem seveda kot običajno na razpolago, z mano pa so tudi sodelavci.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Najlepša hvala za pojasnila.</p>
               <p>Odpiram razpravo. Dr. Franc Trček ima najprej besedo.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Hvala za besedo.</p>
               <p>Izpostavil bom zgolj eno zadevo, povezano z globalizacijo. Pretekli mesec sem s kolegoma Toninom in Vrtovcem začel s podaljšanim vikendom v Rimu na Mercator dialogu, kjer veljajo »chatten house rules«. Predvčerajšnjim, včeraj smo imeli obiske iz sosednjih držav, tako avstrijske parlamentarce kot madžarskega državnega sekretarja. Dajmo reči, da tudi veljajo ista pravila, ampak ne bom nič novega povedal. Dva poudarka ob vseh teh razgovorih in v razgovorih vmes. Eno je seveda večja energetska samostojnost Evrope in Evropske unije, drugo je pa to, kar Nemci že na zakonodajni ravni delajo v novih globalnih prečenjih, v premiku neke centralnosti globalnih iger na Pacifik - zaščita evropskega gospodarstva, zlasti zaščita razvoja tehnologij. Veste, da Nemci grejo, imajo tudi zakonodajno pokritje, v definiranje, kaj so neka strateška tehnološka področja, kjer bo seveda, upam si trditi, vedno bolj omejen pristop tujcev - zlasti agresivni so v zadnjem času, seveda tudi, ker imajo peneze, Kitajci - v tovrstna njihova podjetja. In me zanima, v kakšni smeri bo šla debata o pasteh globalizacije, če uporabim naslov neke knjige dveh urednikov, kaj je bilo že, Spiegla iz sredine 90., tudi v to smer.</p>
               <p>Hvala za besedo.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Želi še kdo razpravljati? Če ne, si bom tokrat besedo vzel tudi sam.</p>
               <p>Tudi meni se zdi prav ta točka pomembna z več vidikov - tudi v imenu Socialnih demokratov govorim -, še zlasti to postavljanje vsaj enačaja med socialnimi pravicami na eni strani in vsemi drugimi zadevami, ki so vezane na trg, kapital in podobne zadeve. Namreč, dolgoročno bo Evropska unija lahko preživela, samo če bo najprej zadovoljila ljudi, potem pridejo vse ostale zadeve. In zdaj, če niso ti pomisleki vedno ob vsakem ukrepu zraven, je velik problem. Nadalje se mi zdi vsaj ta prilagoditev tega sklada za globalizacijo zelo pomembna, ker vsebuje tudi trajnostne vidike. Torej, en vidik je zelo pomemben, torej trajnostni vidik, digitalizacija, avtomatizacija, vse to razumemo, nizkoogljična družba, trgovinski spori - okej, uporabljamo en instrument, ki je bil razvit za nekaj drugega, tudi za vse te stvari. Okej, prav, naj bo. Tisto, kar mi je bilo pomembno in mislim, da za Slovenijo bistveno, je to znižanje številka delavcev oziroma tistih, ki so prizadeti, torej resna srednja podjetja, kot bi človek temu rekel, manjša in srednja, 250, 500 je preprosto, ja, za velike države pisana zadeva, tokrat je zadeva vsaj malo bolj prilagojena. Samo žalostno pa je, da bomo najverjetneje ta sklep morali pa v vsaki finančni perspektivi ponavljati in da bo vse odvisno od ravnotežja moči znotraj Evropske unije, ali se bo bolj nagnilo v to smer ali v ono smer, in še marsičesa drugega. To je bolj komentar, ni mišljeno kot neko veliko vprašanje. Vsekakor so to teme, na katerih bo treba pravzaprav vztrajati, če bomo želeli legitimnost evropskih institucij in s tem tudi projekta Evropske unije.</p>
               <p>Bi še hotel kdo kaj? Drugače bom dal besedo državnemu sekretarju. Torej, besedo ima gospod Tilen Božič, državni sekretar Ministrstva za delo, družino, socialne zadeve in enake možnosti.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Hvala za besedo ponovno.</p>
               <p>Ja, zanimive teme so bile odprte. Začelo se je z energetsko samostojnostjo ali pa samozadostnostjo Evrope, s tem tudi Slovenije in tako naprej. Tu imam eno anekdotično pa dokaj povedno zadevo. Kot veste, eden izmed zelo velikih izzivov je pri alternativnih virih energije, kako stabilizirati omrežja in zagotoviti, se pravi, vezano, pasovna energija pa tista, ki ima špice. In potem smo prišli v fazo, recimo, ko nekateri razvijajo izjemno zahtevne tehnološke rešitve za velike baterije, velika postrojenja, ki neznansko veliko stanejo, da to omrežje stabilizirajo, tudi mi nekatere uporabljamo. Pred nekaj meseci sem v neki zanimivi reviji prebral, da je nemški znanstvenik predstavil en res tehnološki preboj. Ta tehnološki preboj, baterijski, pa zgleda tako: imate žerjav, žerjav ima gor alternator in velik betonski blok, kadar je presežek energije, se betonski blok dvigne gor, kadar je energije premalo, se betonski blok spusti dol. Nobene znanosti, tehnologija, stara več sto let. Nobenih izgub, energijskih, tudi se ne pregreva, tudi nima težav s temperaturnimi razponi in tako naprej. To so zanimive zadeve. S to anekdoto sem hotel povedati predvsem to, da tudi mi verjetno bomo morali pri nekaterih rešitvah, ko iščemo zelo zahtevne odgovore na nekatera vprašanja, ugotoviti, da morda obstajajo tudi preproste in cenejše rešitve, se pravi, da se lahko tudi tehnološke preboje naredi z nekaj deset tisoč evri, ne pa samo z milijardami. Ampak Slovenija se tu znajde, glede na to, koliko vlagamo v znanost, in glede na to, kakšne rezultate imamo, kaj dela naš Inštitut Jožef Stefan na področju umetne inteligence in tako naprej, mislim, da dokazujemo, da to znamo.</p>
               <p>Kar se tiče tega, kar je bilo rečeno, glede pasti globalizacije. Ja, to je eden izmed skladov, ki naj bi tako deloval. Tudi, kot rečeno, se ga trenutno preoblikuje na način, da bi bil čim bolj široko zasnovan in široko uporaben. Za nas je to dobro, ker v prejšnjem primeru smo bili neuspešni oziroma nismo imeli takšnih primerov praktično, razen enega, ki bi lahko izkoristili, in nam gre to na roko. In ravno to je tudi namen, da dejansko, glede na to, da ima globalizacija številne izzive, da lahko čim več tudi pokrijemo, morda tudi z nekim takšnim skladom.</p>
               <p>Kar se tiče socialnih pravic, kot je povedal dr. Brglez, na nek način kot nekega veziva prihodnjega razvoja Evropske unije, zagotovo, zato tudi ta socialni steber. Za Slovenijo je to morda malo velik izziv, kar se bo slišalo paradoksalno, to pa zaradi tega, ker so pri nas socialne pravice na relativno visoki ravni in mi v bistvu smo do tega - sicer pozdravljamo, podpiramo, ampak smo obenem pa tudi zadržani, zaradi tega, ker Evropska unija pogosto išče najnižji skupni imenovalec. In posebej na področjih, kjer smo mi zelo dobro razviti, bi to eventualno lahko pomenilo še celo kakšen korak nazaj na področju tega, kako imamo mi socialne pravice urejene. Ampak so pa, kot je bilo tudi nakazano, te zadeve dobrodošle, Slovenija to tudi podpira. In seveda upamo, da bo skupni imenovalec, posebej ko bo šlo za socialne teme, vsaj tako visok, kot je trenutno že pri nas.</p>
               <p>Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Se zahvaljujem za odgovore.</p>
               <p>Želi še kdo razpravljati? <stage>(Ne.)</stage> Zaključujem razpravo.</p>
               <p>Na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za zaposlovanje, socialno politiko, zdravje in varstvo potrošnikov, ki bo v Bruslju 15. 3. 2019, in jih podprl.« Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Zahvaljujem se državnemu sekretarju z ekipo za udeležbo.</p>
               <p>Prehajamo na <title>1. TOČKO DNEVNEGA REDA, TO JE NA ZASEDANJE SVETA EVROPSKE UNIJE ZA EKONOMSKE IN FINANČNE ZADEVE V BRUSLJU 12. 3. 2019.</title>
               </p>
               <p>Gradivo smo prejeli od Vlade 7. 3. 2019 na podlagi 8. člena Zakona o sodelovanju med Državnim zborom in Vlado o zadevah Evropske unije. Prosim gospoda Metoda Dragonjo, državnega sekretarja na Ministrstvu za finance, da nam predstavi izhodišča.</p>
            </sp>
            <sp who="DragonjaMetod">
               <speaker>METOD DRAGONJA:</speaker>
               <p>Hvala lepa za besedo, spoštovani gospod predsednik. Spoštovane poslanke, poslanci!</p>
               <p>Tudi z moje strani čestitam predstavnicam nežnejšega spola za današnji praznik in želim, da bi se ta dan čim bolj raztegnil na celo leto.</p>
               <p>Moja naloga je pa danes, da predstavim izhodišča za zasedanje Sveta Evropske unije za ekonomske in finančne zadeve, ki bo naslednji teden v Bruslju.</p>
               <p>Minister za finance se bo tokrat udeležil samo zasedanja euroskupine, med tem ko bo zasedanje sveta za ekonomske in finančne zadeve na tem zasedanju prisoten veleposlanik gospod Lenarčič.</p>
               <p>Katere teme bodo obravnavane? Najprej bo obravnavan trošarinski paket, to je v okviru zakonodajnega paketa. Sledila bo še politična razprava glede napredka pri uvedbi davka na digitalne storitve ter predlog ureditve, ki je zakonodajna iniciativa uredbe Invest EU. V okviru nezakonodajnih točk pa sta predvideni dve glavni temi, Evropska komisija bo predstavila zimski sveženj dokumentov iz cikla evropskega semestra, ki ga je sprejela 27. februarja. Ministri pa morajo sprejeti tudi nov oziroma posodobljen seznam nesodelujočih tretjih držav na področju davkov, kar je tudi pomembna točka.</p>
               <p>No, če se dotaknemo teh točk po posameznih sklopih, trošarinski paket vsebuje tri predloge, ki jih je komisija objavila že v maju 2018. Prvi je predlog prenovljene direktive o splošnem režimu za trošarino. Struktura te direktive sta enaka kot v veljavni direktivi. Cilji vsebinskih sprememb pa so predvsem širitev uporabe obstoječega elektronskega spremljanja gibanja trošarinskih izdelkov. Drugič, opredelitev skupnih pravil naravni unije v zvezi z naravnimi izgubami pri gibanju trošarinskih izdelkov. In tretjič, vzpostavitev navzkrižnega preverjanja podatkov in uskladitve trošarinskih in carinskih postopkov. Slovenija te spremembe podpira. Predvsem podpiramo spremembo 8. člena predloga direktive, ki uvaja možnost enake obdavčitve trošarinskih izdelkov na trgu, tako da je možna določitev obveznosti za obračun trošarine za vse trošarinske izdelke, ki jih imajo trgovci v zalogi, če se znesek trošarine spremeni. Drugi predlog tega trošarinskega svežnja je uredba sveta o spremembi uredbe 389/2012 o upravnem sodelovanju na področju trošarin glede vsebine elektronskih evidenc. Ta predlog dopolnjuje seznam elektronske zbirke podatkov, ki jo v skladu z uredbo vodi pristojni organ države članice Unije z določenimi predvsem novimi statusi gospodarskih subjektov, kot je certificirani pošiljatelj in certificirani prejemnik. Ta status bo potrebno pridobiti za namen elektronskega spremljanja gibanja trošarinskih izdelkov s plačano trošarino. Tretji predlog iz tega trošarinskega svežnja je direktiva o strukturi trošarine za alkohol in alkoholne pijače. Tukaj je cilj, da se sledi novim tehnologijam in postopkom na področju proizvodnje alkoholnih pijač, uvaja se možnost nižjih davčnih stopenj za neodvisne male izdelovalce jabolčnika, zagotavlja se pravna jasnost obravnave nekaterih izdelkov. Spodbuja se potrošnike k uživanju piva z manjšim odstotkom alkohola.</p>
               <p>Slovenija v načelu predlog podpira, vključno s predlogom, da se določi opcijska možnost določitve lastne rabe za vse vrste alkoholnih pijač, razen etilnega alkohola. Slovenija predlog podpira in meni, da se mora vsa proizvodnja in lastna raba alkohola obravnavati enako, pa upoštevati podporo tradicionalni kmetijski proizvodnji lastnega sadja.</p>
               <p>Kar zadeva diskusijo, ki je potekal o davku na digitalne storitve je treba poudariti, da kljub intenzivnem delu in pripravi raznih kompromisnih različic ter ureditve, soglasja o prvotnem predlogu ni bilo možno uskladiti. Zato je bilo dogovorjeno, da se pripravi modificirana ožja različica predloga, ki bo naslovila obdavčitev prihodkov, ki so ustvarjeni samo iz storitev spletnega ciljnega oglaševanja. V tem segmentu bi davčna stopnja ostala tako kot je bilo predvideno, na nivoju 3 %, prav tako pa ostajajo nespremenjeni pragovi za določitev zavezancev. To je 750 milijonov evrov letnih ustvarjenih globalnih prihodkov in 50 milijonov evrov prihodkov ustvarjenih iz obdavčljivih storitev. Tako da bo diskusija potekala v tej smeri, da se sedaj pač osnova za zajemanje tega davka zoži in na ta način doseže politični kompromis. Tako kot smo povedali že ob predhodnih obravnavah, Slovenija ta davek podpira in bo aktivno sodelovala v tem procesu, da do tega političnega dogovora pride.</p>
               <p>Potem je pomembna tema odločitev ministrov, ki morajo verificirati posodobljen seznam nesodelujočih jurisdikcij na področju davkov. Tukaj gre za občutljivo temo vezano na evropsko direktivo o preprečevanju pranja denarja in financiranju terorizma. Komisija je pripravila predlog tega seznama. Predlog je zaenkrat še zaupen in bo, javim po obravnavi na svetu za ekonomske in finančne zadeve.</p>
               <p>Pri sestavi oziroma pri usklajevanju tega predloga je bila tudi Slovenija aktivna. Usklajevala je stališče s posameznimi članicami in moram reči, da smo bili na tem področju tudi delno lobirani s strani nekaterih držav članic naj podpremo njihove interese kar se tiče njihovih gospodarskih interesov v posameznih državah, ki so potencialno lahko na tem spisku nesodelujočih tretjih držav.</p>
               <p>Nadalje je tema uredba Invest EU. Tukaj je prišlo že v veliki meri do politične uskladitve. Pričakuje se še dogovor o tem kje bo lokacija sekretariata investicijskega odbora. To je pomembna tema, ker do sedaj je bil sekretariat v okviru EFSI-ja<gap reason="inaudible">
                     <desc>(?)</desc>
                  </gap> v Evropski investicijski banki. Sedaj pa se predlaga rešitev, da je ta sekretariat podrejen oziroma deluje v okviru Evropske komisije. Slovenija ta predlog podpira, predvsem s tega vidika, da pride skozi to do večje uskladitve politike Evropske komisije in pa delovanje Evropske investicijske banke in v tem smislu bo tudi predstavnik Slovenije sodeloval v razpravi. Menimo, da je zelo pomembno, da se zagotovi neodvisnost sekretariata, spoštovanje zaupnosti podatkov in prepreči morebitni konflikt interesov. Poleg tega je bilo dano z naše strani k predlogu te uredbe kar nekaj pripomb, ki naj predvsem omogoči možnost manjših držav, da njihovi projekti pridobijo podporo tega inštrumenta, Invest EU, pretežno so bili ti predlogi, ki so bili koordinirani skupaj z nekaterimi državami članicami tudi upoštevane. Na splošno pa je ta iniciativa vezana k temu, da se pospeši in poživi obseg investicij, kar je tudi ena od tem, ki je tokrat predmet posebne obravnave v evropskem semestru. Evropska komisija bo predstavila glavne ugotovitve iz zimskega svežnja dokumentov, ki jih je objavila konec februarja. Ocenjeni so napredki pri izvajanju specifičnih priporočil za vse države članice, opravljena bo splošna razprava o ugotovitvah in priporočilih Evropske komisije, njihova obravnava pa bo prenesena naprej na pristojna delovna telesa. Tukaj moram poudariti, da je Slovenija po mnenju komisije dosegla delni napredek pri izpolnjevanju priporočil, ki so v okviru predhodnega semestra bila dana, Slovenije. navedeno je, da je Slovenija izvedla ukrepe na področju alternativnih virov financiranja hitro rastočih podjetij. Dosegla je napredek pri odpravi administrativnih ovir ter dosegla pomemben korak pri privatizaciji državnih podjetij oziroma s privatizacijo NLB kot banke v državni lasti. Komisija pa ocenjuje, da Slovenija ni storila dovolj na področju dolgoročne stabilnosti pokojninskega sistema, sistema dolgotrajne oskrbe ter na področju zdravstvenega varstva. Izzivi prav tako ostajajo na področju nizke stopnje udeležencev v vse življenjskem učenju ter na področju javnega naročanja z vidika konkurence in nadzora. Ključna sporočila komisije ostajajo. Poleg že omenjenega mora Slovenija nadaljevati ukrepe na področju aktivacije starejših in manj izobraženih brezposelnih na področju alternativnih virov financiranja za mala in hitro rastoča podjetja. Komisija poleg tega poudarja srednjeročno usmerjenost in izzive pred novim ciklom evropskega semestra kjer moramo spoštovati tako uravnoteženost javnih financ, poiskati ustrezne rešitve za dosego srednjeročnega cilja kot tudi skrbeti za gospodarsko rast. Slovenija bo morala vsa ta priporočila in, recimo, izzive ustrezno nasloviti v nacionalnem reformnem programu, ki ga bo Vlada pripravila do konca aprila 2019 in predložila v obravnavo tudi Državnemu zboru preden bo nacionalni reformni program predložen evropski komisiji.</p>
               <p>To bi bil en tak povzetek glavnih tem, ki bodo tokrat v začetku naslednjega tedna obravnavani na tem Svetu.</p>
               <p>Hvala lepa.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Se zahvaljujem za predstavitev naših izhodišč. Odpiram razpravo. Besedo ima najprej dr. Franc Trček.</p>
            </sp>
            <sp who="TrčekFranc">
               <speaker>DR. TRANC TRČEK (PS Levica):</speaker>
               <p>Hvala lepa.</p>
               <p>Spet zelo zanimiv Ecofin. Dotaknil se bom zgolj treh zadev. Upam, da državni sekretar ne bo užaljen. Malo me žalosti, da z nami ni mogel ostati državni sekretar, ki je zdaj na drugem ministrstvu, ker je vseeno v osnovi strokovnjak za davke. Uvodoma bom rekel, da me veseli najava predsednika trinajste Vlade v državnem sekretarju za majhno gospodarstvo na vladni ravni. Žalosti me, da se to na MGRT ni uredilo, za razliko od kakšnih državnih sekretarjev pri Šarcu, ki so tam bolj parkirani kot kaj drugega. Tisti, ki imate v spominu še pretekli mandat, zlasti tisti, ki imate polna usta gospodarstva, gor pa dol, pa kritik čez Levico, se lahko spomnite, da sva s kolegico dr. Mirjam Bon Klanjšek, ona in jaz, mama in ata znižanja trošarine pri NMP, Neodvisnih majhnih pivovarjih. To moram odkrito povedati, da je tam zelo pozitivno vlogo odigrala bivša finančna ministrica, takrat še državna sekretarka. Zelo odkrito povedano, izpad, trošarinski, na eni strani v znesku ca 330 tisoč evrov, se manj kot v enem letu v enajstih mesecih povrnil po drugi strani, ne računajoč seveda nove zaposlitve, dve, tri pivovarne so šle takoj v novo infrastrukturo. Kakšna se je še odprla, boste rekli, madona kaj ta Trček spet muri. To je seveda vezano na direktivo o strukturi trošarine za alkohol in alkoholne pijače. Področje jabolčnika ali, če hočete v angleščini, Sidra, je eno področje kjer bi moral MGRT odigrati svojo vlogo. Veste, če mi že uporabljamo metaforo majhno gospodarstvo in tukaj govorimo o mikro malih podjetjih, včeraj sem ravno politiko bral oceno rasti števila tega sektorja v zadnjih petih letih, podatki 2013-2017, je Slovenija na desetem, enajstem mestu. Med prvimi štirimi so vse tri baltske države in Grčija iz nekega drugega razloga. Skratka, če že govorimo o hrbtenici, bi morali govoriti o vretencih, ki jih povezujemo v grozdje, nekaj kar počne recimo Avstrija na ravni vsake njihove regionalne gospodarske zbornice. In eno področje je tukaj področje seveda jabolčnika, drugo področje je seveda področje kjer imamo res špico in zelo zelo veliko rast neodvisnih majhnih pivovarjev in, ne vem, mogoče niste ljubitelji toliko tega področja kot jaz sam, imamo tudi, smo tretji proizvajalec hmelja v Evropi, imamo tudi najmanj onesnažen hmelj za razliko od Nemcev, delno Čehov. In nekako premalo se tudi zavedamo tega, ko umeščamo infrastrukturo v prostor in v bistvu v tej luči pozdravljam namen te direktive po uživanju piva z manjšim odstotkom alkohola. Zdaj, kdo bo mogoče me kregal glede tega in tudi sočasno, kar se nekomu zdi mogoče nelogično, povečanje iz 2,8 na 3,5 volumenski delež alkohola, kar omogoča ob zelo kvalitetnem domačem hmelju izdelavo takih lahkih sadnih zelo kvalitetnih piv in upam, da bomo se končno naučili, zakaj, bi rekli Štajerci, zdaj zgodaj zjutraj gušim s tem, da se bomo končno naučili te direktive brati v naše dobro, v dobro našega gospodarstva in tudi vzpostavljati podporne mehanizme za razvoj teh vej gospodarstva, vključno z ustrezno davčno politiko. To se mi zdi pomembno. Veste, ker tisto kar sva Mirjam pa jaz takrat naredila, bi moral skoraj po avtomatizmu nekdo narediti na ministrstvu kjer je takrat sedel Židan, če bi resno bral direktive. Od 28. evropskih držav jih je 23 imelo to urejeno, potem ko sem jaz začel težiti pa ko so določeni zelo sposobni pivovarji z Nove Gorice prišli do Mirjam, se je nekako premaknilo v tej luči. To je bolj komentar, pa verjetno bi bolj koga z MGRT potreboval tukaj.</p>
               <p>Zdaj, kaj zadeva pranje denarja in proliferacij, je mogoče državni sekretar celo prej odkrit, ko je rekel, da pač določene večje države lobirajo kater tretje države na to listo ne bi uvrstili, kar pomeni, da v osnovi, če si dovolj velik, sankcije ne delujejo. Iz tiste tako imenovane Janijeve komisije, kjer sem bil tudi zelo aktiven pa vem, da imamo mi tudi velike probleme s tem. Drugače ne bi bila možna tako imenovana iranska shema, ker imate staro politiko, bolj v smeri SD, pa tudi ne, tako imenovana italijanska tipologija kjer so italijanske pa balkanske mafije skozi banko v mestu, iz katerega jaz prihajam, desetletje prale denar. Iz te zgodbe je v bistvu tudi predorska zgodba in kmalu bomo imeli 25-letnico Depale vasi, paravomovska SDS zgodba, tudi če bo kdo zdaj bentil pa zahteval repliko. Tu nas čaka še ogromno dela, ker se je izkazalo, da nekako organigram že znotraj same policije, kaj šele razmetanost teh organov - recimo, mi smo med preiskovalko prišli do tega, da določena ministrstva niti niso vedela, da je nek posvetovalni organ glede tega na Ministrstvu za zunanje zadeve. In se mi zdi, da tu, če hočemo resno poštimat to našo demokracijo, ne tega imeti samo kot neko nebulo na koncu jezika, nas čaka še ogromno dela.</p>
               <p>Neko vprašanje bi pa imel glede obdavčitve teh digitalij. Priznam, nisem šel gledat, državni sekretar, kakšno število globalnih firm to sploh zajame. Skratka, tri četrt milijarde globalnih prihodkov, 50 milijonov na EU. Zdaj bi tako preko palca rekel, da bi to bilo treba znižati vsaj na pol milijarde globalnega. Zlasti v luči tega, zadnji podatek, ki ga imam v glavi, od 400 vodilnih IKT podjetij na svetu je, zdi se mi, ducat evropskih, tam nekje. Zdaj me kolega gleda, odvisno, kaj gledam, ampak v bistvu bolj »content oriented« digitalne vsebine, tu smo zelo zamudili. Francozi se nekaj trudijo, poskušajo, in to se veže na tisto prejšnjo razpravo o pasteh globalizacije. Tu bi mogoče rad odgovor, ker zlasti, a veste, v luči, zdaj najnovejši podatek danes zjutraj gledam, Slovenija ne bo težila nič glede Huaweia. Jaz bom šel pa pogledat malo KPK, kdo se je kaj prijavil.</p>
               <p>Toliko. Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Besedo ima gospod Gregor Perič.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Hvala lepa.</p>
               <p>Lep pozdrav, dobro jutro! Čestitke vsem, ki praznujete današnji praznik!</p>
               <p>Jaz se tu moram odzvati na navedbe Levice. Mislim, da je zelo pomembno, da se tudi v tem smislu odzovem, zlasti na tisti del, ko je bilo govora o državnem sekretarju, dodatnem državnem sekretarju na Ministrstvu za gospodarski razvoj in tehnologijo, ki bi se ukvarjal z malim gospodarstvom. Glejte, jaz tu zdaj več ne razumem čisto nič. Imeli smo v obravnavi dva predloga zakona, ki sta predvidevala šest dodatnih sekretarjev. Lahko razpravljamo oziroma na pristojnem odboru je tudi bila zelo poglobljena razprava o smiselnosti in nesmiselnosti in tako naprej in tega ne bi rad spet ponovno odpiral. Mi pa ni jasno to, da je Levica takrat na tistem odboru ta predlog o dodatnih sekretarjih, med katerimi je bil tudi ta dodatni sekretar za malo gospodarstvo, zavrnila, danes pa slišimo o tem, da ta predlog podpira. Tako da dajte se, prosim lepo, zmenit.</p>
               <p>Hvala lepa.</p>
               <p>
                  <stage>/ oglašanje v ozadju/</stage>
               </p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Ne more biti replika, zaradi tega, ker je prvič prišel do besede, torej samo razprava. Replika, dr. Franc Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Glejte, bom zelo kratko repliciral. V nekih urejenih družbah, ko pride nova vlada, se odpre zakon o vladi in se to uredi, ne pa potem, da nekako preko ovinka, zlasti če to govori neka stranka, ki ima polna usta etike in morale in spodobnosti in tako naprej. Tu se bom ustavil. Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Mislim, da se bom tudi sam prijavil k razpravi, preden dam besedo naprej.</p>
               <p>Tisto, kar je meni bilo zanimivo pri teh stališčih, je predvsem ta opcijska možnost lastne rabe, uskladitve strukture trošarin za alkohol in alkoholne pijače. Jaz mislim, da to sicer pri raznih drugih lastnih rabah, ki so lahko pogoste, ni<gap n="..."/> No, če ničesar drugega, nakazuje potencialno, da ima družba kulturno ali pa drugače vgrajena dvojna merila pri nekaterih zadevah. Ampak to niti ni tako pomembno. Mislim, da sem se moral tudi oglasiti, tokrat ne kot predsedujoči, čeprav bi se lahko, ker je del razprave malce ušel iz celotne zadeve z nekaterimi stvarmi, ki so vezane na takšno in drugačno zgodovino. In tu pa bom kot del nove politike - vseeno se še to vedno čutim, vsaj osebno - le z žalostjo ugotavljal, da se tudi nova politika zelo lepo nauči izigravati, kar pač lahko, tako kot to počne stara politika. Velja seveda tudi zame, ni nobenega problema, ampak velja tudi za vse prisotne v tej sobi.</p>
               <p>Zdaj pa prosim državnega sekretarja - ni treba odgovarjati na te zadeve. <stage>/ oglašanje v ozadju/</stage> Še želite, prav. Besedo ima gospod Zmago Jelinčič Plemeniti.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa.</p>
               <p>No, smo šli precej na široko, pa bom tudi jaz mogoče kakšno zadevo v zvezi s tem povedal, ker ena zadeva me skrbi. Prej je bilo govorjeno o pranju denarja pa o globalizaciji. Mene pa skrbi ena stvar, da namerava Evropska unija prekiniti s tiskanjem oziroma potegniti ven iz obtoka 500-evrske bankovce. Ta zadeva ni zaradi pranja denarja, ampak zaradi ene zelo, zelo zvite in pritlehne zadeve, ki jo Evropska unija pripravlja, da bi gotovinski obtok denarja in gotovinsko poslovanje enostavno prepovedala. Dejstvo je, da so že pred časom potegnili iz obtoka 200-evrske bankovce, z istim razlogom, so rekli, zaradi preprečevanja ponarejanja in tako naprej, zdaj bodo ostali samo še 100-evrski, ki jih bodo tudi sčasoma vzeli ven, in potem bodo ljudem rekli, zakaj bi pa hodili vi okrog s celimi šopi denarja, ko lahko plačujete s karticami. Skratka, veliki brat se pojavlja in prišlo bo do absolutne in popolne kontrole vsega, in ne samo poslovanja, ampak tudi plačevanja plač pravzaprav. Kajti multinacionalke ali pa vlade bodo imele v rokah absolutno možnost, da bodo blokirale kartice, in nihče ne bo mogel ničesar več kupiti. Gotovine ne bo in - kam gremo? Gremo v totalni razpad demokracije in v totalno kontrolo vsega, kar se dogaja! In to je tisto, proti čemur se moramo boriti. In nihče na nivoju vlade ni tega vprašanja še odprl v Evropi, zato ker naši tako ali tako hodijo gor in kimajo, velike države, v prvi vrsti Nemčija, imajo pa to v načrtu. In tako kot Hitler ni mogel zmagati v drugi svetovni vojni, bo zmagal zdaj preko finančnih tokov, preko gospodarstva in preko kontrole vsega živega, vseh transferjev, premikov in vsega skupaj. Kajti z uporabo teh kartic se točno beleži tudi, kje je človek, kaj dela, kakšen je njegov način življenja in vsega skupaj. In jaz sem proti takim načinom kontrole in pa uvajanja presije nad življenjem ljudi, zato bi prosil, da naj se to vprašanje odpre na zasedanju.</p>
               <p>Hvala.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Zdaj pa ima besedo državni sekretar Ministrstva za finance, gospod Metod Dragonja.</p>
            </sp>
            <sp who="DragonjaMetod">
               <speaker>METOD DRAGONJA:</speaker>
               <p>Hvala lepa za besedo, gospod predsednik.</p>
               <p>Ja, diskusije so bile zanimive, jih bomo prenesli ministru oziroma vsaj povzetke. Na diskusijo dr. Trčka, kar se tiče te trošarinske direktive. O trošarinski direktivi in tem paketu na področju trošarin, ja, to zdaj gre v smeri pravzaprav rahljanja določenih ureditev, kar se tiče potrošnje, pa predvsem skozi to tudi, kot smo rekli, nekih ugodnejših pogojev za podporo tradicionalni kmetijski pridelavi in pa deloma tudi tej, bi rekel, lastni porabi. Čeprav je bistvo te trošarinske ureditve, predvsem so ti sistemi zajemanja in izmenjave podatkov, ki omogočajo potem kontrole davčnim organom, ker na trošarinah so pravzaprav davčne stopnje ali pa davčne izdatnosti precej velike in so učinkoviti mehanizmi zelo pomembni. Tako da to je ključno, bi rekel, na tem področju, pa prilagajanja teh trošarinskih nivojev za določene tipe proizvodov, pa pač sledijo, tako kot smo rekli, novim tehnologijam pri proizvodnji teh pijač, pa tudi trendom, ki so delno prisotni na trgu, pri ponudbi in pri povpraševanju. Tako mislim, da bo potem možno še kaj več reči, ko bodo potem te direktive prenesene v slovenski pravni red in ko se bo slovenski zakon dopolnjeval. V tej fazi je ocena Ministrstva za finance, da gredo te spremembe v pravilni smeri in da jih je smiselno podpreti. Toliko o tem.</p>
               <p>Na diskusijo dr. Trčka, kar se tiče te trošarinske direktive. O trošarinski direktivi in tem paketu na področju trošarin, ja, to zdaj gre v smeri pravzaprav rahljanja določenih ureditev, kar se tiče potrošnje, pa predvsem skozi to tudi, kot smo rekli, nekih ugodnejših pogojev za podporo tradicionalni kmetijski pridelavi in pa deloma tudi tej, bi rekel, lastni porabi. Čeprav je bistvo te trošarinske ureditve, predvsem so ti sistemi zajemanja in izmenjave podatkov, ki omogočajo potem kontrole davčnim organom, ker na trošarinah so pravzaprav davčne stopnje ali pa davčne izdatnosti precej velike in so učinkoviti mehanizmi zelo pomembni. Tako da to je ključno, bi rekel, na tem področju, pa prilagajanja teh trošarinskih nivojev za določene tipe proizvodov, pa pač sledijo, tako kot smo rekli, novim tehnologijam pri proizvodnji teh pijač, pa tudi trendom, ki so delno prisotni na trgu, pri ponudbi in pri povpraševanju. Tako mislim, da bo potem možno še kaj več reči, ko bodo potem te direktive prenesene v slovenski pravni red in ko se bo slovenski zakon dopolnjeval. V tej fazi je ocena Ministrstva za finance, da gredo te spremembe v pravilni smeri in da jih je smiselno podpreti. Toliko o tem.</p>
               <p>Kar se tiče davka na digitalne storitve. Zdaj vam ne bi želel na pamet dati neke ocene, lahko pa to oceno naredimo na ministrstvu in vam jo pisno posredujemo. Vprašanje glede tega praga obdavčitve še ni čisto zaprto. Predlog je, da ostane prag nespremenjen pri 750 milijonih evrov. Bomo ministru potem prenesli ta vaš predlog, da bi odprli tudi diskusijo o višini tega praga za te firme. Povedal pa sem, da je pravzaprav tu zelo težko, da je bil napredek relativno majhen, kar se tiče usklajevanja pogledov različnih držav članic. Tako da pričakujte na ta del pisni odgovor, prosim, da ne bomo, bi rekel, kakšne neverodostojne informacije podajali.</p>
               <p>Glede vprašanja gospoda Zmaga Jelinčiča Plemenitega in glede gotovinskega poslovanja. Gotovina je v principu v pristojnosti Evropske centralne banke na evroobmočju, gotovinski obtok. Tako da ta problematika je z različnih zornih kotov aktualna, jasno, na eni strani z vidika, recimo, državljank in državljanov pa določenih tradicij, ki so glede uporabe gotovine, na drugi strani pa z vidika lažjega davčnega zajemanja in preprečevanja pranja denarja. Tudi to bomo prenesli ministru oziroma se bomo na ministrstvu dogovorili, kako zavzeti stališče po tem vašem predlogu. Po informacijah, ki jih trenutno imamo, je najdlje, kar se tiče pravzaprav uvedbe elektronskega plačevanja in ukinitve gotovine v evropskem prostoru Švedska, ki pa ni v evroconi, oni imajo svojo valuto. Tako bodo posamezne države, ne glede na to, ali so v območju evra ali niso, te aktivnosti peljale. Tudi obseg negotovinskega poslovanja je bistveno večji, kot najbrž veste, tudi v nekaterih državah, azijskih državah, kjer so pač ti produkti, elektronske denarnice in tako naprej, zelo razviti. Bomo poskušali oblikovati stališče Ministrstva za finance na tem področju in ga dati potem tudi v politično diskusijo; mislim, da bi bilo to najbolj modro.</p>
               <p>Hvala lepa.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Hvala.</p>
               <p>Želi še kdo razpravljati? Če ne, bi samo eno stvar mogoče še prosil. Tu je bilo stališče ECOFIN zelo jasno razloženo, čeprav bo veleposlanik tam, ampak za samo Evroskupino se še da kaj pravzaprav dodati, vsaj da smo nekako obravnavali zadevo, no.</p>
            </sp>
            <sp who="DragonjaMetod">
               <speaker>METOD DRAGONJA:</speaker>
               <p>Ja. Kar se tiče Evroskupine, bo zdaj praktično nekoliko bolj v ospredju politična diskusija. Odprte so teme na Evropskupini, razprava o razvoju trga stanovanjskih nepremičnin, pa instrumenti, ki bi pospešili investiranje v ta del. To je v sklopu teh aktivnosti za oživitev investicij oziroma za pospeševanje investicij in sheme financiranja tega razvoja stanovanjskih fondov so pomemben dejavnik v tem delu; tako bo to osnovna diskusija. Potem je predvidena še diskusija in mnenje o proračunskem načrtu Latvije in še poročilo bo obravnavano glede Grčije in spremljave grškega programa; v tem delu bo minister sodeloval. Opravljena bo zelo načelna, okvirna razprava o predlogu novega proračunskega instrumenta za konvergenco in konkurenčnost. Tu niti še nismo dobili do včeraj izhodišč, tako bomo to morali še danes pripraviti.</p>
               <p>Hvala lepa.</p>
            </sp>
            <sp who="BrglezMilan">
               <speaker>PODPREDSEDNIK DR. MILAN BRGLEZ:</speaker>
               <p>Hvala.</p>
               <p>Želi še kdo karkoli? <stage>(Ne.)</stage> Zaključujem razpravo.</p>
               <p>Na glasovanje dajem naslednji predlog sklepa: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za ekonomske in finančne zadeve, ki bo v Bruslju 12. 3. 2019, in jih podprl.« Glasujemo.</p>
               <p>Kdo je za? <stage type="vote-ayes">(13 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Zahvaljujem se državnemu sekretarju posebej za predstavitev te točke.</p>
               <p>S tem končujem 1. točko dnevnega reda.</p>
               <p>Preden zaključim sejo, se naj tudi sam pridružim čestitkam ob mednarodnemu dnevu žensk, seveda ob zavedanju, da boj za enakopravnost spolov ni končan in da v njem solidarno lahko sodelujemo čisto vsi, ne glede na spol.</p>
               <p>Končujem 34. sejo Odbora za zadeve Evropske unije in vsem želim lep dan!</p>
               <stage type="time">Seja se je končala 8. marca 2019 ob 9.07.</stage>
            </sp>
         </div>
      </body>
   </text>
</TEI>
