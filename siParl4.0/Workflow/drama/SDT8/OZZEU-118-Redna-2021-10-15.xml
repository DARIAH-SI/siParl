<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-118-Redna-2021-10-15">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-118-Redna-2021-10-15.OZZEU" n="118">
               <name>Redna</name>
               <date when="2021-10-15"/>
            </setting>
         </settingDesc>
         <particDesc>
            <listOrg>
               <org xml:id="OZZEU-118-Redna-2021-10-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-118-Redna-2021-10-15.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">118. redna seja</stage>
            <stage type="date">(15. oktober 2021)</stage>
            <stage type="chairman">Sejo je vodil mag. Marko Pogačnik, predsednik Odbora za zadeve Evropske unije.</stage>
            <stage type="time">Seja se je začela ob 11.00.</stage>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovane kolegice in kolegi! Začenjam 118. sejo Odbora za zadeve Evropske unije.</p>
               <p>Obveščam vas, da imamo na seji dva pooblastila, in sicer: mag. Branislav Rajić kvota Nepovezanih poslancev in pa poslanka gospa Tina Heferle nadomešča poslanca Igorja Pečka.</p>
               <p>Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, kabinet predsednika Vlade ter predstavniki Vlade in Državnega sveta. Vse prisotne lepo pozdravljam. Še posebej pa lepo pozdravljam gospoda mag. Jorga Kristijana Petroviča, kandidata za člana Evropskega sodišča iz Republike Slovenije.</p>
               <p>Prehajam na določitev dnevnega reda. S sklicem seje ste prejeli dnevni red. Ker v poslovniškem roku nisem prejel predlogov za njegovo spremembo je določen takšen dnevni red seje Odbora kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – PREDLOG KANDIDATA REPUBLIKE SLOVENIJE ZA ČLANA EVROPSKEGA RAČUNSKEGA SODIŠČA.</title>
               </p>
               <p>Gradivo k točki smo prejeli od Vlade Republike Slovenije 7. 10. 2021 na podlagi 11.b člena Zakona o sodelovanju med Državnim zborom in Vlado v zadevah Evropske unije. Zaradi varstva osebnih podatkov ste del gradiva članice in člani Odbora prejeli v varovani predal v sistemu UDIS.</p>
               <p>Predlog je bil na podlagi navedenega člena drugega odstavka 154.č člena ter drugega odstavka 154.š člena Poslovnika Državnega zbora dodeljen v obravnavo Odboru za zadeve Evropske unije kot pristojnemu odboru. V skladu z drugim odstavkom 11.b člena Zakona o sodelovanju med Državnim zborom in Vlado v zadevah Evropske unije se kandidat za člana Evropskega računskega sodišča predstavi delovnemu telesu Državnega zbora pristojnemu za evropske zadeve, ki o kandidatu glasuje in o njem poda mnenje z obrazložitvijo ter ga nemudoma pošlje Vladi. Na podlagi drugega odstavka 154.š člena Poslovnika Državnega zbora se kandidat predstavi pristojnemu odboru določenemu glede na njegove naloge iz 154.b člena Poslovnika Državnega zbora in odgovarja na vprašanja njegovih članov. V skladu s tretjim odstavkom 154.š člena Poslovnika Državnega zbora predsednik pristojnega odbora takoj po predstavitvi kandidata pošlje predsedniku Državnega zbora in Vladi mnenje o predstavitvi kandidata z obrazložitvijo.</p>
               <p>Še informacija o poteku obravnave točke. Uvodni predstavitvi kandidata bodo sledila vprašanja članic in članov Odbora kandidatu ter seveda njegovi odgovori na vprašanja.</p>
               <p>Sedaj bi pa naprosil državno sekretarko na Ministrstvu za finance mag. Majo Hostnik Kališek, da nam predstavi predlog kandidature mag. Jorga Kristijana Petroviča za člana Evropskega računskega sodišča.</p>
            </sp>
            <sp who="HostnikKališekMaja">
               <speaker>MAG. MAJA HOSTNIK KALIŠEK:</speaker>
               <p>Hvala lepa.</p>
               <p>Spoštovani predsednik, spoštovane poslanke in poslanci!</p>
               <p>Preden se vam kandidat za člana Evropskega računskega sodišča sam predstavi, naj vam na kratko opišem ozadje in postopek imenovanja.</p>
               <p>Ministrstvo za finance je v sredini junija v Uradnem listu in na spletnem portalu državne uprave objavilo poziv za zbiranje predlogov možnih kandidatov za člana Evropskega računskega sodišča. Od generalnega sekretarja Sveta EU smo prejeli obvestilo, da v maju 2022 poteče mandat našemu sedanjemu članu ter zaprosilo, da do konca oktobra 2021 Republika Slovenija predlaga novega kandidata.</p>
               <p>Na javni poziv so se prijavili štirje kandidati, katerih vloge v sredini avgusta preučila posebej v ta namen ustanovljena komisija za izvedbo izbirnega postopka kandidata za člana Evropskega računskega sodišča. Komisija je po pregledu prejetih štirih vlog ugotovila, da vsi štirje kandidati izpolnjujejo razpisane pogoje, zato je poleg teh pogojev pogledala tudi njihove druge delovne izkušnje. Osredotočila se je predvsem na delovne izkušnje v mednarodnem okolju, v institucijah Evropske unije na vodstvenih položajih ter druge izkušnje na delovnih mestih povezanih z revizijo in nadzorom.</p>
               <p>Po pregledu celotne dokumentacije je komisija sklenila, da bi kot najprimernejšega kandidata ministru za finance predlagala mag. Jorga Kristijana Petroviča, magistra ekonomije in dolgoletnega vrhovnega državnega revizorja ter dolgoletnega člana Računskega sodišča Republike Slovenije, ki je tudi prvi namestnik predsednika Računskega sodišča Republike Slovenije.</p>
               <p>Vlada je na podlagi mnenja razpisne komisije in predloga ministra za finance 7. 10. 2021 sklenila, da mag. Jorga Kristijana Petroviča predlaga za kandidata Republike Slovenije za člana Evropskega računskega sodišča ter da predlog posreduje v Državni zbor.</p>
               <p>V nadaljevanju bo potrebno poslati predlog kandidata Republike Slovenije na generalni sekretariat Sveta, ki bo sprožil postopek posvetovanja Sveta EU z Evropskim parlamentom. Končno odločitev mora sprejeti Svet EU najkasneje do konca marca 2022.</p>
               <p>Toliko na kratko z moje strani. Hvala za vašo pozornost.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala, državna sekretarka, za te vaše uvodne besede.</p>
               <p>Sedaj pa naprošam spoštovanega gospoda mag. Jorga Kristijana Petroviča, kandidata za člana Evropskega računskega sodišča iz Republike Slovenije, da se predstavi odboru.</p>
            </sp>
            <sp who="KristijanPetrovičJorg">
               <speaker>MAG. JORG KRISTIJAN PETROVIČ:</speaker>
               <p>Hvala za besedo, spoštovani predsednik. Spoštovane poslanke in poslanci!</p>
               <p>Zadnjih osem let opravljam funkcijo člana senata Računskega sodišča, in sicer na mestu prvega namestnika predsednika Računskega sodišča. Pred tem sem osem let kot vrhovni državni revizor vodil Oddelek za revizijo državnega proračuna in političnih strank. Pred tem pa eno leto Oddelek za revizijo občin. Pred prihodom na Računsko sodišče sem na občini Trzin vse od njene ustanovitve dalje postavil in vodil Oddelek za finance in proračun.</p>
               <p>Po poklicu sem ekonomist z magisterijem znanosti s področja računovodstva in revizije. Zadnjih 22 let se torej ukvarjam z bilancami in proračuni. V celotnem obdobju zagovarjam programsko oblikovanje proračunov in sem vztrajen pobudnik prehoda iz koncepta računovodenja na podlagi denarnega toka na koncept računovodenja na podlagi poslovnega dogodka. Menim, da bi morala Republika Slovenija porabo sprejeti mednarodne računovodske standarde za javni sektor IPSAS, saj se mi zdi nesprejemljivo, da se država sama skozi zakone in podzakonske predpise določa lastna računovodska pravila. Sem namreč oster nasprotnik kreativnega računovodstva in dosleden zagovornik mednarodne primerljivega računovodskega poročanja.</p>
               <p>Skozi izvedene revizije zaključnega računa proračuna sem se leta zavzemal za to, da bilanca stanja postane sestavni del zaključnega računa proračuna. Uspeh je prišel z Zakonom o javnih financah v letu 2010 in po skoraj 20 letih samostojne države je Republika Slovenija v začetku leta 2011 prvič pripravila zaključni račun, katerega sestavni del je bila tudi bilanca stanja.</p>
               <p>Sem tvorec koncepta popravka revizorja iz 97. člena Zakona o javnih financah, ki daje Računskemu sodišču procesu revizije in Državnega zbora v postopku potrditve zaključnega računa proračuna pravico, da od Vlade zahteva spremembo zaključnega računa proračuna in s tem korektno poročilo o izvršenem proračunu. Za velik uspeh štejem dejstvo, da smo lani in letos pri revizijah izkazov zaključnega računa proračuna končno prišli do pozitivnega mnenja. To je rezultat večletnih skupnih prizadevanj, tako Računskega sodišča kot Ministrstva za finance.</p>
               <p>Po svetovni dolžniški krizi leta 2008, ki je prizadela Slovenijo, sem v strokovnih publikacijah iniciral razpravo o umestitvi fiskalnega pravila v slovensko ustavo. Kasneje sem bil povabljen v skupino strokovnjakov, ki je napisala predlog novega besedila 148. člena slovenske Ustave. Na podlagi spremenjenega člena Ustave je bil sprejet Zakon o fiskalnem pravilu, ki je poleg novih pravil vzpostavil tudi Fiskalni svet, ki skrbi za spoštovanje fiskalnega pravila.</p>
               <p>Na mednarodnem področju sem avtor besedil, ki v pogodbi o ustanovitvi evropskega mehanizma stabilnosti ESM ter v njegovem statutu in poslovniku ureja pristojnosti revizijskega nadzora in njegovo organiziranost s strani držav ustanoviteljic. V celotnem procesu nastanka sem dosledno zagovarjal enakost pravic nadzora velikih in malih držav ustanoviteljic ne glede na višino ustanoviteljskega deleža ESM.</p>
               <p> Kot član mednarodnih delovnih skupin Eurosay Contact Committee Working group of public of the deficit, Eurosay Contact Committee Working group on Financial and Economic crices <stage>/ nerazumljivo/</stage> in Eurosay Contact Committe Working gruop on command odit standards <stage>/ nerazumljivo/</stage> sem skrbel za predstavitev slovenskih dosežkov državne revizije v tujini in za prenos tujih revizijski idej in izkušenj v delo slovenskega Računskega sodišča.</p>
               <p>Skozi poročilo Računskega sodišča tako v revizijah računovodskih izkazov kot tudi skozi revizije pravilnosti in smotrnosti poslovanja sem se skupaj s kolegi sodelavci na Računskem sodišču trudil in uspel izboljšati poslovanje države, še posebej na področju bilanc, proračunov, računovodstva in notranjih kontrol.</p>
               <p>Skozi poročila o revizijah uspešnosti, doseganja ciljev, poročila o gospodarnosti ravnanja s proračunskimi sredstvi in poročila o učinkovitem gospodarjenju, torej pri tako imenovanih poročilih smotrnosti poslovanja, pa smo izražali mnenja o tem ali se delajo prave stvari in ali se delajo na pravi način ter ali se skozi delovanje države zagotavlja najboljše razmerje med družbenimi stroški in družbenimi koristmi.</p>
               <p>Po vseh teh letih lahko rečem, proračuni so moje življenje. Zavedam se njihove kompleksnosti, zato se zavedam tudi dejstva kako pomembno je, da se jih da na kar najbolj enostaven način približati javnosti. Že več let zato delujem v smeri njihove transparentnosti, participativnih pri njihovi pripravi ter pri zagovarjanju splošne proračunske pismenosti.</p>
               <p>Republika Slovenija je v zadnjih letih tu naredila velike korake. Tako smo ena redkih držav na svetu, kjer lahko dnevno preverite stanje prihodkov in odhodkov državnega proračuna. Tu gre vsa pohvala tako Ministrstvu za finance kot Ministrstvu za javno upravo.</p>
               <p>Pri proračunih občin takšne transparentnosti žal še ne dosegamo. Je pa tam viden velik napredek pri vključevanju občanov v nastajajoče občinske proračune skozi postopke participativnih priprav proračunov.</p>
               <p>Oboje me zelo veseli. Verjamem namreč, da sta preglednost proračunov in možnost vpliva na njihovo oblikovanje dve od ključnih komponent, ki lahko povečata interes ljudi za javno delovanje in s tem morda tudi za povečano sodelovanje v demokratičnih procesih, še posebej na volitvah.</p>
               <p>Spoštovani! Računska sodišča pomagajo parlamentu pri uveljavljanju njihovih pristojnosti za nadzor izvrševanja proračunov in upoštevanjem sprejete zakonodaje. Seveda ob vsem dolžnem spoštovanju neodvisnosti vrhovne revizijske inštitucije kot jo mednarodno opredeljuje Resolucija A/66-209 Generalne skupščine OZN ter limska? in mehiška deklaracija. Tu se dela na Evropskem računskem sodišču ne razlikujejo od dela na Računskem sodišču Republike Slovenije.</p>
               <p>Z vsem znanjem in izkušnjami, tako na področju revizije, kot na področju praktičnega neposrednega izvrševanja proračuna ter s celotnim teoretičnem znanjem skozi poročila Računskega sodišča, pripombe na zakonska besedila, skozi objave v strokovnih člankih, skozi predavanja in delovanja skozi institucije civilne družbe že več kot 20 let dajem svoj prispevek k razvoju slovenske družbe. Verjamem, da lahko s svojim znanjem in izkušnjami dam pomemben prispevek tudi na področju revizij izvajanja evropskega proračuna še posebej v času, ki je pred nami. Zaradi posledic pandemije COVID-19 in podnebnih sprememb so prihajajoča leta na področju evropskega proračuna namreč izjemno zahtevna.</p>
               <p>Običajnemu večletnemu finančnemu okviru, ki je za obdobje 2021-2027 znaša dobrih tisoč 200 milijard evrov, se v tem obdobju pridružuje še načrt za okrevanje in odpornost NextGenerationEU v višini še dodatnih 800 milijard. V več kot dva milijardni znesek evropskih sredstev, ta znesek bo nedvomno za delo Evropskega sodišča svojevrsten izziv, tako na področju pravilnosti kot na področju smotrnosti poslovanja. In pri soočenju s tem izzivom sem z vso odgovornostjo pripravljen sodelovati.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovani kandidat, hvala za to vašo predstavitev. Sedaj odpiram razpravo poslank in poslancev. Vidim, da interesa za razpravo ni, zato bi dal na glasovanje predlog mnenja, ki se glasi: »Odbor za zadeve Evropske unije podpira kandidata mag. Jorga Kristijana Petroviča za člana Evropskega računskega sodišča iz Republike Slovenije.«</p>
               <p>Sedaj odpiram razpravo poslank in poslancev. Vidim, da interesa za razpravo ni, zato bi dal na glasovanje predlog mnenja, ki se glasi: »Odbor za zadeve Evropske unije podpira kandidata mag. Jorga Kristijana Petroviča za člana Evropskega računskega sodišča iz Republike Slovenije.«</p>
               <p>Sedaj pred glasovanjem naprošam glede na ustaljeno parlamentarno prakso kandidata mag. Jorga Kristijana Petroviča, da za nekaj trenutkov zapusti dvorano, da Odbor opravi glasovanje. Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(9 članov.)</stage>
               </p>
               <p>Ugotavljam, da mnenje ni sprejeto.</p>
               <p>Spoštovane kolegice, spoštovani kolegi, pod pravkar sprejeto odločitvijo bom zapisal naslednjo obrazložitev: »Odbor za zadeve Evropske unije je kot pristojno delovno telo na 118. seji dne 15. oktobra 2021 obravnaval gradivo Vlade Republike Slovenije, s katerim je Vlada za člana Evropskega računskega sodišča iz Republike Slovenije predlagala mag. Jorga Kristijana Petroviča. Na seji Odbora se je kandidat mag. Jorg Kristijan Petrovič predstavil članicam in članom Odbora in zatem odgovarjal na njihova vprašanja. Po predstavitvi je Odbor glasoval o mnenju, da podpira kandidata mag. Jorga Kristijana Petroviča za člana Evropskega sodišča ter ga ni sprejel.«</p>
               <p>Sedaj pa naprošam kandidata, da pride nazaj v dvorano. Spoštovani kandidat gospod mag. Jorg Kristijan Petrovič! Odbor za zadeve Evropske unije ni sprejel mnenja, da vas podpira kot kandidata za člana Evropskega računskega sodišča z Republike Slovenije. Kot predsednik Odbora za zadeve Evropske unije bom informacijo o tem v skladu z določbami Zakona o sodelovanju med Državnim zborom in Vlado o zadevah Evropske unije in Poslovnika Državnega zbora takoj poslal predsedniku Državnega zbora in Vlade.</p>
               <p>Spoštovani gospod mag. Jorg Kristijan Petrovič, zahvaljujem se vam za sodelovanje na današnji seji in vam želim, bi rekel, uspešen mandat kot član Evropskega računskega sodišča in uspešno delo in dobro zastopanje Republike Slovenije.</p>
               <p>S tem končujem 1. točko dnevnega reda in 118. sejo Odbora za zadeve Evropske unije.</p>
               <stage type="time">Seja je bila končana 15. oktobra 2021 ob 11.19.</stage>
            </sp>
         </div>
      </body>
   </text>
</TEI>
