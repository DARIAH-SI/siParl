<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZK-015-Redna-2021-09-02">
   <teiHeader>
      <fileDesc>
         <titleStmt>
            <title>Odbor za kulturo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZK-015-Redna-2021-09-02.OZK" n="015">
               <name>Redna</name>
               <date when="2021-09-02"/>
            </setting>
         </settingDesc>
         <particDesc>
            <listOrg>
               <org xml:id="OZK-015-Redna-2021-09-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZK-015-Redna-2021-09-02.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA KULTURO</stage>
            <stage type="session">15. seja</stage>
            <stage type="date">(2. september 2021)</stage>
            <stage type="chairman">Sejo je vodila Violeta Tomić, predsednica odbora.</stage>
            <stage type="time">Seja se je začela ob 12. uri.</stage>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Spoštovane kolegice in kolegi, spoštovani vsi vabljeni, vsi ostali prisotni prav lepo vas pozdravljam!</p>
               <p>Pričenjam 15. redno sejo Odbora za kulturo.</p>
               <p>Obveščam vas, da so zadržani in se seje ne morejo udeležiti naslednje članice in člani odbora: Felice Žiža, to smo dobili opravičilo imamo pa tudi nekaj pooblastil kot nadomestni člani in članice odbora pa sodelujejo: gospo Jerco Korče nadomešča poslanec Brane Golubović, mag. Branislava Rajića nadomešča Jurij Lep, poslanca Zmaga Jelinčiča nadomešča Jani Ivanuša, potem poslanca Sama Bevka nadomešča mag. Marko Koprivc in imamo pooblastilo poslanca Gregorja Periča iz kvota SMC, gospa Maša Kociper nadomešča poslanca Marka Bandellija. Vse prisotne še enkrat prav lepo pozdravljam.</p>
               <p>S sklicem ste sprejeli naslednji dnevni red odbora, ki je Predlog zakona o spremembah in dopolnitvah Zakona o Radioteleviziji Slovenija, druga obravnava in pod 2. točko bomo obravnavali Razno, če ima kdo od poslancev in poslank kakšen predlog ali pobudo. Ker v poslovniškem roku nisem prejela predlogov v zvezi z dnevnim redom je določen takšen dnevni red kot ste ga prejeli s sklicem seje.</p>
               <p>Prehajamo na obravnavo <title>1. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O RADIOTELEVIZIJI SLOVENIJA.</title>
               </p>
               <p>V zvezi s to točko ste prejeli gradivo, ki je objavljeno na spletni strani Državnega zbora: predlog zakona, mnenja Vlade, mnenje Zakonodajno-pravne službe, mnenje Komisije Državnega sveta, poziv poslanskim skupinam s strani Programskega odbora za problematiko programskih vsebin za invalide v zvezi s predlogom zakona, pripombe Zveze društev gluhih in naglušnih Slovenija, pripombe Zveze društev slepih in slabovidnih Slovenije, pripombe Združenja gluho slepih Slovenije Dlan, pisno stališče generalnega direktorja RTV Slovenija glede predlaganega zakona. O predlogu zakona je bila dne 10. 6. 2021 opravljena tudi javna predstavitev mnenj. Torej k tej točki dnevnega reda sem vabila kot je razvidno iz sklica seje: Braneta Golubovića kot predstavnika predlagateljev, Zakonodajno-pravno službo, Vlado Republike Slovenije, Ministrstvo za kulturo, Državni svet, Javni zavod RTV Slovenija, potem Programski svet javnega Zavoda RTV Slovenija, Zvezo društev gluhih, naglušnih Slovenije, Zvezo društev slepih in slabovidnih Slovenije, Združenje gluho slepih Slovenije Dlan, Nacionalni svet za kulturo ter gospoda Janoša Kerna predsednika Kulturniške zbornice Slovenije. Dodatno smo vabili še gospoda Danila Tomšiča predsednika Nadzornega sveta RTV Slovenija in gospod Tomislava Špilaka predsednika Odbora za problematiko programskih vsebin za invalide na RTV Slovenija. Odbor bo predlog zakona obravnaval na podlagi 126. člena Poslovnika. Rok za vlaganje amandmajev se je iztekel v petek 27. 8. 2021. V poslovniškem roku amandmaji niso bili vloženi.</p>
               <p>Pričenjam drugo obravnavo predloga zakona, o kateri bomo opravili razpravo in glasovanje o posameznih članih predloga zakona. Želi predstavnica predlagatelja zakona podati dopolnilno obrazložitev k členom? Izvolite postopkovno, gospa Alenka Jeraj.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Hvala za besedo.</p>
               <p>Jaz bi samo postopkovno vprašala zakaj je bil na sejo vabljen gospod Danilo Tomšič. Mi smo dobili včeraj iz RTV, da to imenovanje oziroma preglasovanje o novem predsedniku nadzornega sveta ni skladno z zakonom in kolikor vem je vložena tudi tožba tako, da stvari niso prav jasne in zaključene in ne razumem zakaj je bil gospod povabljen. Poleg tega ne obravnavamo kakšnega poročila Nadzornega odbora, ampak se bomo danes pogovarjali o sestavi programskega sveta tako, da me zanima po kakšni logiki je bil povabljen?</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Gospod Tomšič je trenutni predsednik Nadzornega sveta RTV Slovenija in prav je, da ga slišimo.</p>
               <p>Besedo dajem predlagateljici zakona gospe Lidiji Divjak Mirnik, prosim.</p>
            </sp>
            <sp who="DivjakMirnikLidija">
               <speaker>LIDIJA DIVJAK MIRNIK (PS LMŠ):</speaker>
               <p>Hvala lepa za besedo.</p>
               <p>Lep pozdrav spoštovana državna sekretarka s ekipo, kolegice in kolegi, ostali vabljeni gostje!</p>
               <p>Ta zakon smo kot se spomnite vložili že dolgega leta maja 2020 torej ima že kar nekaj brade. V LMŠ smo takrat pripravili popravke dveh členov Zakona o RTV, ki opredeljujeta sestavo in način imenovanja programskega sveta. Predlagali smo, da se politika odreče svoji aktualni pristojnosti imenovanje 16 programskih svetnikov in da izbiro prepusti neposredno civilni družbi ter strokovni javnosti, ker smo menili in še vedno menimo, da je to najbolj zrelo. Zakaj tako menimo? Zato, ker govorimo o javnem zavodu posebnega kulturnega in nacionalnega pomena o javnem zavodu. Če povem drugače zavodu, ki je zavezan javnosti ne državi, ne Vladi pravzaprav Vladi še najmanj. Zavodu, ki za javnost ustvarja in posreduje najbolj kakovostne in pa tudi raznovrstne programske vsebine tudi takšne, ki niso mogoče najbolj tržno zanimive za kakšne druge televizije. Namenjen je namreč vsem družbenim skupinam in tudi vsem okusom. Ni vse za vsakogar na RTV Slovenija je pa zagotovo za vsakogar nekaj in prav je tako, saj gre za javni servis.</p>
               <p>Sedaj, če se vrnem k noveli. V LMŠ smo tako predlagali, da bi sedaj 29 članski programski svet RTV imel le še 23 članov tudi, zaradi operativnosti, kar smo videli še posebej pri zadnjih dogodkih na RTV. 13 bi jih bilo imenovanih po popolnoma enakem principu kot danes preostalih 10 od teh pa ne bi več odločali v tej dvorani torej o njih ne bi več odločali politiki, ker namreč nobenega utemeljenega razloga ni, da o članih programskega odbora RTV odloča politika nobenega. Odločati bi morala civilna družba in pa strokovna javnost in to neposredno in to je pravzaprav tisto, kar predlagamo.</p>
               <p>Predlagamo, da o tem odloča tista strokovna javnost in tista civilna družba, ki pravzaprav odraža vse tisto, kar je poslanstvo RTV, kar predstavljajo področja, ki so temelj delovanja javnega zavoda od obveščanja, izobraževanja, do zabave, od informativnih vsebin, do kulture, do razvedrila, športa, otroškega, mladinskega programa tudi filmi, nanizanke, dokumentarni program, poljudnoznanstvene oddaje tudi kmetijske oddaje vse to je javna RTV, ki je zavezana izključno javnosti ne trgu, ne politiki in ne Vladi, zato takšen predlog.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala, predlagateljici.</p>
               <p>Želi besedo predstavnica Ministrstva za kulturo gospa Ignacija Fridl Jarc?</p>
               <p>Prosim.</p>
            </sp>
            <sp who="FridlJarcIgnacija">
               <speaker>DR. IGNACIJA FRIDL JARC:</speaker>
               <p>Hvala lepa za besedo.</p>
               <p>Lepo pozdravljeni!</p>
               <p>Bom na kratko podala mnenje o Predlogu zakona o spremembah in dopolnitvah Zakona o Radioteleviziji Slovenija.</p>
               <p>Vlada sicer podpira idejo o potrebnem zmanjšanju števila članov programskega sveta, vendar predlaganih zakonskih rešitev ne podpira, ker gre za parcialne rešitve, ki ne naslavljajo širše problematike delovanja javnega Zavoda RTV Slovenija.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala za vaše stališče. Želi besedo tudi gospa Uršula Menih Dokl? <stage>(Ne.)</stage> Hvala lepa. Želi besedo predstavnica Zakonodajno-pravne službe gospa Mira Palhartinger?</p>
               <p>Prosim, beseda je vaša.</p>
            </sp>
            <sp who="PalhartingerMiroslava">
               <speaker>MIROSLAVA PALHARTINGER:</speaker>
               <p>Pozdravljeni! Hvala za besedo.</p>
               <p>ZPS je svoje pisno mnenje k predlogu zakona pripravila seveda z vidika svojih poslovniško določenih nalog in ga je podala že pred dobrim letom dni. Večina pripomb, ki je v pisnem mnenju pač zajeta je posledica nejasnosti in pomanjkljive ureditve o posameznih določbah, zaradi česar se na določenih točkah zastavlja tudi vprašanje izvedljivosti pa tudi skladnosti z ustavnima načeloma pravne varnosti in iz 2. člena in enakosti iz 14. člena Ustave. Ker amandmaji, ki bi naše pripombe odpravili niso bili predlagani jih želim na kratko povzeti.</p>
               <p>In sicer v pripombah k 1. členu je ZPS opozorila na presplošno pomensko preširoko in nedoločno opredelitev subjektov, ki naj bi imenovali člane programskega sveta RTV Slovenija pa tudi na pomanjkljivo ureditev pravil imenovanja ter odsotnost določb po nadzoru nad izvedenimi postopki. V primerih, ko gre za imenovanje enega člana subjekta s pravico imenovanja pa bi bilo več je treba predvideti tudi določene oblike usklajevanja, ki jih predlagane določbe na zagotavljajo. Posebno opozorilo smo namenili tudi določbi, po kateri naj bi bila pravica predlagati 5 članov, ki jih imenuje Državni zbor pridržana le po številu poslancev največjim političnim strankam. V okviru postopkov imenovanja v Državnem zboru je mogoče zagotoviti imenovanje določenega števila članov brez vnaprejšnjega omejevanja števila predlagateljev sicer pa stvarno utemeljeni razlogi, zaradi katerih je ta z vidika načela enakosti po mnenju ZPS sporna rešitev predlagana v obrazložitvi niso predstavljeni.</p>
               <p>Opozorili smo tudi na vlogo javnega Zavoda RTV Slovenija v postopku imenovanja članov programskega sveta, ki v predlaganih določbah ni natančno urejena, zato tudi ni jasno kateri organ RTV Slovenija naj bi bil pristojen za izvedbo posameznih dejanj, kakšni so postopki po sprejemu sklepov o imenovanju in kako naj bi bil zagotovljen nadzor nad njihovo zakonitostjo in kakšno je pravno varstvo v postopkih imenovanja. Ob odsotnosti ustrezne ureditve teh vprašanj je vprašljivo kako naj bi se predlagana zakonska ureditev izvrševala, kar je pomembno tudi z vidika spoštovanja načela pravne države to je 2. člen Ustave.</p>
               <p>ZPS je podala tudi pripombe k predlagani ureditvi načel in kriterijev za sestavo programskega sveta, način upoštevanja teh kriterijev namreč v predlaganih določbah, ki ostajajo zelo splošne, načelne in zelo programske narave ni konkretiziran, zato dopušča arbitrarno presojo.</p>
               <p>Pripombe k 2. členu se nanaša na razloge za prenehanje mandata člana programskega sveta, saj predlog zakona ne ureja kako naj bi se ugotavljal obstoj okoliščin, ki naj bi pomenili razloge za prenehanje mandata, kakšen naj bi bil postopek odločanja o tem in kdo naj bi bil zanj pristojen predlagane spremembe tudi niso ustrezno obrazložene.</p>
               <p>V zvezi s prehodnimi določbami je ZPS glede 3. člena pojasnila, da je določitev pravne podlage za dokončanje začetih postopkov smiselna le, če ti postopki tudi dejansko tečejo. Temeljno opozorilo pa je namenjeno pač dejstvu, da gre za določbo, ki je vsebinsko nezdružljiva z določbo 4. člena, po kateri naj bi mandat članov obstoječega programskega sveta prenehal z dnem uveljavitve tega zakona. Nazadnje še pripomba k 4. členu. Gre za rešitev, ki bi bila lahko sporna z vidika načela varstva zaupanja v pravo, saj posega v mandat članov programskega sveta pred iztekom časa, za katerega so bili imenovani. Obstoj v javnem interesu izkazanih razlogov, ki bi dopustnost takega posega lahko utemeljili pa v obrazložitvi ni izkazan.</p>
               <p>Nazadnje še pripomba k 4. členu. Gre za rešitev, ki bi bila lahko sporna z vidika načela varstva zaupanja v pravo, saj posega v mandat članov programskega sveta pred iztekom časa, za katerega so bili imenovani. Obstoj v javnem interesu izkazanih razlogov, ki bi dopustnost takega posega lahko utemeljili pa v obrazložitvi ni izkazan.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala lepa. Želi besedo predstavnik Državnega sveta Branimir Štrukelj?</p>
               <p>Prosim.</p>
            </sp>
            <sp who="ŠtrukeljBranimir">
               <speaker>BRANIMIR ŠTRUKELJ:</speaker>
               <p>Hvala, predsedujoča predsednica za besedo.</p>
               <p>Lepo pozdravljene, spoštovane poslanke in poslanci v imenu Komisije za kulturo, znanost, šolstvo in šport!</p>
               <p>V razpravi so svetnica in svetniki podprli intenco zakona, ki gre v smer razrahljanja tega prijema političnih strank, ki ga imajo nad programskim svetom v smer večje reprezentiranosti civilne družbe, pri čemer seveda nismo naivno menili, da bi s tem tudi prišli do politizacije, do depolitizacije, kajti vsi razumemo in vemo, da je pravzaprav to bolj iluzija kot kaj drugega, vendar pa je pristop civilne družbe bistveno širši manj partikularen v smislu realizacije teh dominantnih interesov političnih strank, ki so zlasti, da se njihov vpliv krepi in povečuje in zato kot orodje uporabljajo tudi programski svet tako, da ta intenca je bila absolutno podprta tako kot tudi zmanjšanje števila članov in članic tega programskega sveta. Bili pa so hkrati tudi pomisleki posameznih svetnic in svetnikov še zlasti, kar se tiče drugih vprašanj, ki niso tukaj odprta in tukaj smo sledili tudi opozorilom zaposlenih na RTV zavodu, da bi bilo potrebno tudi še nekatere druge ključna vprašanja razrešiti med drugim tudi sedaj aktualna razmerja med nadzornim svetom in programskim svetom. Ampak tukaj sedaj ne želim naštevati teh vprašanj, ki se sedaj neposredno ne tičejo tega predmeta, ki je v razpravi. Ob torej načelnem podpiranju intence zakona, ki bi po naši presoji v pravo smer so posamezni svetniki opozarjali tudi seveda tu je bilo pričakovati tudi glede na predlagano sestavo programskega sveta opozorila o nezastopanosti oziroma o neustreznosti tega nabora zlasti tukaj izpostavljamo opozorilo, da pri vprašanju reprezentiranosti kulture recimo je bila spregledana Kulturniška zbornica in pa da ena ključnih razvojnih podsistemov v vsaki državi to je raziskovalna dejavnost nima ustrezne reprezentacije. To sta bili dve konkretni opozorili in na podlagi stališč zaposlenih in teh opozoril, ki sem jih povedal na koncu komisija ni podprla predlaganega zakona.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala tudi vam. Želi besedo predstavnik Kulturniške zbornice gospod Janoš Kern?</p>
               <p>Prosim.</p>
            </sp>
            <sp who="KernJanoš">
               <speaker>JANOŠ KERN:</speaker>
               <p>Hvala za besedo, predsedujoča.</p>
               <p>Lep pozdrav vsem skupaj! Kulturniška zbornica sicer tudi pozdravlja to pobudo depolitizacije programskega sveta Radiotelevizije Slovenija in predvsem s smeri, da bi se dalo večjo vlogo pri odločanju stroki, vendar predloga zakona ne podpira. In sicer smatramo, da predlog zakona ni skladen z ZUJIK, ki eksplicitno določa, da člane svetov javnih zavodov imenuje tudi Kulturniška zbornica Slovenije.</p>
               <p>Kulturniška zbornica sicer tudi pozdravlja to pobudo depolitizacije programskega sveta Radiotelevizije Slovenija in predvsem s smeri, da bi se dalo večjo vlogo pri odločanju stroki, vendar predloga zakona ne podpira. In sicer smatramo, da predlog zakona ni skladen z ZUJIK, ki eksplicitno določa, da člane svetov javnih zavodov imenuje tudi Kulturniška zbornica Slovenije.</p>
               <p>Druga stvar, ki nas tudi moti je dejstvo, da zakon ne določa načina imenovanja predstavnikov posameznih področij umetnosti, kar bi bilo treba seveda natančno predvideti. Kot vemo je kultura dobro organizirana in za vsako področje umetnosti imamo strokovna poklicna združenja, ki združujejo veliko večino vseh umetnikov s posameznih področij, kar mislim, da je pravi naslov za imenovanje članov strokovnega sveta v bodočem zakonu.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Želi besedo kakšen predstavnik drugih vabljenih? Ja. Prosim, da se za magnetogram predstavite z imenom in priimkom in navedete naziv institucije, ki jo zastopate. Hvala.</p>
            </sp>
            <sp who="ŠpilakTomislav">
               <speaker>TOMISLAV ŠPILAK:</speaker>
               <p>Hvala za besedo. (Sem Tomislav Špilak. Predsednik Programskega odbora za problematiko programskih vsebin za invalide na RTV Slovenija.)</p>
               <p>Želel bi povedati, da se je sam programski odbor seveda seznanil s predlaganimi spremembami in sicer na svoji 9. seji 3. septembra 2020. V povezavi s tem je seveda predlagal, da se ob posegih v sestavo programskega sveta zagotovi eno mesto za predstavnika invalidov, ki bo v programskem svetu zastopal interese invalidov in pa starostnikov. Sedaj predlagal je tudi, da se zave oziroma napiše, da bi ta oseba morala biti tudi sama invalid, ker pač invalidi največ vemo o sebi in seveda svojih potrebah. Same obrazložitve ne bom bral, ker je bila del tega gradiva bom pa dodal še sledeče.</p>
               <p>Težava, ki jo vidim je oziroma opozoril bi na to, kar zadeva samih invalidov ne gre tukaj samo za tehnične zadeve se pravi tehnični dostop do samih vsebin torej to pomeni tehnične rešitve za gluhe, naglušne in pa slepe in slabovidne. Zelo pomembno področje je seveda tudi sama vsebina vezana na invalidsko populacijo, zato ocenjujem, da je bom rekel, da tako ozko definiranje teh predstavnikov programskega sveta ni ustrezno. Jaz pač mislim, da bi ta zadeva morala biti širša torej invalidi naj imajo seveda svojega predstavnika notri, ki bo zastopal vse torej ne samo področje gluhih in naglušnih ali pa recimo slepih in slabovidnih, ker če bomo šli na koncu po tem principu, potem bomo verjetno prišli do tega, da bodo še druge invalidske organizacije hotele imeti svojega predstavnika notri tukaj pa veste kje smo, potem. Tukaj ocenjujem, da je smotrno razmišljati o združevanju, da tako rečem.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Želi besedo naslednji vabljeni? Prosim vse vabljene, da se predstavite, poveste organizacijo in seveda, da se omejite na 3 minute.</p>
               <p>Prosim.</p>
            </sp>
            <sp who="BaškovičCiril">
               <speaker>CIRIL BAŠKOVIČ:</speaker>
               <p>Dober dan. <stage>(Ciril Baškovič, predstavnik Programskega sveta RTV Slovenija.)</stage>
               </p>
               <p>Programski svet kot telo v zvezi s tem zakonom nima stališča vsaj izglasovanega ne. Opravili smo dve krajši razpravi. Prvič ob vložitvi zakona in drugič po javni razgrnitvi. Iz tega razprav lahko povzamem, ampak to ni stališče telesa naslednje težnje. Da je prav, da se razmišlja o zmanjšanju števila članov, da je prav, da se razmišlja o zmanjšanju vpliva eminentnih političnih organov pri imenovanju števila članov in opozorili smo tudi na to, da je treba prav urediti prehodno obdobje, ker se ne sme pojaviti neka pod narekovaj luknja v delovanju tega organizma na ravni RTV.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Naslednji vabljeni. Kdo želi besedo? Izvolite. Gregor Perič ima proceduralno.</p>
               <p>Prosim.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Hvala lepa, gospa predsednica. Kolegice in kolegi, gostje lep pozdrav vsem!</p>
               <p>Jaz moram na tej točki protestirati, ker namreč vsi smo seznanjeni s situacijo, ki se je zgodila na RTV v povezavi z nadzornim svetom. Namreč mimo določb Poslovnika nadzornega sveta je prišlo do spremembe v sestavi nadzornega sveta in predvsem na mestu predsednika, zato ocenjujem, da je trenutna pozicija, ki jo gospod na neki način predstavlja nelegitimna brez ustrezne pravne podlage in osnove. Tečejo še posamezni postopki v zvezi s tem tudi na sodišču, zato kakršnokoli izrekanje na tem mestu je mislim, da izjemno oddaljeno od tistega, kar pravzaprav v Državnem zboru zagovarjamo torej tudi pravno državo spoštovanje pravnega reda določb, ki jih imajo zapisane v Poslovnikih in drugih aktih tako, da vse kar bomo sedaj slišali se mi zdi, da bo v posmeh tistemu, kar vsi marsikdaj zelo enotno tudi zagovarjamo.</p>
               <p>Rad bi izpostavil tudi to, da so bila v osnovi oziroma na podlagi tega pridobljena tudi pravna mnenja Odvetniške družbe Čeferin, ki so zelo močno postavila pod vprašaj funkcijo, ki naj bi jo sedaj gospod, ki se bo oglasil opravlja. Tukaj je potrebno opozoriti na to, da prihaja do številnih nepravilnostih, ki so povezane s politiko v RTV in mislim, da moramo to absolutno ustaviti.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala lepa. Gospod Perič jaz se strinjam, da prihaja do številnih nepravilnosti in celo nezakonitosti znotraj javnega zavoda RTV. Vemo, da celo generalni direktor je soočen s tožbo in mi se v to kot politika ne moremo mešati. Trenutni predsednik sveta je gospod, ki bo sedaj dobil besedo tako, da za vaš proceduralni predlog zavračam. Hvala.</p>
               <p>Prosim, beseda je vaša. Postopkovno ima gospa Jeraj. Prosim.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Gospa predsednica ne more se nekdo samo klicati, da je predsednik nečesa česar, ki je bil imenovan na seji, ki je bila sklicana nezakonito in so sklepi te seje neobstoječi, neveljavni. Torej vi si lahko mislite kar hočete in si želite, da bi bilo drugače, ampak dejstvo je, da je skupina članov nadzornega sveta zahtevala sklic nadaljevala prekinjene 31. seje predsednik, namestnik predsednika gospod Rončević jo je sklical za 29. september in to je vse v skladu bilo z zakonom, potem pa so se štirje – ali koliko -, šest članov, štirje člani sklicali sejo nadzornega odbora kar sami in na tej seji imenovali novega predsednika, sprejeli 18 sklepov, za katere kot je bilo rečeno je Odvetniška družba Čeferin povedala, da gre za nezakonit sklic seje in da sklepi, ki so bili sklenjeni torej, ki so bili sprejeti so neobstoječi in neveljavni. Torej, ne morete dati nekomu besede, ki se je z štirimi ali šestimi kolegi samooklical, da je predsednik nadzornega sveta. Lahko bodo ta manever izvedli 29. 9. na seji, ki je legalno in pravno, korektno, skladno s Poslovnikom oziroma z Zakonom o RTV sklicana. Ne vem kam se nekomu tako zelo mudi delati ne vem neki cirkus saj imajo večino in bodo to lahko naredili. Mimogrede pa naj spomnimo, da dveh predstavnikov Vlade v tem nadzornem svetu ni, zaradi postopkov na sodišču in je vse skupaj precej na trhlih nogah, kar se tiče pravne korektnosti. Vas prosim, da tudi, če ste navdušeni, da je sedaj nekdo drug predsednik nadzornega sveta RTV, ker se je to zgodilo na nezakonit način, da gospod tukaj nima besede. Saj ne gre za ne vem kakšno pomembno zadevo. Gre pa za to, da mi tukaj legitimiramo nezakonito početje in mi temu nasprotujemo.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala, gospa Jerajeva.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Dajte to na glasovanje ali sme govoriti ali ne?</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Ne, to pa ne bom dala na glasovanje, zato ker je bil gospod vabljenih. Trenutno pač je gospod predsednik nadzornega sveta. Vi sedaj citirate mnenje Odvetniške pisarne Čeferin, dobro vemo, da se temu mnenju zoperstavil odvetnik Dino Bavk. Skratka, mi ne moremo biti razsodniki in vzeti tisto, kar nam je všeč in tisto, kar nam ni. Ne bom vam več dala možnosti proceduralnega na isto temo. Če smo demokratični moramo slišati tudi tiste, ki vam mogoče niso všeč ali niste navdušeni nad njimi. Tako da dajem besedo trenutnemu<gap n="..."/>
                  <stage>/ medsebojno pogovarjanje/</stage> Ne kregajte se z menoj. Nadaljujem sejo. Prosim, imate besedo.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Kdo vodi RTV direktor ali predsednik nadzornega sveta? Od direktorja smo dobili dopis na Državni zbor / izklop mikrofona/</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Prosim, gospa Jeraj, ne kregajte se z menoj. Bil je vabljen na sejo in ima besedo.</p>
               <p>Prosim.</p>
            </sp>
            <sp who="TomšičDanilo">
               <speaker>DANILO TOMŠIČ:</speaker>
               <p>Hvala lepa. (Danilo Tomšič predsednik nadzornega sveta RTV Slovenija.) Zahvaljujem se vam za povabilo. Pozdravljam vse prisotne!</p>
               <p>Glede na to, da je nadzorni svet eden od dveh kolektivnih organov javnega zavoda RTV Slovenija, ki imate med seboj zakonsko razdeljene naloge opravljanje nadzora javnega zavoda bi bilo seveda povsem neprimerno in izven pristojnosti nadzornega sveta, da bi komentiral sestavo svojega sestrskega organa. Bi pa želel iz osebnih izkušenj pri delu v nadzornem svetu izraziti mnenje, da si želim pri sestavi obeh organov se pravi in programskega in nadzornega sveta tako sestavo, da bo delo potekalo ažurno, nemoteno in brez blokad odločanja kakšnih smo priče v zadnjih mesecih. Programski in nadzorni svet sta zakonsko in vsebinsko opredeljena kot avtonomna in neodvisna organa. Verjamem, da bo zakonodajalec zagotavljal tako sestavo organov, ki bodo še naprej omogočali to avtonomijo in neodvisnost. Hkrati pa predlagam, da se v tej ali v kateri od naslednjih interakcij posodabljanja Zakona o RTV Slovenija obema organoma zagotovi tudi polno avtonomijo znotraj javnega zavoda v smislu od vodstva zavoda neodvisnih strokovnih služb ter neodvisne strokovne in finančne podpore za organe upravljanja in nadzora RTV Slovenija.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Najlepša hvala. Vidite prav nič ni bolelo. Gospod je povedal svoje. Dajem besedo drugim vabljenim. Kdo želi besedo?</p>
            </sp>
            <sp who="PetričTone">
               <speaker>TONE PETRIČ:</speaker>
               <p>
                  <stage>(Gospod Tone Petrič, Zveze društev gluhih in naglušnih Slovenije se prijavlja k besedi.)</stage>
               </p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Najlepša hvala. Beseda je vaša.</p>
            </sp>
            <sp who="PetričTone">
               <speaker>TONE PETRIČ:</speaker>
               <p>Spoštovani poslanci in poslanke in ostali vabljeni!</p>
               <p>Kot predstavnik Zveze društev gluhih in naglušnih Slovenije izhajam iz gluhe skupnosti oziroma iz invalidske organizacije. Smo pri informiranju precej omejeni in veliko pričakujemo od RTV kot javnega zavoda. Želimo si polni dostop do informacij na enakovreden način, da bi lahko spremljali program RTV Slovenija. V tem okviru bi se rad dotaknil sestave programskega sveta. 10. junija smo na javni predstavitvi mnenj izkazali svoje stališče, da želimo imeti svojega predstavnika v programskem svetu, zato da bo spremljal delovanje programskega sveta in skrbel tudi nad izvajanjem programske sheme, da bo bdel na tehničnimi novostmi, nad razvojem televizije v smeri, ki bo omogoča invalidom dostop do informacij v polni obliki. Zavedamo se, da je v Sloveniji 200 tisoč oseb z okvaro s sluhom, od tega pa jih ima 70 tisoč slušni aparat. Mi kot zveza, da se poveča skrb za te ljudi, ki imajo omejen dostop do informacij se pravi do informacij v javnih medij RTV Slovenija. Prav bi bilo, da bi predstavnik v programskem svetu zastopal interese invalidov v tem primeru govorim o gluhih, da bi lahko spremljali programe ali pa s podnaslavljanjem ali pa s tolmačem v skladu z Evropsko direktivo o dostopnosti medijev. Čeprav imamo predstavnika v programskem odboru za invalide ugotavljamo, da naše mnenje, naša stališča prevečkrat ne pridejo do programskega sveta. Mnogokrat smo izražali skrb za pomanjkljivo informiranje gluhe skupnosti oziroma ljudi z okvaro sluha in ta skrb nekako ne pride do programskega sveta. Preko novele zakona želimo preprečiti in omogočiti pač te zastoje takšne zastoje in želimo, da bi lahko predstavnik v programskem svetu imel možnost, da bi opozarjal javnost, da se čim prej uredi polna dostopnost do informacij za gluhe osebe. Mi izhajamo iz ustavnih pravic in želimo, da smo polno in enakovredno informirani kot ostali.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Želi besedo še kdo od vabljenih?</p>
               <p>Prosim, beseda je vaša.</p>
            </sp>
            <sp who="KušarŠtefan">
               <speaker>ŠTEFAN KUŠAR:</speaker>
               <p>Spoštovana gospa predsednica, spoštovani člani</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Prosim, da se predstavite.</p>
            </sp>
            <sp who="KušarŠtefan">
               <speaker>ŠTEFAN KUŠAR:</speaker>
               <p>in člani odbora! (Moje ime je Štefan Kušar, Zveze društev slepih in slabovidnih Slovenije.)</p>
               <p>Vsebinsko ne bi rad dodajal k temu, kar je moj predhodnik povedal, zaradi tega, ker v celoti podpiramo argumente, ki jih je navedel smo pa mi v okviru roka, ki je bil določen dali amandma na predlog 1. člena, zaradi tega, ker 1. člen govori o organizacijah gluhih in naglušnih oziroma organizaciji slepih in slabovidnih. V Sloveniji imajo Zakon o invalidskih organizacijah, ki v okviru mislim, da 25. oziroma 26. člena določa reprezentativnost za posamezno skupino invalidov, zato je bil naš predlog amandmaja v teh dveh alinejah, da se pred organizacijah gluhih in naglušnih oziroma organizacije slepih in slabovidnih dodata dve besedi: reprezentativna invalidska organizacija gluhih in naglušnih ter reprezentativna invalidska organizacija slepih in slabovidnih. Namreč po Zakonu o invalidskih organizacijah, ki sem ga omenil obstaja javno objavljen register organizacij, ki imajo status reprezentativnosti za posamezno skupino invalidov.</p>
               <p>V smislu kratkega komentarja gospoda Špilaka predsednika programskega odbora je pa seveda možno tudi v okviru našega predloga amandmaja najti neko rešitev, ki bi vključevala tudi nacionalni svet invalidskih organizacij Slovenije, ki pa predstavlja vse slovenske invalide v civilnem dialogu za državo.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala tudi vam. Želi besedo še kdo od vabljenih?</p>
               <p>Prosim, beseda je vaša.</p>
            </sp>
            <sp who="LušinaUrška">
               <speaker>URŠKA LUŠINA:</speaker>
               <p>Lepo pozdravljeni v imenu Združenja gluho slepih Slovenija Dlan. Zahvaljujemo se za povabilo in možnost, priložnost, da lahko tudi danes predstavimo naše mnenje glede predmetnega zakona.</p>
               <p>Iz vidika pravic ljudje z gluho slepoto smo se v predmetnem predlogu spremembe zakona osredotočili predvsem na sestavo programskega sveta RTV. V tem delu v Združenju gluho slepih Slovenija Dlan predlagamo, da se za enega od planov programskega sveta na predlog združenja Dlan imenuje tudi predstavnika Združenja gluho slepih Slovenija Dlan. Združenja Dlan kot samostojne in neodvisne strokovne invalidskega organizacije s statusom reprezentativnosti za osebo z gluho slepoto. Združenje Dlan je namreč edina organizacija na območju RS, ki celotno svoje delovanje posvečamo izključno gluho slepoti in ljudem z gluho slepoto. Gluho slepota je samostojna invalidnost, ki izhaja iz resne hkratne okvare sluha in vida se pravi dveh temeljnih čutil na podlagi, katerih prejemamo informacije in sporočila. Čutili pa sta prizadeti do te mere, da se med seboj ne moreta nadomestit slednja pa pomembno vpliva na samo življenje ljudi z gluho slepoto, na njihovo počutje, zdravje, vključenost v družbo, dostop do informacij, storitev, orientacijo in sposobnost prostega in varnega gibanja. Osebe z gluho slepoto imajo, zaradi narave oviranosti se pravi hkratne okvare vida in sluha zelo omejene možnosti do vstopanja do informacij. Pri sporazumevanju in informiranju ljudi z gluho slepoto je temeljno orodje dotik. Ob tem naj poudarjam, da prilagoditve, ki jih pri sprejemanju informacij potrebujejo bodisi slepi in slabovidni ali gluhi in naglušni niso prilagoditve, ki bi zadoščali za kakovosten prenos informacij do ljudi z gluho slepoto. Gluho slepoto kot samostojna oblika invalidnosti je zelo raznolika in široka ter odvisna od številnih dejavnikov. Potrebne prilagoditve so predvsem individualno pogojene in naslednje bi tako opozarjal predstavnik Združenja Dlan v sestavi programskega sveta RTV. V sled tega v Združenju Dlan predlagamo, da se v programski svet vključi predstavnika Združenje gluho slepih Slovenija Dlan kot kompetentne osebe s poznavanjem potreb in potrebnih prilagoditev ljudi z gluho slepoto z namenom, da se jim zagotovi čim širši dostop do informacij. V združenju verjamemo, da bi predlagana sprememba pomembno vplivala na dostopnost do informacij ter na drugi strani tudi bila korak naprej k uresničevanju ustavne določbe o uporabi in razvoju jezika gluho slepih, boljše informiranosti, prepoznavanju gluho slepote in vključenosti ljudi z gluho slepoto v družbo. Kot edina organizacija v slovenskem prostoru, ki vse svojo strokovno delovanje in poslanstvo usmerjamo v soustvarjanje boljšega, pravičnejšega in dostojnega vsakdanja ljudi z gluho slepoto si želimo, da se tudi tako sliši glas in potreba ljudi z gluho slepoto.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Najlepša hvala. Ima željo razpravljati še kdo od vabljenih? Vi ste že imeli besedo, se opravičujem. Seveda ni nobenih replik.</p>
               <p>Predlagam, da obravnavo opravimo na način, da razpravljamo po vrsti o vsakem členu in na koncu glasujemo o vseh petih členih skupaj. Ali kdo temu nasprotuje? <stage>(Ne.)</stage>
               </p>
               <p>Prehajamo na razpravo in glasovanje o posameznih členih predloga zakona. Odpiram razpravo o 1. členu predloga zakona. Želi kdo razpravljati? Prosim, beseda je vaša, gospod Janez Moškrič.</p>
            </sp>
            <sp who="MoškričJanez">
               <speaker>JANEZ MOŠKRIČ (PS SDS):</speaker>
               <p>Lep pozdrav vsem prisotnim! Hvala lepa za besedo.</p>
               <p>Naj takoj povem, da glede na to kdaj je bil zakon vložen in da je od tega menilo že več kot eno leto med čudi dejstvo, da se predlagatelj zakona ni želel predlagani zakon popraviti z amandmaji. Namreč, o čem govorim? Se pravi kot smo slišali in razbrali predvsem iz mnenja Zakonodajno-pravne službe in pa tudi tistih, ki so danes predvsem danes povedali svoje mnenje je nekako jasno ugotovljeno, da je ta 1. člen in ta zakon katerega namen je tako za medije oziroma splošno znan zmanjšanje politike v programskem svetu in se zmanjšuje število članov tega programskega sveta iz sedaj 29 na 23 članov. Videli smo, da so zadeve nejasno dorečene predvsem, ko govorimo o delu javnosti, ki je handikapirana, ki rabi svojo vlogo bolj jasno opredeljeno in rabimo dejstvo in potrebujemo dejstva, da je to jasno opredeljeno. Namreč poleg dveh postavk, ki sta v šestem odstavku spremembe tega člena in govorita o organizacija gluhih in naglušnih in slepih in slabovidnih smo hitro ugotovili, da je področje invalidov humanitarnih organizacij in pa ustavno zakonske norme gluho slepih nepokrito in kljub temu, da je to nedorečeno kljub temu, da so še druge pomanjkljivosti predlagatelj ni pripravil nobenega popravka. Zakaj govorim? Ko ta zakon danes po moje sigurno ne bo sprejet za nadaljnjo obravnavo bo, potem medijska predstavitev tega glasovanja šla v smer trenutna politika si želi še naprej obravnavati še naprej imeti vpliv na programski svet. Temu pa ni tako. Stališče ministrstva tudi moje stališče je tudi jaz sam podpiram, da se lahko zmanjša tudi na račun predvsem na račun tega odstavka, ki govori o 16. članih, ki jih imenuje Državni zbor. Namreč kako je bilo do sedaj? Do sedaj je bilo 29 članov in na 21 članov je imel ta Državni zbor vpliv. 5 neposredno preko političnih strank se pravi, da je neposredno politična stranka napisala, podala predlog. 16 jih je pa ta Državni zbor imenoval na predlog gledalcev, poslušalcev, univerz, fakultet, društev, zvez s področja umetnosti, kulture, znanosti, novinarstva, civilne družbe razen političnih strank. Se pravi že sedaj je Državni zbor te države najvišji institut imenoval, ko je dobil kandidate. Se pravi govoriti, da je pa nekaj, če Državni zbor imenuje to samo politično, če pa nekaj imenuje civilna družba je pa to strogo apolitično to je tista fama, ki se v družbi v Sloveniji pojavlja. Lahko je človek, ki je bil imenovan na podlagi politične stranke ima širše nazorske poglede in ni strogo pripadnik nekatere stranke in na drugi strani je lahko nekdo iz civilne družbe strogo ozko politično naravnan. To je samo fama, ki so jo pa naši bom rekel politični veljaki v preteklosti zelo radi predstavljali v medijih. Namreč mi vsi vemo kako so se nekatere civilnodružbene organizacije v tej državi, vrhovi teh organizacij zasedali z bivšimi pomembnimi funkcionarji enopartijskega sistema in potem so čez noč postali nosilci civilne družbene organizacije, da ne bom ovinkaril konkretno recimo Olimpijski komite. Vsi se strinjamo, da je olimpijski komite bil nad političen nad se pravi organizacija, ki mora povezovati, ki ne sme politično deliti in sigurno bi bilo bolj primerno v preteklosti, da bi bil na tem mestu nekdo, ki ni bil nosilec in tako naprej pa je bil pa je bil dolgo let smo pač samo ne, potem medijsko pa je bilo to vse apolitično. Od civilnodružbenih organizacijah, ki jih je v Sloveniji zelo veliko in združujejo malo število ali pa veliko število so lahko apolitični ali pa so zelo strogo ozko. Sam sem mnenja, da je v teh družbeno civilnih organizacijah preveč politike včasih že zelo tekmujejo s strankami, ki so v Sloveniji. To je tisto, kar se je potrebno vprašati, ko govorimo, da se mora politika umikati iz. Poskušajmo iti v to smer, da bo čim več se pravi, da bo čim več stroke v takih zadevah. Glede na dejstvo, da niste popravili mislim, da je bila figa v žepu in se, kar bo v nadaljevanju, potem za medije predstavljeno, če to ne bo šlo skoz nikakor ni to vsaj v mojem mnenju in v mnenju Slovenske demokratske stranke, da ne gre za to, da si želimo oklepati nekaterih dosedanjih možnosti vplivanja, ki jih vi vidite pa ugotovimo, da temu ni čisto tako, ampak da gre za manever, ki je bil pripravljen in sedaj točno ne veste kako bi ga tudi izpeljali. Tako sam ne podpiram te nedorečene zadeve. Kot smo videli niti Državni svet ne niti Kulturniška zbornica, potem imajo društva s področja invalidov, slepih, naglušnih tudi veliko pomislekov praktično ni bilo organizacije, ki bi točno konkretno ta tekst podpirala se pa vsi strinjamo, da bo potrebno na tem področju nekaj narediti.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala lepa. Naslednja se je prijavila gospa Mojca Škrinjar.</p>
               <p>Prosim.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa za besedo.</p>
               <p>Pričujoči zakon se mi ne zdi primeren. Namreč tudi uvod pravi, da bo pač politika izostala iz programskega sveta. Rada bi povedala, da se mi zdi, da je v Sloveniji beseda politika dobila negativni prizvok. Politiki smo kar na enkrat nekaj drugorazrednega in to je pač produkt nekega diskurza, ki se dejansko vsiljuje ljudem. Sedaj politiki, ki smo v tem Državnem zboru, politiki, ki so v občinskih svetih smo predstavniki ljudstva. Na volitvah smo tekmovali s programi in ljudje so se odločili za ta oni ali drugi program tega ne smemo pozabiti. Jaz predstavljam določeno število volivcev in volivk in jaz nisem kar eden politik ali političarka nekaj ne bodi ga treba, ampak s spoštljivostjo predstavljam te ljudi. Hkrati se trudim uresničevati program svoje stranke - Slovenske demokratske stranke – kakor tudi svoje osebne zaveze po svojih najboljših močeh in verjamem, da to delate vsi tisti, ki ste danes tukaj politiki prisotni, kakršnekoli programe že imate. Jaz bi vas lepo prosila, da se ta negativna konotacija, vendarle opustiti. Mi smo predstavniki ljudi – Slovenk in Slovencev -, državljank in državljanov Slovenije.</p>
               <p>Poslušali smo, da naj ima predvsem vlogo v tem programske svetu stroka. Stroka ni nekaj nad vsem drugim in strokovnjaki niso nekaj, kar je nad ljudstvom in tudi ne nad nami. Mi vemo, da imamo različne stroke in vemo tudi za konflikt strok. Če samo pogledate pravnike kolikor pravnikov toliko mnenj je neka ljudska trditev. Torej vsekakor stroka stroki včasih tudi nasprotuje. Sedaj smo ravno priča sicer manjšini v zdravstveni stroki tudi nekaterim zdravnikom, ki pač zagovarjajo ne cepljenje medtem, ko večinska stroka zagovarja cepljenje pa vendarle boste med tistimi našli tudi strokovnjake. Zakaj so strokovnjaki? Ker so pač pridobili javne listine, diplome, doktorate, magisterije nekaterih fakultet oziroma so pač izkazali določene strokovne reference. Torej dialog strok je tisti, ki potem upamo, da pripelje do najboljših rešitev, zato ne gre poveličevati stroke. Če bomo dobili v programski svet nekatere strokovnjake ni rečeno, da bodo izražali mnenje ljudstva, kajti če govorite, da je to javna radiotelevizija je to televizija za ljudstvo. Ravno podoben primer je s civilno družbo. Mi imamo številne iniciative nekatere pa diametralno nasprotujejo druga drugi s svojimi programi in seveda prav je tako, saj izražajo različna mnenja skupin pa vendarle vsi ljudi ne podpirajo vseh iniciativ vseh civilnih družb. Število nevladnih organizacij pri nas je gromozansko veliko jaz temu pač ne nasprotujem to je pač izražanje posameznih mnenj ljudi, ki se združijo v neki iniciativi in tako je tudi prav toda nikakor ne moremo biti prepričani, da bodo predstavniki civilnih družb prav tisti, ki bodo najbolj pravično zastopali mnenje ljudstva. Jaz vendarle menim, da je in v nasprotju s tem zakonom menim, da je najbolj pravično, da če gre za državni radio in televizijo, kar dejansko to je pa lahko rečete 100-krat javni to je eno in isto v tem primeru državni radio, državna televizija pač je tista, kjer se najbolj pravično razporedi točno po strankah in tako jaz mislim, da bi morala ostati, zato se bom tudi zavzemala. Zdi se mi pa moram pa v nasprotju s kar dolgim obdobjem, v katerem sem s težavo gledala kakšne oddaje predvsem informativne naše državne televizije. Moram pa pohvaliti v preteklem tednu so bili celo neka informativna oddaja, kjer je bilo lepo uravnoteženo pokazano eno mnenje opozicije in eno mnenje koalicije. To se mi zdi pravilno, da se vsakič predstavi oba nasprotna pola in to v številu in v minutaži, ki je uravnoteženo. Če je eno mnenje iz koalicije mora biti eno mnenje iz opozicije. Če sta dva mnenji iz koalicije, potem morata biti dve iz opozicije in tako dalje. Uravnoteženo število minut, ko ti govorijo. Jaz osebno menim, da so samo predstavniki ljudstva to smo mi tisti, ki seveda kot v tem delu programskega sveta lahko odločamo o samem programu oziroma da smo v programskem svetu.</p>
               <p>Ob tem, ko že imam besedo pa naj povem tudi svoje mnenje o udaru, ki se je zgodil na nadzornem svetu RTV. Mislim, da tudi gospod Štrukelj je tu sedel, če bi bil še tu bi me verjetno podprl, da bi se v kakšnem šolskem svetu česa takega ne moglo zgoditi. To pomeni, da lahko kdorkoli pride in zavzame ali šolo ali gledališče ali javno RTV, zato jaz seveda z vsem spoštovanjem do člana tega sveta pa vendarle tega gospoda ne priznavam kot predsednika nadzornega sveta, predsedujočega nadzornega sveta. Jaz se opravičujem ni nič osebnega, ampak gre za načelo in gre za demokracijo in gre za pravni red. Tukaj pri nas v Sloveniji se dogajajo stvari, ki mejijo na res anarhijo pa, če govorim o tem kaj se je dogodilo na nadzornem svetu RTV, kaj se dogaja po naravi trenutno na čaščenju Blejskega otoka pa incidentov na Kredarici torej čez nekaj časa lahko pričakujemo, če bo šlo tako naprej lahko pričakujemo, da bodo ljudje začeli ignorirati rdečo luč, da bodo močnejši odrinili šibkejše na vstopu na avtobus in na koncu bodo rekli pač močnejši preživi in bo splošen pretep. Jaz mislim, da mora država, Vlada temu narediti konec in seveda ena izmed teh stvari je tudi dogodek na nadzornem svetu in jaz mislim, da bo in upam, da bo sodišče čim prej odločilo o tej uzurpacijo oblasti.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Ko bo sodišče odločilo bomo, potem lahko govorili tako kot pravite vi. Ravno tako ima generalni direktor gospod Grah Whatmough nad sabo tožbo, ki spodbija njegovo mesto delovno. Tukaj pa naj povem, da tudi <stage>/ nerazumljivo/</stage> novinarjev na RTV Slovenija nas poziva ravno tako generalnega direktorja, ker jih zelo skrbi neformalno neke napovedane spremembe programa in posledično ustroj javnega servisa, ki je pač razumljen kot korenito in temeljita sprememba televizijskih vsebin in vloge javnega servisa RTV Slovenija. Ustvarjalci programskih vsebin so o predlogih obveščeni posredno v obliki govoric in objav v medijih, zmanjševanja njihovega števila mislim programa, ukinjanja, nadomeščanja z drugimi vsebinami in o ničemer niso obveščeni uradno. Jaz vas samo seznanjam. Spodbijanje prisotnosti<gap n="..."/>
                  <stage>/ medsebojno pogovarjanje/</stage> Jaz govorim, dovolite. Spodbijanje gre na tožbo, ki je vložena s strani namestnika predsednika nadzornega sveta gospoda dr. Boruta Rončevića za ugotovitev ničnosti sklepov z 31. redne seje in seveda dokler tudi jaz se strinjam naj se čimprej ti sodni mlini zmeljejo in ko bomo vedeli rezultat, potem bomo mi lahko tistega, ki bo zmagal tukaj pustili, vendar do takrat imamo pač vršilca dolžnosti, ki ravno tako lahko spregovori. Mi ne moremo biti v vlogi tožnikov in sodnikov tega to ni demokratično in govoriti o demokraciji ravno s strani stranke, ki to demokracijo tako tepta v tej državi mislim, da je najmanj nedostojno. Želite postopkovno gospa Škrinjar?</p>
               <p>Prosim.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Imam samo postopkovno vprašanje je bilo to, kar ste sedaj izvajali replika ali razprava?</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Jaz predsedujem temu odboru in rabim vam odgovarjati. Gospa Lidija Divjak Mirnik.</p>
            </sp>
            <sp who="DivjakMirnikLidija">
               <speaker>LIDIJA DIVJAK MIRNIK (PS LMŠ):</speaker>
               <p>Hvala za besedo.</p>
               <p>Spoštovana predsednica jaz bi v skladu s 75. členom Poslovnika opozorila, da opozorite spoštovano gospo poslanko, da se drži točke dnevnega reda, ker to pravico imate in verjetno ste vi to, kar ste sedaj izvajala tudi hotela povedati.</p>
               <p>Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>No, točno tako. Šli ste zelo daleč v svoji razpravi pa sem vas pustila govoriti tako, da prosim. Besedo dajem gospe Alenki Jerajevi.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Hvala za besedo.</p>
               <p>Torej jaz ocenjujem, da je predlog, ki smo ga dobili oziroma o katerem razpravljamo torej za spremenjeno sestavo programskega sveta precej nedorečen oziroma odpira veliko vprašanj, zato ga tudi ne morem podpreti. Mi sicer podpiramo, da bi se zmanjšalo število članov programskega sveta, ker je tako ta lahko bolj operativen, vendar če primerjamo sedanjo obstoječo ureditev in to, kar se sedaj predlaga se z marsičem ne moremo strinjati oziroma so stvari kot sem rekla nedorečen, presplošne, pomensko preširoke in premalo jasno na kar je opozorila tudi Zakonodajno-pravna služba. Najprej dva člana imenujejo strokovne organizacije novinarjev. Sedaj kdo so strokovne organizacije novinarjev? Mi imamo v tej državi dve društvi novinarjev torej Društvo novinarjev Slovenije in Društvo novinarjev in publicistov. Ali je to to ali je, potem tukaj še kdo mišljenj? Skratka, iz tega, kar je zapisano ni jasno.</p>
               <p>Potem če se imenuje enega člana torej imenuje Organizacija gluhih in naglušnih in Organizacija slepih in slabovidnih jaz sicer s tem nimam težav, ampak v dosedanji ureditvi je bila zadeva precej bolj odprta in so lahko vse invalidske in humanitarne organizacije predlagale člane tukaj pa torej dajemo neki poseben pomen gluhim in naglušnim, slepim in slabovidnim vse ostale pa izključujemo mnoge druge invalidske in humanitarne organizacije, ki vemo, da jih je v tej državi veliko. Je pa to v sedanji ureditvi precej boljše urejeno, ker piše na predlog gledalcev in poslušalcev programov RTV Slovenija, univerz in fakultet, društev, zvez društev, njihovih organizacij zlasti s področja umetnosti, kulture, znanosti in novinarstva ter drugih organizacij civilne družbe razen političnih strank in njihovih organizacijskih oblik. Ta dikcija, ki je v veljavnem zakonu je v bistvu zajemala vse in vsa društva, zveze vsi so lahko prijavljali sedaj pa vse te izključujemo in privilegiramo bi rekli samo nekatere. Mi smo dobili v gradivu, potem tudi mnenje Društva Dlan to so Združenje gluho slepih tudi oni bi imeli predstavnika, NSIO bi, potem imel predstavnika po neki logiki Nacionalna organizacija invalidskih in humanitarnih organizacij skratka tukaj se mi zdi, da je to slabo domišljeno in preveč ljudi izključuje.</p>
               <p>Sedaj tudi ne vidim logike, da enega člana imenuje Varuh človekovih pravic. Zakaj bi imel Varuh neko posebno tudi kje bo naredil izbor, kako bo on izbral sedaj nekoga ali od svojih zaposlenih skratka ni ravno logično, ker takih uradov imamo v državi cel kup in potem bi morali vsakemu od njih dati možnost, da predlaga.</p>
               <p>Potem tukaj zapišete tudi enega člana imenuje Strokovna združenja glasbenih ustvarjalcev mislim to je tudi tak zelo širok pojem. Vse to je zajeto v sedanji dikciji, kjer pač zlasti s področja umetnosti, kulture smo rekli. To so glasbene in vse druge sedaj pa tukaj bomo samo glasbenike kaj pa vsa ostala kultura? Spet izključujemo zveze in društev, ki jih je cel kup tudi iz tega področja. Če bi res želeli dati ven politiko bi najbrž bilo smiselno dati ven teh pet članov političnih strank. Mimogrede mi v enem od prejšnjih sklicev programskega sveta kot največja politična stranka nismo imeli predstavniki, ker je tako odločila prejšnja koalicija. Jaz vem in bi nam lahko bilo všeč, da pač predlagajo stranke, ki so po številu poslancev največje, ampak tudi na to je dala pripombo Zakonodajno-pravna služba. Verjetno bomo ostali, če pač to ne bo sprejeto pri dikciji taki kot je v sedaj veljavnem torej pet članov imenuje Državni zbor na predlog političnih strank pri čemer mora v največji možni meri upoštevati zastopanost strank v Državnem zboru. Saj to se že tako razume verjetno, da bi pač večje. Je pa težava, ker je v parlamentu sedaj več kot pet strank in najbrž bi bilo prav, da bi, potem vsaka imela svojega predstavnika, ampak do tega ne bomo prišli, ker ne moremo vedeti vsakič je različno število enkrat je pet, enkrat je sedem političnih strank v parlamentu.</p>
               <p>Kot je bilo rečeno presplošna in premalo jasna in tudi kot rečeno veliko ljudi tukaj izključujemo in mi se seveda s tem ne moremo strinjati. Tudi kar nekaj je stvari nedoločenih in nejasnih na kakšen način bi se lahko izvedle ali ne izvedle. Poleg tega pa še, če se spomnite smo že v tem mandatu pol leta nazaj ali pa še manj imenovali določene člane programskega sveta in imajo mandat od 2020 do 2024 oziroma nekatere smo celo par mesecev nazaj in tukaj verjetno bi bil problem, če tem ljudem torej pred iztekom časa, za katerega so bili imenovani to odvzamemo, ker se nam bo spet zgodilo, da bodo ti ljudje lahko tožili in bomo spet imel cel kup postopkov na sodiščih in se bo to vleklo programski svet pa v tem času ne bo mogel operativno delati, ker pač nekateri člani torej bo nejasna situacija podobno kot imamo sedaj pri nadzornem svetu RTV.</p>
               <p>Jaz seveda tega predloga ne morem podpreti tako je tudi stališče naše poslanske skupine tako da<gap n="..."/> Se pa strinjam, da se je treba o tem pogovarjati in mogoče se da zakon gotovo izboljšati vemo, da velja ne vem od 2008 ali 2007 in najbrž v tem času se je že tudi kaj pokazalo, kar morda ni najbolje urejeno.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Predvsem hvala, ker ste se držali točke dnevnega reda. Želi še kdo od poslancev razpravljati? Ja, izvolite gospod Podkrajšek.</p>
               <p>Beseda je vaša.</p>
            </sp>
            <sp who="PodkrajšekBojan">
               <speaker>BOJAN PODKRAJŠEK (PS SDS):</speaker>
               <p>Hvala, spoštovana predsednica, za dano besedo.</p>
               <p>Lep pozdrav vsem poslankam in poslancem, kolegicam in kolegom, cenjenim gostom!</p>
               <p>Tudi sam kot moja predhodnica Predloga zakona o spremembah in dopolnitvah Zakona o RTV ne morem podpreti. Se pa seveda močno strinjam z vsemi tistimi, ki ste razpravljali, da nas tudi čaka v prihodnje v tej hiši seveda na tem področju kar nekaj spremeniti seveda tako v zakonu pa tudi v tej hiši. Sedaj, ko poslušam, ko sem prej poslušal cenjene goste sam moram povedati, da sem drugi mandat v Odboru za kulturo tega Državnega zbora seveda vseskozi se ukvarjamo z radio oziroma televizijo seveda z javnim zavodom letos skoraj vsak dan slišimo, da Slovenija praznuje 30 let samostojnosti je pa meni nedopustno spoštovani sedaj ne vem jaz vas ne znam nasloviti v kakšni vlogi ste danes tukaj slišal sem, da ste v imenu predsednika nadzornega sveta. Poglejte, ko govorimo o javnem zavodu pa verjamem, da me predsednica me ne bo popravljala pa komentirala, da v 30 letih samostojne Slovenije pride nekdo v ta Državni zbor po dogovoru ne vem štirih, šestih članov nadzornega sveta in govori v imenu predsednika. V tem Državnem zboru nas sedi 90 poslank in poslancev seveda ljudje lahko vsak dan spremljajo, da imamo različna mnenja seveda časih tudi manjka nekega spoštovanja med nami ne glede, da imamo različna mnenja, ampak ker smo v zadnjem letu mandata se že poslanke in poslanci toliko poznamo, da vemo približno, v katero smer kdo razmišlja pa to je dejstvo. Jaz sem moram priznati, da to spoštujem nimam s tem težav, čeprav včasih mogoče manjkajo tisti osnovna kultura, ne človeški odnosi, ampak seveda na to lahko opozarjam, s tem se lahko ne strinjam, ampak to je dejstvo. Seveda vsak od nas tukaj nosi neko odgovornost. Kot sem povedal, da smo v zadnjem letu mandata in seveda o našem delu bodo</p>
               <p> volivke in volivci sodili seveda nekje v maju v naslednjem letu. Zelo težko se kdo od nas kam skrije tudi vsak od nas odgovarja za vsak stavek, ki ga izreče v tem Državnem zboru. Hočem pa povedati s tem, da je za mene nedopustno, da pa ko govorimo o javnem zavodu Radioteleviziji pride nekdo v Državni zbor jaz ne vem po kakšnem ključu pa nam po 30 letih samostojnosti Slovenije govori neke stavke, ki so po moji oceni pa ne želim žaliti gospoda zelo ohlapni prav gotovo pa nimajo nobene podlage, trdne podlage in so zgrajeni v nekem meglenem obdobju te televizije. Seveda, ko politiki govorimo o javni televiziji bo vedno je bilo in bo tudi v prihodnje tudi, ko nas ne bo več v Državnem zboru, da vedno ne bomo vsi zadovoljni kaj spoštovani novinarji govorijo o nas ali pa piše seveda vedno ne bomo vsi zadovoljni to je bilo in tudi v prihodnje bo. Se pa hočem dotakniti najtežje situacije v Sloveniji, ki smo v njej seveda se je začelo na začetku 2019 še poteka in tukaj sem kot poslanec Državnega zbora in državljan te Republike Slovenije, ki sem tudi sodeloval v osamosvojitvi te države močno zaskrbljen vlogo, ki jo je ta Radiotelevizija opravlja. Ta ocena je moja ocena je zelo slaba. Poslanke in poslanci tega Državnega zbora seveda smo dolžni, ko smo izvoljeni z vsaj 46 glasovi izglasovati predsednika Vlade na predlog predsednika Vlade potrditi ministre, celotno Vlado, da delajo v dobrobit Slovenk in Slovencev to je dejstvo to smo opravili v tem mandatu dvakrat. Prvi je v to Vlado bila zaupana gospodu Marjanu Šarcu stranki, ki je predlagatelj današnjega zakona seveda, ko je gospod Marjan Šarec ugotovil<gap n="..."/>
               </p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Držite se teme, prosim.</p>
            </sp>
            <sp who="PodkrajšekBojan">
               <speaker>BOJAN PODKRAJŠEK (PS SDS):</speaker>
               <p>
                  <gap n="..."/>, da te nalogi ni več kos je to zelo zahtevna naloga bila zaupana gospodu Janezu Janši in takrat se je na tej televiziji veliko stvari spremenilo, veliko stvari se je spremenilo. Padli smo v zelo težko situacijo najtežjo v Republiki Sloveniji. Radiotelevizija oziroma televizija se pa vsak dan ukvarja samo z enim imenom in priimkom to je Janez Janša. Govorim o javnem zavodu, govorim o predlogu zakona o spremembah pa govorim o tem, da je danes v dvorani nekdo, ki se je samooklical, da je predsednik nadzornega sveta. Ali veste verjetno bo treba v tej hiši kjer je mnogo strokovnjakov mnogo dobrih novinarjev mnogo tistih, ki delajo že vrsto let za dobrobit Slovenk in Slovencev seveda neke stvari vzeti iz škatle pa jih na novo zložiti v omaro, to je moje osebno mnenje kot člana tega odbora v drugem mandatu pa tudi kot državljana te Republike Slovenije. Skratka sam na današnji seji, spoštovana predlagateljica, tega zakona, ki ste ga predlagala seveda stranka LMŠ ne morem podpreti.</p>
               <p>Hvala za poslušanje.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Najlepša hvala. Želi besedo še kateri razpravljavec? Če ne, potem prehajamo na razpravo o 2. členu predlog zakona. Ali že kdo razpravljati? Lidija Divjak Mirnik, proceduralno.</p>
               <p>Prosim.</p>
            </sp>
            <sp who="DivjakMirnikLidija">
               <speaker>LIDIJA DIVJAK MIRNIK (PS LMŠ):</speaker>
               <p>Jaz bi vljudno prosila 10 minutno pavzo. Hvala lepa.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>10 minutno pavzo razglašam.</p>
               <p>Nadaljujemo 13.30.</p>
               <p>Hvala.</p>
               <p>
                  <stage type="time">(Seja je bila prekinjena ob 13.21 in se je nadaljevala ob 13.29.)</stage>
               </p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Ja, še pol minute. Glede na to, da bomo počasi prešli na glasovanje vabim vse poslanke in poslance, da zasedejo svoja mesta. Imamo še pol minute. Torej, nadaljujem prekinjeno sejo.</p>
               <p>Odpiram razpravo o 2. členu predloga zakona. Želi kdo razpravljati? Če ne, zaključujem razpravo.</p>
               <p>Odpiram razpravo o 3. členu. Želi kdo razpravljati? Ugotavljam, da ne.</p>
               <p>Odpiram razpravo o 4. členu predloga zakona. Želi kdo razpravljati? Gospa Jeraj, izvolite. Beseda je vaša.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Sicer sem že prej nekaj o tem povedala. Se pravi tukaj 4. člen govori o tem, da članom programskega sveta preneha mandat. Zakonodajno-pravna služba je opozorila, da morda to ni čisto v redu oziroma bi se lahko posega v pravni položaj teh članov, ki so recimo bili imenovani letos ali lani in bi na ta način se jim torej mandat prenehal pred iztekom časa, za katerega so bili imenovani v tem Državnem zboru tako, da verjetno to pravno ni čisto v redu in bi verjetno povzročilo pritožbe, tožbe, kakorkoli, ko bi ljudje želeli uveljavljati torej, da se njihov mandat izteče do konca ne pa, da jim mandat prekinemo, čeprav je pa logično, če se po novi sestavi stvar bi morala biti bolj dorečena kako se izteče mandat dosedanjim pa, potem imenuje nove člane tako, da nasprotujemo temu členu.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Hvala. Gospa Mojca Škrinjar, beseda je vaša.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa.</p>
               <p>V vsakem zakonu je poglavje prehodne in končne določbe, kadar se obstoječi zakon popravlja in sicer morajo biti v teh prehodnih in končnih določbah zapisi glede tega kako se določeni postopki izvedejo, na kakšen način in kakšni so roki ravno, zaradi tega je verjetno sem prepričana no, da je državnozborska služba tudi napisala negativno mnenje glede tega zakona in menim, da je pač napisan nekoliko amatersko, potrebna bi bila dodelava tega člena in pa tudi ne samo dodelava, ampak tudi temeljita obrazložitev. Sicer sem pa prepričana, da bo na tak način, če bi bil zakon tak sprejet absolutno Ustavno sodišče reklo nekaj o varovanju zakonitosti. Ta zakon je že, zaradi tega neustaven seveda tega člena nikakor ne moremo podpreti, ker je nezadosten in neutemeljen.</p>
               <p>Hvala.</p>
            </sp>
            <sp who="TomićVioleta">
               <speaker>PREDSEDNICA VIOLETA TOMIĆ:</speaker>
               <p>Najlepša hvala. Zaključujem razpravo.</p>
               <p>Prehajamo na razpravo o 5. členu predloga zakona. Želi kdo razpravljati o 5. členu? Ker ugotavljam, da ne želi nihče več razpravljati prehajamo na glasovanje o vseh členih predloga zakona. Samo trenutek, začeli bomo z glasovanjem. Se opravičujem imamo dve seji naloženi pa sistem izbira med tisto ob 16. in tole ob 12. Še vedno melje tako, da takoj, ko se bo sistem odločil. Gospa Škrinjar želite povedati kaj v tem času? Če daste ven svojo kartico in še enkrat notri je bolje.</p>
               <p> Očitno imamo neke tehnične težave samo trenutek. Dobro je sedaj pa bo. <stage>/ medsebojno pogovarjanje/</stage> Rajši probajmo glasovati pa, če je tehnična težava bomo ponovili.</p>
               <p>Kdo je za? <stage type="vote-ayes">(3 člani.)</stage> Kdo je proti? <stage type="vote-no">(10 članov.)</stage>
               </p>
               <p>Ugotavljam, da členi niso sprejeti.</p>
               <p>Zato glede na to, da predlog zakona na podlagi razlage Komisije za poslovnik ugotavljam, da je obravnava predloga zakona na matičnem delovnem telesu končana. S tem zaključujem drugo obravnavo predloga zakona na matičnem delovnem telesu. Odbor bo pripravil poročilo, v katerega bo vključil to ugotovitev in ga posredoval predsedniku Državnega zbora. Poročevalka odbora na seji Državnega zbora pa bom jaz kot predsednica odbora. Vidimo se ob 16. uri na naslednji seji. Če nima nihče pod točko Razno ničesar.</p>
               <p>Torej, želim vam lep preostanek popoldneva.</p>
               <p>Seja ob 16. uri je zaprtega tipa, zato jo ne moremo dati prej vidimo se ob 16. uri.</p>
               <p>Hvala.</p>
               <stage type="time">Seja je bila končana 2. septembra 2021 ob 13.37.</stage>
            </sp>
         </div>
      </body>
   </text>
</TEI>
