<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZ-001-Redna-2019-04-04">
   <teiHeader>
      <fileDesc>
         <titleStmt>
            <title>Odbor za zdravstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-001-Redna-2019-04-04.OZZ" n="001">
               <name>Redna</name>
               <date when="2019-04-04"/>
            </setting>
         </settingDesc>
         <particDesc>
            <listOrg>
               <org xml:id="OZZ-001-Redna-2019-04-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-001-Redna-2019-04-04.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA</stage>
            <stage type="title">DRŽAVNI ZBOR</stage>
            <stage type="session">1. nadaljevanje 1. seje</stage>
            <stage type="date">(4. april 2019)</stage>
            <stage type="chairman">Sejo je vodil dr. Franc Trček, predsednik Odbora za zdravstvo.</stage>
            <stage type="time">Seja se je pričela ob 14.04.</stage>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Pozdravljeni vsi skupaj! Ne bomo se šli akademsko 15, kritika bo letela na poslansko skupino iz katere sam prihajam.</p>
               <p>Lep pozdrav vsem skupaj na prvem nadaljevanju 1. redne seje Odbora za zdravstvo. Obveščam vas, da so zadržani in da se seje ne moreta udeležiti naslednja člana odbora: kolega Felice Žiža in mag. Dejan Kaloh. Na seji je tudi nekaj nadomestil, kot nadomestni člani odbora s pooblastili sodelujejo namesto Andreje Zabret, kolegica Karla Urh in namesto kolega Branka Simonoviča, kolega Jurij Lep in še kolega Andrej Rajh namesto Vojka Starovića. Dobro, dobro saj bo.</p>
               <p>Sami veste, da smo sejo prekinili iz znanih razlogov dogajanj na ministrstvu.</p>
               <p>Nadaljujemo z obravnavo <title>1. TOČKE DNEVNEGA REDA, TO JE PREDLOG ZAKONA O SPREMEMBI ZAKONA O ZDRAVSTVENI DEJAVNOSTI.</title>
               </p>
               <p>Prehajamo na 1. točko. Predlog spremembe zakona je v obravnavo predložila Polanska Levica, s prvopodpisanim Željkom Ciglerjem. Je bil objavljen na spletni strani Državnega zbora. Kolegij predsednika Državnega zbora je na 24. seji, dne 25. januarja letos odločil, da se predlog zakona obravnava po skrajšanem postopku.</p>
               <p>Kot gradivo objavljeno na spletni strani Državnega zbora, je na voljo še mnenje Zakonodajno-pravne službe, z dnem 28. februarjem letos; mnenje Državnega sveta; Komisije Državnega sveta za socialno varstvo, delo, zdravstvo in invalide, z dnem 11. marec in 21. marcem letos; mnenje Vlade, ki je danes prišlo v sistem, skratka s 4. aprilom letos in stališče Zdravniške zbornice Slovenije, z dnem 13. marcem letos.</p>
               <p>K nadaljevanju 1. točke so vabljeni predlagatelj predloga zakona, s prvopodpisanim Željkom Ciglerjem, Vlada republike Slovenije, Ministrstvo za zdravje, Državni svet Republike Slovenije, Zakonodajno-pravna služba, Zdravstveni svet Republike Slovenije, Zavod za zdravstveno zavarovanje Slovenije in združenje zdravstvenih zavodov Slovenije.</p>
               <p>V poslovniškem roku sta bila vložena amandmaja Poslanske skupine Levica k 1. in 2. členu zakona.</p>
               <p>Torej pričenjamo <title>drugo obravnavo</title> predloga zakona, v kateri bomo opravili razpravo in glasovanje o amandmajih in členih predloga zakona. Odboru predlagam, da se razpravo o vseh členih in amandmajih združi v skladu s prvim odstavkom 128. člena Poslovnika. Skratka, da po opravljeni razpravi opravimo glasovanje o amandmajih, nato pa glasovanje o vseh členih skupaj. Ali kdo temu nasprotuje? Vidim, da ni nasprotovanja.</p>
               <p>Besedo predajam predlagatelju. Vidim, da še ubesedovalec predlagatelja hodi iz ene seje na drugo, zato najprej besedo predajam ministru za zdravje, da poda stališče ministrstva in ga pozdravljam na nadaljevanju 1. redne seje.</p>
               <p>Izvolite gospod minister.</p>
            </sp>
            <sp who="ŠabederAleš">
               <speaker>ALEŠ ŠABEDER:</speaker>
               <p>Hvala za besedo, predsednik.</p>
               <p>Ministrstvo za zdravje meni, da zgolj črtanje sedmega odstavka 53. c člena Zakona o zdravstveni dejavnosti preprečuje tudi možnost pogodbenega sodelovanja med javnimi zdravstvenimi zavodi oziroma izvajalci zdravstvene dejavnosti, ki imajo podeljeno koncesijo, s čimer bi bilo onemogočeno tudi izvajanje neprekinjenega zdravstvenega varstva, s strani koncesionarjev kot to določa 44. f člen Zakona o zdravstveni dejavnosti. Črtanje sedmega odstavka 53. c člena Zakona o zdravstveni dejavnosti bi privedlo do pravne praznine, saj zakon in drugi predpisi s področja zdravstva, ne opredeljujejo pogodbenega sodelovanja med izvajalci zdravstvene dejavnosti, niti takrat, ko bi bilo to nujno potrebno za zagotavljanje neprekinjenega zdravstvenega varstva. Slednje pa bi lahko privedlo tudi do nezmožnosti zagotavljanja zdravstvene dejavnosti na določenem področju in posledično poseglo v ustavno zagotovljeno pravico do zdravstvenega varstva. Ministrstvo z namenom preprečitve pravne praznine in zagotavljanjem dostopnosti do zdravstvenega varstva predlaga, da se javnim zdravstvenim zavodom kljub vsemu, omogoči sklepanje pogodb o sodelovanju vsaj z drugim javnim zdravstvenim zavodom ali koncesionarjem, meni pa, da se tovrstne pogodbe sklepa le izjemoma, v kolikor ni mogoče skleniti nobene izmed pogodb civilnega prava, kot jih že določa Zakon o zdravstveni dejavnosti. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospod minister.</p>
               <p>Besedo predajam predstavnici Zakonodajno-pravne službe, dr. Katji Triler Vrtovec, ki me je že opozorila, da bo nekoliko daljše stališče Zakonodajno-pravne službe. Izvolite.</p>
            </sp>
            <sp who="TrillerVrtovecKatja">
               <speaker>DR. KATJA TRILER VRTOVEC:</speaker>
               <p>Ja, hvala za besedo. Lep pozdrav vsem.</p>
               <p>Iz predloga zakona izhaja, da predlagatelj z njim zasleduje tri cilje. 1. cilj je zagotoviti človekovo pravico do zdravstvenega varstva iz javnih sredstev, 2. cilj je izpolniti dolžnost države, da vzpostavi materialno dostopnost do zdravstvenih storitev, 3. cilj pa je okrepiti javno zdravstveno mrežo izvajalcev zdravstvene dejavnosti.</p>
               <p>Amandmirana ukrepa, ki bi po mnenju predlagatelja to dosegla, sta, da se onemogoči pogodbeni prenos izvajanja zdravstvenih storitev, to je tako imenovani, »outsourcing«, izven obstoječe javne zdravstvene mreže – to je na zasebne izvajalce zdravstvene dejavnosti in drugič, da v okviru javne zdravstvene mreže, določi kaskadni sistem dopustnega »outsourcinga«. To pomeni, da se najprej skuša dogovoriti med javnimi zdravstvenimi zavodi, če pa to ne uspe, pa potem med javnimi zdravstvenimi zavodi in koncesionarji.</p>
               <p>Ugotavljamo, da kljub vloženemu amandmaju, temeljni očitki iz pisnega mnenja ostajajo nenaslovljeni, v zvezi z zasledovanim 1. ciljem predloga zakona - to je varovanje človekove pravice, da se pravice do zdravstvenega varstva zagotavljajo iz javnih sredstev. Menimo, da je ta cilj dosežen že v obstoječi ureditvi, ki »outsourcing« zdravstvenih storitev dovoljuje. Ne glede na status izvajalca zdravstvene dejavnosti so namreč tudi »outsourcane« zdravstvene storitve še naprej financirane iz javnih sredstev v skladu z načelom solidarnosti. V obrazložitev amandmaja, tega vidika nujnosti predlaganega ukrepa ne naslavlja.</p>
               <p>V zvezi z 2. zasledovanim ciljem – izpolniti dolžnost države, da vzpostavi materialno dostopnost do zdravstvenih storitev. Enako ugotavljamo, da je ta cilj dosežen že v obstoječi ureditvi, saj država delovanje sistema obveznega zdravstvenega zavarovanja ureja v skladu z solidarnim načelom in tudi tu obrazložitev amandmaja vidika nujnosti predlaganega ukrepa ne naslavlja.</p>
               <p>V zvezi z 3. zasledovanim ciljem – okrepiti javno zdravstveno mrežo izvajalcev zdravstvene dejavnosti – pa poudarjamo, da tukaj ne gre za ustavno varovan cilj, sam po sebi, ampak samo za zakonski ukrep, s katerim zakonodajalec lahko doseže ustavno varovan cilj zagotavljanja ustrezne dostopnosti do zdravstvenih storitev, v okviru človekove pravice do zdravstvenega varstva. Ustava ne določa, da mora država poleg sistema obveznega zdravstvenega zavarovanja tudi sistem izvajalcev zdravstvene dejavnosti urediti v skladu z načelom solidarnosti, ker se v tem sistemu lahko ohrani tržni princip, kar je ustaljena sodna praksa Sodišča Evropske unije in tudi Ustavnega sodišča.</p>
               <p>Glede na to, se kot prvo sprašujemo, kateremu namenu služi predlog zakona in ugotavljamo, da je predlagana ureditev z vidika ustavnosti celo bolj sporna od sedanje ureditve – tako z vidika pacientov kot z vidika izvajalcev zdravstvene dejavnosti. Z vidika zagotavljanja pravice pacientov do zdravstvenega varstva, obstoječi sistem je urejen tako, da je lahko pacient za isto zdravstveno storitev uvrščen v čakalno vrsto samo pri enemu izvajalcu v javni zdravstveni mreži in samo za en termin. Če se bodo javni zdravstveni zavodi med seboj dogovarjali o prenosu zdravstvenih storitev, ni jasno, ali bodo ti uvrščeni na začetek ali na konec čakalne vrste. Če bodo uvrščeni na začetek, pomeni, da s tem poruši že določene termine pacientov, ki že čakajo, če so uvrščeni na konec, pa predvideni ukrep ne bo učinkovit za dosego večje dostopnosti do zdravstvenih storitev.</p>
               <p>Potem predlog ureditve tudi ne ureja situacije, kako se bo zagotovilo dostopnost do zdravstvenih storitev pacientom v primeru, če se javni zdravstveni zavodi ne bodo mogli dogovoriti z nobenim drugim izvajalcem v javni zdravstveni mreži, ker bodo ti zaradi čakalnih vrst odklonili sklenitev pogodbe o sodelovanju.</p>
               <p>Potem pa z vidika zahteve po enakem obravnavanju vseh izvajalcev v javni zdravstveni mreži, bi dodala, da je Ustavno sodišče že večkrat presodilo, da morajo biti vsi izvajalci v javni zdravstveni mreži. To se pravi, tako javni zdravstveni zavodi, kot koncesionarji, javno službo opravljati pod enakimi pogoji. Tukaj predlagana ureditev predvideva dogovarjanje med javnimi zdravstvenimi zavodi in koncesionarji šele v primeru, ko je javni zdravstveni zavod neuspešen pri dogovarjanju z vsemi drugimi javnimi zdravstvenimi zavodi v javni zdravstveni mreži. V obrazložitvi predloga amandmaja razlogi za tako različno obravnavo niso pojasnjeni.</p>
               <p>Potem je pa tudi nekaj spornih zadev z vidika dodatnih administrativnih bremen samih javnih zdravstvenih zavodov, ki ne morejo sami opraviti zdravstvene storitve in jo posledično želijo prenesti na drugega izvajalca. Tukaj obstoječa ureditev javnim zdravstvenim zavodom pri »outsourcingu« omogoča popolno avtonomijo. V predlagani ureditvi se pa od zavoda pred sklenitvijo pogodbe o sodelovanju, dodatno zahteva, da opravi analizo upravičenosti »outsourcinga«, ki jo mora preveriti in mora z njo soglašati tako Zavod za zdravstveno zavarovanje kot ministrstvo.</p>
               <p>V predlagani ureditvi ni opredeljen časovni vidik tega postopka, niti niso opredeljeni roki za izvedbo teh dejanj, zato bi lahko med zaznano potrebo po »outsourcingu« in med časom, ko se bo dejansko začelo izvajat zdravstvene storitve, preteklo kar nekaj časa, kar je zlasti problematično, ker se mora ta postopek preverjati na vsake pol leta.</p>
               <p>Potem tudi, v obrazložitvi amandmaja ni pojasnjeno, zakaj morajo zavodi v vsakem primeru najprej preverit, ali lahko pride do sklenitve podjemne pogodbe z zdravstvenimi delavci – ker je v večini primerov iz prakse, do potrebe po »outsourcingu« prišlo zaradi okvare medicinske opreme in ustrezne medicinske opreme se s povečanjem kadrovske zmogljivosti ne more nadomestiti. To je vse. Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala na izčrpnosti.</p>
               <p>Zgolj za pojasnilo, gre za amandma, ki ni bil še koalicijsko usklajen. Nadaljujemo, prosim, da mnenje Državnega sveta predstavi Tomaž Horvat.</p>
            </sp>
            <sp who="HorvatTomaž">
               <speaker>TOMAŽ HORVAT:</speaker>
               <p>Hvala za besedo, lep pozdrav vsem skupaj.</p>
               <p>Predlog zakona o spremembi Zakona o zdravstveni dejavnosti sta obravnavala tako pristojna Komisija Državnega sveta za socialno varstvo, delo, zdravstvo in invalide kot tudi plenum Državnega sveta na 16. seji 20. marca. Pri tem smo se seznanili tako z mnenjem pristojnega Ministrstva za zdravje, kot tudi s stališči nekaterih ključnih deležnikov. Državni svet opozorila predlagateljev, da se morajo javna sredstva v zdravstvenem sistemu uporabiti na transparenten način, ocenjuje kot tehtna in se z njimi strinja, saj se je Državni svet že večkrat zavzel za ohranitev in nadaljnji razvoj kakovostnega javnega zdravstva, kot temelja našega zdravstvenega sistema. Hkrati pa opozarjam, da je treba ne glede na status izvajalca zdravstvenih storitev – ali je to javni ali zasebni – v osredju vseh naporov na tem področju postaviti pacienta oziroma zavarovanca.</p>
               <p>Državni svet prav tako meni, da ni konkretno že apriori vse aktivnosti v okviru zasebnega izvajanja zdravstvene dejavnosti opredeliti kot koruptivne ali slabonamerne, še zlasti zato, ker se glede na čakalne dobe, s katerimi se trenutno sooča sistem javnega zdravstva, težko pričakuje, da vsaj del storitev ne bi bil - na tak ali drugačen način – izveden v okviru zasebnega sektorja oziroma prek koncesij.</p>
               <p>Kot ključno težave predloženih zakonskih sprememb, je Državni svet prepoznal možne posledice v praksi, saj ocenjuje, da bi se lahko na tak nepremišljen način, javnemu zdravstvenemu sistemu in pacientom povzročilo več škode kot koristi. Državni svet ocenjuje, da glede na trenuten način delovanja našega zdravstvenega sistema, v določenih primerih storitve enostavno ni možno izvesti drugače, kot z namenom storitve pri drugem, med drugim tudi zasebnim izvajalcu. Določene zdravstvene storitve, kot so storitve mikrobiologije, storitve internistov, kardiologov in kirurgov v psihiatričnih bolnišnicah, javni zdravstveni zavodi brez zakonske podlage sedmega odstavka 53.c člena, sploh ne bi mogli več zagotavljati, ker nimajo kapacitet in ker je trenuten način izvajanja storitev preko pogodb z drugimi izvajalci, dejansko bolj ekonomičen.</p>
               <p> Predlagane striktne preusmeritve iz pogodbenih razmerij izključno na podeljevanje koncesij, Državni svet v tem trenutku ne ocenjuje kot dobro rešitev za javne zdravstvene ustanove<gap reason="inaudible">
                     <desc>(?)</desc>
                  </gap>. Slednji bi namreč zaradi trenutnih težav z zagotavljanjem temeljnih nosilcev dejavnosti na posameznih področjih, lahko celo izgubili pravico do izvajanja zdravstvenih programov. To pa bi dolgoročno negativno vplivalo na celoten sistem javnega zdravstva, ne samo na posamezen javni zavod. Državni svet dodatno ocenjuje, da bi predlagane zakone spremembe, navkljub dobri nameri predlagateljev, še bolj zožile že tako majhen manevrski prostor javnih zdravstvenih zavodov in njihovih poslovodstev, ki trenutno niso opremljeni za vzvodi za poslovanje v skladu s dobrimi podjetniškimi praksami, h katerim se jih sicer v zadnjem času pogosto poziva.</p>
               <p>Državni svet prav tako meni, da je v osnovi razprava na relaciji javno zasebno in vse primerjave v tem okviru, brezpredmetna, če se vedno na prvo mesto postavi stroko in visoke standarde kakovosti. pri tem poziva, da naj se javnemu zdravstvenemu sistemu zagotovi dovolj zakonskih podlag in finančnih sredstev, da bo lahko konkuriral tudi tako kadrovskim, kot investicijskim predispozicijam zasebnega sektorja. Temu trenutno na novih področjih ni tako, saj je oprema javnih zdravstvenih zavodov marsikje zastarela in v primerjavi z opremo zasebnih izvajalcev, ne zagotavlja več primerljivega nivoja storitev.</p>
               <p>Državni svet opozarja tudi na to, da so javni zdravstveni zavodi pogosto postavljeni v neenak izhodiščni položaj v primerjavi s koncesionarji zasebniki, tako kar se tiče možnosti investiranja ter stroškov dela. Imajo namreč omejen manevrski prostor s kolektivnimi pogodbami, predpisi, standardi in normativi. Slednji na primer že leta ostajajo neustrezno urejeni, čeprav lahko v pomembni meri vplivajo na ustrezno porabo javnih sredstev za zdravstvo in na vzpostavitev primerljivih pogojev na javni in zasebni sektor.</p>
               <p>Državni svet posebej poudarja, da slovenski zdravstveni sistem tujina prepoznava kot kakovostnega, zato bi morali s premišljenimi in strokovno utemeljenimi posegi vanj, zagotoviti njegove izboljšave, namesto, da se ga destabilizira.</p>
               <p>Na podlagi vseh navedenih premislekov, Državni svet predlogov zakona, kot je bil prvotno predložen v obravnavo Državnemu zboru, ni izrekel podpore. Do predloženih amandmajev se ni posebej opredeljeval, poziva pa k iskanju rešitve v nadaljevanju postopka, s katero bi se zagotovilo ustrezne alternative v primeru, ko javni zavod posamezne storitve iz različnih razlogov ne more izvesti, ob enem pa v čim večji meri preprečilo morebitno neustrezno porabo javnih sredstev oziroma sredstev obveznega zdravstvenega zavarovanja.</p>
               <p>Hvala za pozornost.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala gospod Horvat.</p>
               <p>Besedo je želel predlagatelj, v njegovem imenu Željko Cigler.</p>
               <p>Izvoli.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa. Spoštovani!</p>
               <p>Na vložen predlog zakona s strani Levice so tekom zakonodajnega postopka prispele pripombe, ki so bile zdaj navedene s strani Vlade Republike Slovenije oziroma ministra za zdravje, Zakonodajno-pravne službe, Državnega sveta in zraven tudi Združenja zdravstvenih zavodov Republike Slovenije.</p>
               <p>Že zadnjič, ko je kolega Miha Kordiš vsebinsko predlagal predlog spremembe zakona je povedal, da je kar nekaj pripomb prišlo, ki jih je treba proučiti. Zlasti to, kar je Zakonodajno-pravna služba pravilno izpostavila in je treba upoštevati – to je enakopravno obravnavo vseh izvajalcev v javni zdravstveni službi. Zaradi tega je prišlo do proučitve zadeve ponovno in do dogovora Levice in koalicije o spremembi tega predloga, kar se naj zakon spremeni. To bo kolega Pavšič predlagal, Levica pa svoj amandma umika.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Torej, če sem pravilno razumel, umikate amandmaje k obema členoma?</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>K prvem, k prvem.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Dobro. A se prosim izključite.</p>
               <p>Kolega Pavšič, izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Ja, hvala. Tudi v koaliciji smo slediti mnenju tako Vlade, kot Zakonodajno-pravne službe in uskladili nov predlog amandmaja, ki ga vlagamo kot amandma odbora. Zdaj ne vem, če je potrebno prebrati celotnega, dobili smo ga vsi na mizo. Preden bi ga pa seveda dokončno potrjevali, bi tudi na ta predlog seveda potrebovali mnenje ZPS in ga potem pred morebitno obravnavo na<gap n="..."/> ne pred morebitno, ampak pred obravnavo na plenarnem zasedanju tudi še enkrat ob potrebi korigirali</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Dobro, če sem pravilno razumel, umaknjen je amandma k 2. členu. K 1. členu imamo predlog amandmaja za amandma odbora.</p>
               <p>Postopkovno želi kolegica Jelka.</p>
               <p>Izvoli.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Mislim, to je pa zdaj že spet neka nova praksa te koalicije. Jaz tule gledam ljudi nasproti – Državni svet je dal mnenje na tisto, kar ste pripravili mesec dni nazaj ali koliko in amandmaje, ki ste jih pripravili za danes. Zdaj na sami seji dobimo nov amandma na mizo in vi gospod Pavšič: »kao ni treba nič razlagati, ker to je vsem jasno«. Državni svet tega amandmaja ni dobil, edino, če ste delali nekje zadaj, ne vem, ni dobil tega amandmaja. Vidim, da predstavniki Zdravstvenih zavodov se tudi čudno gledajo. Jaz bi potem rabila še mnenje ministra, če je o tem poučen oziroma, če je vedel za ta amandma in če se strinja s tem amandmajem, konec koncev ZPS in tako naprej. Pa saj to ni hec, saj to ni hec! Vi spreminjate ene stvari, vi jemljete delo, vi podaljšujete čakalne dobe in zdaj se hecate s temi amandmaji tule kar tako malo: »Mi bomo umaknili, mi bomo svojega dali, malo bomo napisali, pa tako naprej«.</p>
               <p>Jaz predlagam predsednik, da se seja prekine do nadaljnjega, ne za dve uri, do nadaljnjega, da pridobimo vsa mnenja Vlade, Državnega sveta, ZPS in tako kot gre vse po b.p. Tako da jaz dajem predlog torej na glasovanje predsednik, če boš seveda ugodil temu, da se seja, ta točka prekine do nadaljnjega. Do prejema vseh mnenj, ker to pa zdaj ni več hec. Ker v takšnem razsulu, ko je zdravstvo, da bomo pa kar takole sprejemali nekaj, kar bomo čez dva meseca ugotovili, da je pa to totalno brez veze, da smo »zaštopali« nujno medicinsko pomoč, da smo »zaštopali« marsikaj – kdo bo odgovarjal? Tako da še enkrat, moj predlog je torej prekinitev do nadaljnjega, do pridobitve vseh mnenj.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Strinjam se glede, kar takole, ki ga je nekdo zakuhal v zadnjih 20-ih letih.</p>
               <p>Na glasovanje dajem predlog, da se seja prekine, dokler s ene pridobijo vsa potrebna mnenja. Postopkovno je želel še gospod Pavšič. V nadalje prosim, da se sklicujete na kaj se nanaša postopkovno in postopkovno traja tri minute, velja za vse.</p>
               <p>Izvolite gospod Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala za besedo.</p>
               <p>Jaz bi postopkovno želel samo pavzo 15 minut za usklajevanje pred glasovanjem.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Postopkovno odrejam pavzo 15 minut. <stage>/ Oglašanje iz dvorane/</stage> Nadaljujemo 14.45.</p>
               <p>
                  <stage type="time">(Seja je bila prekinjena ob 14.28.)</stage>
               </p>
               <p>
                  <stage type="time">(Seja se je nadaljevala ob 14.45.)</stage>
               </p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolegica Jelka. Obrazložitev glasu pride med glasovanjem, ni potrebe po postopkovnem, ste napovedali obrazložitev glasu.</p>
               <p>Torej predlog se glasi, če sem ga pravilno razumel, da se prekine obravnavana točka, dokler se ne pridobijo mnenja Zakonodajno-pravne službe, stališča ministrstva in Državnega sveta, Komisije Državnega sveta k predlogu amandmaja k 1. členu Zakona o zdravstveni dejavnosti.</p>
               <p>Glasujemo. <stage>/ oglašanje iz dvorane/</stage> Pardon, se opravičujem. Obrazložitev glasu kolega Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala za besedo.</p>
               <p>No, vlaganje amandmajev na samih sejah je bilo do zdaj ena popolnoma običajna praksa, tako da tega argumenta kolegice Godčeve ne morem sprejeti in je v bistvu tukaj najbolj izpostavljeno vprašanje, zakaj se tukaj proceduralno to izpostavlja to problematiko.</p>
               <p>Tudi nekateri argumenti, ki sem jih slišal s strani Državnega sveta bi bili potrebni malce bolj temeljite obravnave na tem odboru, ampak vseeno se pa z gospo Godec strinjamo, da rokohitrska rešitev na tem področju bi prinesla mogoče še nekaj dodatnih odprtih vprašanj, zato smo oziroma zato sem se odločil, da bom podprl predlog opozicije, da se zadeva še enkrat prebere natančno, sploh zadnji predlog amandmaja celotne koalicije in da se razreši popolnoma vse dvome. Sicer pa mnenje Vlade na konkreten predlog, ki je bilo danes podano in je pozitivno, dejansko pa kot že rečeno se strinjam s tem, poglejmo še druge implikacije, spremembe tega zakona na dogajanje v zdravstvenem sistemu v naši državi.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Želi še kdo obrazložiti glas? Ga bom jaz sam obrazložil. Torej, seveda je parlament tudi del postopkovnosti, ki izhaja iz male ustave. pač del opozicije je to dobronamerno uporabil in tudi sam osebno menim, da gre za prepomembne tematike, da bi jih »kar takle«, če parafraziram kolegico Jelko, reševali. Upam, pa da ta čas »kar takle« bo počasi minil, ker drugače bo mene minil, da bi predsedoval temu odboru. Hvala.</p>
               <p>Prehajamo na<gap n="..."/>
                  <stage>/ izklopljen mikrofon/</stage>
               </p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(1 član.)</stage>
               </p>
               <p>Torej prekinjamo obravnavo 1. točke 1. redne seje. Kdaj bo sledila nadaljnja obravnava, boste obveščeni. Želim vam lep in še zlasti zdrav preostanek dneva. Hvala.</p>
               <stage type="time">(SEJA JE BILA PREKINJENA 4. APRILA 2019 OB 14.48.)</stage>
            </sp>
         </div>
      </body>
   </text>
</TEI>
