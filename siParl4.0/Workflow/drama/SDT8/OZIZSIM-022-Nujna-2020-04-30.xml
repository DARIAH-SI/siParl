<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIZSIM-022-Nujna-2020-04-30">
   <teiHeader>
      <fileDesc>
         <titleStmt>
            <title>Odbor za izobraževanje, znanost, šport in mladino</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-022-Nujna-2020-04-30.OZIZSIM" n="022">
               <name>Nujna</name>
               <date when="2020-04-30"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-022-Nujna-2020-04-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-022-Nujna-2020-04-30.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">22. nujna seja</stage>
            <stage type="date">(30. april 2020)</stage>
            <stage type="chairman">Sejo je vodila Iva Dimic, predsednica odbora.</stage>
            <stage type="time">Seja se je začela ob 10.03.</stage>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Prosim, da zasedete svoja mesta. Naj bo razdalja med vami primerna, običajno je to eno prosto mesto oziroma en sedež med vami. Mislim, da je dvorana dovolj velika, da bodo lahko tudi vsi vabljeni dobili sedeže. Zdaj se nam bo pridružila še ministrica.</p>
               <p>Spoštovani, vse članice in člane odbora, vabljene ter ostale prisotne lepo pozdravljam! Začenjam 22. nujno sejo Odbora za izobraževanje, znanost, šport in mladino.</p>
               <p>Obveščam vas, da trenutno zadržanih poslanskih kolegov ni, ravno tako ni opravičil.</p>
               <p>S sklicem seje ste prejeli naslednji dnevni red: pomanjkljive usmeritve organizacije vzgojno-izobraževalne dejavnosti v času izobraževanja na daljavo in organiziranega varstva otrok v tem šolskem letu. Ker v poslovniškem roku nisem prejela predlogov za spremembo dnevnega reda, je ta določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Na spletni strani Državnega zbora je s sklicem objavljena zahteva Poslanske skupine Liste Marjana Šarca za sklic nujne seje odbora z dne 23. aprila 2020. Dodatno pa ste včeraj, dne 29. aprila 2020, prejeli še stališče SVIZ do obnovitve vzgojno-izobraževalnih procesov v vrtcih in šolah ter poročilo o izvedbi ukrepov na področju vzgoje in izobraževanja v času epidemije covid-19.</p>
               <p>K točki dnevnega reda so vabljeni, kot je razvidno iz sklica, zato ne bom vseh naštevala. Povem samo, da je v imenu predlagatelja Poslanske skupine LMŠ prisoten Brane Golubović, ministrica za izobraževanje, znanost in šport dr. Simona Kustec, Ministrstvo za izobraževanje, znanost, šport in mladino, Ministrstvo za infrastrukturo, Nacionalni inštitut za javno zdravje, Združenje ravnateljic in ravnateljev, ostale vabljene pa imamo navede v gradivu in ker je tega kar ena stran in pol, ne bom brala.</p>
               <p>Vse lepo pozdravljam! Ko boste prejeli besedo, prosim za predstavitev imena in priimka ter organizacije, iz katere prihajate oziroma področja.</p>
               <p>Besedo dajem predlagateljem zahteve za sklic nujne seje, predstavniku Poslanske skupine Liste Marjana Šarca, kolegu Aljažu Kovačiču.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, nova predsednica.</p>
               <p>Spoštovana gospa ministrica, vabljeni na sejo, kolegice in kolegi!</p>
               <p>Na začetku naj povem, da namen te seje ni, da bi kdorkoli pozival k odprtju katerekoli izobraževalne ustanove, zato že vnaprej zavračam morebitne očitke o tem, da smo neodgovorni s sklicem te seje, temveč je namen te seje opozoriti na pomanjkanje informacij, ki prihajajo z ministrstva, vključno z vsemi navodili, ki bi jih morali dobiti vsi izobraževalni zavodi v Sloveniji, ki izvajajo različne službe, se pravi, različna izobraževanja.</p>
               <p>Kaj bi mi pričakovali od ministrice in kaj bi ministrica morala storiti. Predstaviti bi morala več možnih scenarijev glede na različne poteke dogodkov. Zavedamo se, da živimo v dokaj nepredvidljivih situacijah in zaradi tega bi bilo še toliko bolj potrebno, da imamo načrt A, načrt B, načrt C, se pravi, toliko načrtov, kolikor je dejansko lahko nekih nepredvidljivih zadev. Dejstvo je, da tega ministrstvo do danes ni naredilo. Dokaz za to so tudi razne novinarske konference. In če grem le dva dneva nazaj, je predstavnik Vlade, glavni govorec za covid-19, gospod Jelko Kacin, v dopoldanskem terminu Vlade rekel: »Šole se ne bodo odprle 11. maja.« Le nekaj ur zatem je ministrica, ki pokriva to področje rekla: »V najboljšem primeru se bodo šole in vrtci odprli 11. maja.« Se pravi, predstavniki iste Vlade isti dan le nekaj ur kasneje govorijo povsem kontradiktorne zadeve. In v Listi Marjana Šarca se nam zdi tak odnos do državljanov in vseh, ki se jih tiče in so del posredno ali neposredno izobraževalnih ustanov, nezaslišan, saj bi morali pravi čas dobiti prave informacije, da se na njih lahko tudi pripravijo.</p>
               <p>Spoštovana ministrica, vaše ministrstvo bi moralo na podlagi strokovnih priporočil pripraviti načrte, varnostne protokole ter različne terminske plane za odpiranje šol. Te odločitve bi morali sprejeti vi, ki ste se odločili, da boste sedeli na politični funkciji, seveda pa jih sprejemate na podlagi različne stroke. Je pa za javnost veliko bolj pomirjujoče, če vedo, kdo je ta stroka, ki jo tolikokrat imenujete. Se pravi, da stroko imenujete tudi z imenom in priimkom, da vemo, kdo je ta stroka, ki se odloča. Ni pa stroka namenjena temu, da se vi kot ministrica skrivate za njo, kajti ministrica je na koncu tista, ki mora sprejeti odločitve. Odlok o zaprtju šol oziroma vseh izobraževalnih ustanov je sprejela že prejšnja Vlada, se pravi, Vlada Marjana Šarca. In ko so se ti vzgojno-izobraževalni zavodi zapirali, je prejšnja Vlada to delala premišljeno, ker se je zavedala posledic, ki pomenijo, da se vzgojno-izobraževalne ustanove zaprejo, kajti to ne pomeni le, da nekdo ne more v šolo, ampak s tem potegne dejansko celotne družine, ki imajo otroke. Zdaj aktualna Vlada rahlja ukrepe na vseh področjih, vsi državljani, razen tistih, ki ste, očitno, del Vlade, to izvemo čez noč, na pozno terminskih konferencah oziroma skozi nagovore - včeraj ste, recimo, kar nekaj ukrepov sprostili, sam sem zasledil, mislim, da okrog desetih ali enajstih zvečer -, in mislim, da moramo poudariti, da odprtja vseh vzgojno-izobraževalnih ustanov ne moremo primerjati z odprtjem avtopralnic. Če še lahko razumem, da v torek zvečer odprete avtopralnice, da je drugi dan naval državljanov, ki si grejo očistit svoje avtomobile, avto pripeljejo, stroj avto očisti in se zadovoljen državljan odpelje domov s čistim avtomobilom, pri šolah oziroma vzgojno-izobraževalnih ustanovah je pa to nekoliko drugače. Se pravi, da z danes na jutri odpiramo neke zadeve, je popolnoma nezaslišano. Zato bi ministrstvo moralo pripraviti odgovore na vprašanja, ki jih imajo vsi starši oziroma otroci, dijaki, študentje, ki so del izobraževalnih procesov, in dejansko je nezaslišano, da teh informacij nimajo. V zadnjem tednu sem govoril s kar nekaj ravnatelji, ki so menedžerji svojih šol, in jih žalosti, da informacije do njih pridejo prepozno, če sploh pridejo. Ponavadi informacije izvejo preko novinarskih konferenc, tako kot mi vsi, šele drugi, tretji ali četrti dan pa potem pride okrožnica, ko se dejansko vsi ravnatelji in vsi zaposleni sprašujejo, kako sploh bo. Prav smešno je bilo gledati, kako ste sprostili ukrepe tudi glede muzejev in knjižnic z danes na jutri in potem pričakovali, da bo zadeva funkcionirala. Vem, da to ne spada pod vaše ministrstvo, ampak prav žalostno je bilo včeraj gledati vladnega govorca Jelka Kacina, kako je obračunaval s temi muzeji in knjižnicami in jim govoril, kaj so do sedaj delali štirinajst dni, da niso bili pripravljeni. Se pravi, dvomim, da niso pripravljeni muzeji in knjižnice, ampak od ministrstev bi pričakovali jasna in hitra navodila, na kakšen način se lahko pripravijo, predvsem glede zdravstvenih problemov, kajti, kot je včeraj tudi preko medijev govorila ena izmed direktoric muzejev, tu ne gre le za to, da zaščitijo receptorja na vhodu v muzej, ampak tudi udeležence. Se pravi, tu je res nešteto vprašanj, na katera, na žalost, nima nihče odgovorov.</p>
               <p>Zato ker je izobraževalni sistem tako širok, se bom v svoji predstavitvi lotil posameznih področij, ker se med seboj zelo razlikujejo, in tudi vi bi morali navodila dajati posameznim izobraževalnim ustanovam posebej.</p>
               <p>Kar se tiče vrtcev. Ko je Vlada Marjana Šarca zaprla izobraževalne ustanove, je dala izjemo, da se zagotovi varstvo otrok tistim staršem, ki opravljajo poklice, ki so nujni, da lahko država obratuje. Tu govorimo o policistih, govorimo o vojakih in vseh zdravstvenih delavcih, ki delajo iz dneva v dan in se borijo proti tej nepredvidljivi situaciji. Vaša Vlada, Vlada Janeza Janše, je to čez noč spremenila in dejansko so s ponedeljkom vsi ti starši bili, če lahko uporabim ta izraz, »v luftu«, kaj narediti s svojimi otroki. Tu dejansko nastane paradoks zgodbe. Vsa medicinska stroka, predstavniki Vlade govorijo, da so najbolj ogroženi v Republiki Sloveniji starejši prebivalci, največ smrtnih žrtev, mislim, da dve tretjini, je v domovih za starejše občane in nasploh med starejšim prebivalstvom. In kaj zdaj mislite, kam so ti starši dali svoje otroke, če je bilo vse zaprto in so morali nujno v službo - predvsem na podeželju so jih dali njihovim starim staršem in jih s tem tudi neposredno začeli ogrožati. Druga možnost, ki jim je bila nekako ponujena, je, da se starši odloči, da je doma in dobi 80 % svoje plače. Zdaj vemo, da to ni tako enostavno, da marsikateri delodajalec ti to zameri, ob tem pa smo tudi socialno ogrozili tiste družine, v katerih se je moral starš odločiti, da je doma, in je na koncu meseca dobil manj denarja.</p>
               <p>Danes se ukrepi rahljajo, kar je po vaših besedah rekla stroka. Starši se vračajo na delovna mesta, problemi pa so še vedno isti. Se pravi, še vedno predvsem na podeželju dajejo svoje otroke v varstvo babicam in dedkom, nekateri, ki imajo možnost, se odločiti ostati doma. Ste pa vi kot ministrica v eni izmed izjav predlagali zasebno varstvo. Pri tem zasebnem varstvu se sprašujem, kdo bo odgovarjal za nepravilnosti, ki se bodo zgodile v zasebnem varstvu. To zasebno varstvo se sliši tako, da spodbujate delo na črno. Pred kratkim smo imeli tudi afero glede Kengurujčkov, pri katerih je bilo, kar se tiče papirologije, vse urejeno, pa smo videli, kakšne nepravilnosti in kakšno afero smo imeli. Sprašujem se, če se bo pri zasebnih varstvih zgodila kakšna napaka, kakšna zloraba, kdo bo prevzel odgovornost, da je s strani Vlade spodbujal tak način varstva. Prevečkrat so tudi pozablja, da imajo vrtci kurikulum, se pravi, da ljudje, vzgojiteljice in vzgojitelji, ki delajo v vrtcih, imajo ustrezno izobrazbo in vrtec ni samo neko varstvo otrok, ampak je mnogo več, se pravi, otroci se tam tudi učijo. In primerjati varstvo v vrtcih z varstvom pri vseh drugih, je nekoliko skregano z logiko, kajti tudi stroka pravi, da se otroci morajo čim prej vključiti v varstvo, v vrtce, in da ni več primerno tako, kot je bilo včasih, da so otroci veliko let ostajali pri svojih dedkih in babicah. Podobni problemi glede varstva se pojavljajo tudi v osnovnih šolah. Mislim, da je vsem jasno, da tam nekje do petega razreda osnovne šole je otrok zelo težko sam doma. In žalosti nas, da ne gledate zgodbe celostno, da ko sproščate ukrepe, ne omogočite tudi tistih zadev, kar sprostitev nekega ukrepa pomeni v teh primerih dejansko varstvo otrok. Mislim, da si vsi ti starši zaslužijo odgovore.</p>
               <p>Druga točka, ki se jo želim dotakniti, so osnovne in srednje šole. Pri tej točki bom namenoma izpustil maturante, ki se jih bomo lotil oziroma jih bom predstavil posebej. Dejstvo je, da osnovne in srednje šole na to niso bile pripravljene, ker cel svet na to krizo ni bil pripravljen. In prav zaradi te krizne situacije bi od vas, spoštovana gospa ministrica, pričakoval, da bodo vaša navodila toliko bolj jasna in pravočasna, kajti v teh časih imeti računalnik, ne pomeni konca težav. Vi cel čas govorite, kako vse poteka dobro. Sam sem, kot sem že prej povedal, opravil veliko pogovorov tako z ravnatelji kot učitelji, pa tudi starši in bilo je kar nekaj kritike na to zadevo. In s tem, ko pravite, da je vse dobro, dejansko zanikate vse probleme, ki so pri pouku na daljavo, in z neko kritičnostjo, ki bi jo pričakoval od vas, bi pomagali tem ustanovam, da bi marsikatero zadevo rešili. Težave se pojavljajo od vsega začetka. Na začetku sem že omenil zadevo glede računalnikov in interneta. Kar nekaj ravnateljev mi je reklo, da so sami poskrbeli za tiste učence, ki nimajo računalnikov. Tudi občine so kupile - vem podatek od županov - za tiste učence, ki niso imeli računalnikov. Se pravi, tu je zdaj spet bila vloga na ravnateljih in županih. Tisti, ki je bolj iznajdljiv, tisti, ki je bolj sposoben, je hitreje poskrbel za te reči in učenci so hitreje prišli do računalnikov. Sprašujem se, kakšna je bila tu vaša vloga pri nabavi računalnikov, pri preverjanju, koliko ljudi ima računalnike in kakšna je bila pomoč. Pri računalnikih je dejstvo, da imajo nekatere družine več denarja, nekatere manj, so pa tudi po številu različne. In nekdo, ki ima štiri, pet otrok, dejansko zelo težko, saj ne verjamem, da ima doma štiri ali pet računalnikov. Se pravi, kako je ta družina, če so vsi, na primer, šoloobvezni, kako so potem izvajali pouk na daljavo. In največja napaka, ki se je zgodila, po mojem mnenju, pri tem pouku na daljavo, je, da so starši v veliko primerih postali učitelji. Pouk na daljavo pomeni, da učitelj izvaja pouk preko računalnika, doma ga spremlja učenec, ne pa da so starši postali učitelji. In zakaj je to velik problem - zato, ker se nekateri starši s svojimi otroki ne ukvarjajo nič, nekateri pa gredo v drugo smer in pretiravajo, ker pač dobijo neka navodila, neke izdelke in jih pošiljajo na šolo, in tu se bodo razlike med učenci še povečale. Tretja zadeva pa je to, kar sem velikokrat slišal v zadnjih dneh od staršev, »rad bi pomagal, ampak ne morem,« zato ker dejansko nima nekega znanja, da bi lahko svojemu otroku pomagal. Najbolj banalen primer so najverjetneje tuji jeziki, če nek star ne govori angleško ali nemško, zelo težko pri tem predmetih pomaga svojemu otroku. Se pravi, povečuje in poglablja se socialna razlika, obenem pa tudi razlika v znanju.</p>
               <p>Težave se pojavljajo od vsega začetka. Na začetku sem že omenil zadevo glede računalnikov in interneta. Kar nekaj ravnateljev mi je reklo, da so sami poskrbeli za tiste učence, ki nimajo računalnikov. Tudi občine so kupile - vem podatek od županov - za tiste učence, ki niso imeli računalnikov. Se pravi, tu je zdaj spet bila vloga na ravnateljih in županih. Tisti, ki je bolj iznajdljiv, tisti, ki je bolj sposoben, je hitreje poskrbel za te reči in učenci so hitreje prišli do računalnikov. Sprašujem se, kakšna je bila tu vaša vloga pri nabavi računalnikov, pri preverjanju, koliko ljudi ima računalnike in kakšna je bila pomoč. Pri računalnikih je dejstvo, da imajo nekatere družine več denarja, nekatere manj, so pa tudi po številu različne. In nekdo, ki ima štiri, pet otrok, dejansko zelo težko, saj ne verjamem, da ima doma štiri ali pet računalnikov. Se pravi, kako je ta družina, če so vsi, na primer, šoloobvezni, kako so potem izvajali pouk na daljavo. In največja napaka, ki se je zgodila, po mojem mnenju, pri tem pouku na daljavo, je, da so starši v veliko primerih postali učitelji. Pouk na daljavo pomeni, da učitelj izvaja pouk preko računalnika, doma ga spremlja učenec, ne pa da so starši postali učitelji. In zakaj je to velik problem - zato, ker se nekateri starši s svojimi otroki ne ukvarjajo nič, nekateri pa gredo v drugo smer in pretiravajo, ker pač dobijo neka navodila, neke izdelke in jih pošiljajo na šolo, in tu se bodo razlike med učenci še povečale. Tretja zadeva pa je to, kar sem velikokrat slišal v zadnjih dneh od staršev, »rad bi pomagal, ampak ne morem,« zato ker dejansko nima nekega znanja, da bi lahko svojemu otroku pomagal. Najbolj banalen primer so najverjetneje tuji jeziki, če nek star ne govori angleško ali nemško, zelo težko pri tem predmetih pomaga svojemu otroku. Se pravi, povečuje in poglablja se socialna razlika, obenem pa tudi razlika v znanju.</p>
               <p>Na drugi strani je tudi pri učiteljih bil podoben primer. Imamo učitelje, ki nekateri bolj, nekateri manj obvladajo računalnike. In tisti, ki to zadevo obvlada manj, veliko težje pomaga svojim učencem. In spet se je na šoli dogajalo, da se je vsak znašel po svoje. Eden izmed ravnateljev mi je zagotovil, da so, na primer, pri angleščini združili kolektiv, da en učitelj poučuje preko računalnika, drugi pripravlja gradivo, tretji dela nekaj tretjega. Se pravi, spet je bilo odvisno od iznajdljivosti ravnatelja in učiteljev. Pri tistih, ki so, na žalost, iznajdljivi manj, bodo na koncu to ceno spet plačali učenci. In v teh primerih bi ministrica in ministrstvo moralo pripraviti navodila, kako ukrepati.</p>
               <p>Posebna točka v tej razpravi, ki jo želim poudariti, so učenci s posebnimi potrebami. Ti učenci bodo največje žrtve te krize, kajti pri njih je še toliko bolj pomemben nek živ stik. Ne mislim tu samo učencev s posebnimi potrebami, ki obiskujejo osnovne šole, ampak tudi učence, ki obiskujejo osnovne šole s posebnimi potrebami, ki vedo, kakšne probleme imajo, in ki dnevno individualno sodelujejo z učitelji. In sprašujem se, kako bomo nadoknadili, če sploh bo možno, pri teh učencih. Vem, da so nekateri učitelji, ki na teh šolah delujejo, hoteli, ker jih tako skrbi za svoje učence, iti na lastno pest k vsakemu domov in mu pomagati individualno; vemo, da je to v teh časih, lahko rečem, tudi neodgovorno, ampak srce jim govori drugače, ker jih skrbi za svoje učence. To bi moralo skrbeti tudi ministrstvo, vendar jih očitno ne.</p>
               <p>Ravnatelji so mi v pogovorih izpostavili, kot sem že prej povedal, da veliko izvedo iz medijev. Se pravi, najprej ministrica oziroma vladni govorec nekaj pove v mikrofon, potem pa čez nekaj dni pride okrožnica na šole. Podobna zadeva je, na primer, bila z nacionalnim preverjanjem znanja, kjer je ministrstvo reklo, letos ga ne bo, ravnatelji in učitelji so se med sabo spraševali, ali ga ne bodo imeli, potem pa čez nekaj dni - mislim, sploh ne vem, ali je - pride okrožnica. In za to gre v tem primeru zahvala vsem učiteljem in ravnateljem, ki delajo in sprejemajo odločitve, ki bi jih pričakovali od ministrstva, da vzdržujejo stik med učenci in šolo, da ga ne bi izgubili.</p>
               <p>Kot sem že rekel, se bom posebej dotaknil mature, ki je bila medijsko najbolj odmevna. Zavedati se moramo, da matura že sama po sebi predstavlja neko stresno situacijo.</p>
               <p> Ko ti prideš v neko srednjo šolo, te starejše generacije in učitelji strašijo, »joj, joj, matura je nek bavbav<gap n="..."/> » Najverjetneje bi to bilo primerno za neko drugo sejo odbora, da bi se vprašali, zakaj je matura nek bavbav, zakaj se jo vsi bojijo, ker ko odpišeš, na koncu vidiš, da to ni tako. Ampak, kot sem rekel, to je tema za nek drug odbor. Je pa dejstvo, da bi se maturanti, ki so v negotovem položaju, v tem času morali skoncentrirati le na eno - da sprejemajo snov in se učijo, da bodo čim bolje pisali maturo. Ampak ne, oni se, na žalost, zaradi ministrstva morajo obremenjevati z drugimi zadevami, se pravi, ali matura sploh bo, kdaj bo in na kakšen način bo izvedena. Priprave na maturo, ki bi zdaj že morale biti, pa tudi ravnatelji so rekli, niso toliko namenjene temu, da utrjuješ snov, ampak predvsem neki psihološki pripravi, da se dijak počuti varno, ko je v učilnici z učiteljem in utrjuje snov, in dejansko tega ni možno nadoknaditi doma. In zato bi ministrstvo moralo imeti pripravljene načrte A, B, C, ne pa da so vsi, tako dijaki kot učitelji in profesorji v neki negotovosti. Ministrica je celoten čas govorila, matura bo, če bo epidemija novega koronavirusa pod nadzorom. Včeraj smo iz medijev izvedeli - ne vem, ali to drži -, da bi naj matura bila s 30. majem, da bi se naj dijaki vrnili v šole 18. maja, začeli s pripravo. In zdaj se sprašujem, če bo 25. maja epidemiološka slika takšna, da se dijaki ne bodo mogli vrniti v šole, da ne bodo mogli pisati mature, ali boste potem 26. maja sklicali novinarsko konferenco in rekli, rezultati kažejo, da imamo povišane okužbe, mature ne bo. Imate plan B, kaj bo potem? Plan C? Kdaj bodo pisali? Na žalost, vsaj do mene ti podatki niso prišli, dvomim, da so do dijakov in vseh, ki delujejo v izobraževalnem procesu. Ostaja pa še veliko vprašanj pri maturi; tudi starši in dijaki dnevno na njih opozarjajo. Na primer, če bo dijak okužen z novim koronavirusom, na kakšen način bo pisal maturo? Bo pisal doma? Ne bo smel pisati? Tudi v tujini so nekateri primeri, ko so ljudje že dva, tri mesece, recimo, okuženi, pa se ti brisi ponavljajo in se virusa ne rešijo. Kdaj bo lahko tak dijak pisal maturo, ne vem, čez dve, tri leta?</p>
               <p>Nadalje, kako je z javnim prevozom. Vsi dijaki nimajo zagotovljenega lastnega prevoza. Kako bodo ustanove zagotovile prevoz teh dijakov, da bodo lahko pisali maturo? Ali bodo spet šole se morale znajti same? Bo ministrstvo to zagotovilo? Bodo starši? Kar nekaj dijakov biva v dijaških domovih in nekdo, ki prihaja iz Prekmurja ali Prlekije in neko srednjo šolo obiskuje v Ljubljani, ali si bo sedaj starš spet moral vzeti dopust, da bo lahko svojega otroka peljal, da bo pisal maturo, ne vem, vsak drug, tretji dan v neke kraje. Vse to so vprašanja, na katera nimamo odgovorov. Niti ne, recimo, v primeru dijaških domov, če stroka pravi, da mora ta dijak, če jih boste odprli, spati sam, ali je v dijaških domovih dovolj postelj, da bodo vsi dijaki spali v svojih sobah.</p>
               <p>Nadalje, kako je z zaščitno opremo, kdo jo bo zagotovil. Ali se bo dijakom merilo temperaturo pred vhodom v šolo? Kaj bo, na primer, če bo dijak prišel pisat maturo, pa bo imel, recimo, 38 stopinj vročine, ali mu boste rekli, »zdaj pa ne smeš noter, ne boš pisal mature<gap n="..."/> » Ne vem.</p>
               <p>Nadalje, ali se bo pisalo z maskami. Včeraj smo preko medijev izvedeli, mislim, da bi naj od petega, šestega razreda imeli maske. Zdaj vemo, da te maske ovirajo, tudi nam v parlamentu je veliko težje z njimi govoriti. Ali mogoče veste, kakšne posledice puščajo, ali je dijak obremenjen s tem, ko piše maturo z masko, ali bo težje pisal, vemo, da se eseji pišejo tri ure. Kako boste prezračevali učilnice, glede na to, da v Državnem zboru na 90 minut prekinjamo seje in zračimo prostore. Ali boste tam, ko se esej piše tri ure, zaprli učilnice in prezračevali? Ne vem, mogoče boste potem očitali dijakom, da goljufajo. Kako je s tistimi, ki imajo astmo in maske ne morejo nositi, kako bo tak dijak pisal? Ne vem.</p>
               <p>Vse te odgovore bi pričakovali od vas, ministrica. In ne, da te odgovore poveste tri dni pred maturo, pač pa vsaj že v mesecu aprilu.</p>
               <p>Dotaknil bi se tudi fakultet, ki so bile na trenutno situacijo najbolj pripravljene, dejansko iz dveh vzrokov. Prvi je ta, da si kot študent že veliko bolj zrela osebnost, ne potrebuješ, če po domače povem, neke motivacije staršev, študiraš sam. Drugi razlog pa je ta, da je na fakultetah že v preteklosti veliko učne snovi, veliko predavanj potekalo preko spleta. Mogoče pa tudi zato, ker so univerze avtonomne in so hitro odreagirale na dane situacije. Se pravi, študentje so dobili pravi čas jasna navodila; in mogoče bi se ministrstvo v tem primeru moralo zgledovati po univerzah. Bo pa pri univerzah največji problem na tistih fakultetah, ki imajo veliko praktičnega dela, na kakšen način bodo to zadevo nadoknadili. Bodo pa študentje - mogoče to ni tema za ta odbor - imeli nek popolnoma drug problem, za razliko od tistih, ki hodijo v vrtec, in tistih, ki hodijo v osnovno in srednjo šolo, in to je finančni. Študente ste dejansko vrgli na cesto iz študentskih domov. Vemo, da študent, ki biva v študentskem domu, ima najemno pogodbo, in to je podobna zadeva, kot da bi nekoga vrgli iz najemniškega stanovanja; se pravi, ni primerljivo z dijaškimi domovi.</p>
               <p>Izpostavil bi tudi ljudske univerze in vse izobraževalne ustanove v Sloveniji, ki tudi izvajajo različna izobraževanja, imajo tudi neke zaključke izpite. In kolikor sem seznanjen, na primer, ljudske univerze niso dobile popolnoma nobenih navodil, kako te zadeve izvajati.</p>
               <p>Ljudje živijo v negotovosti, potrebujejo informacije, razgrnitev načrtov, pravico imajo vedeti, kaj pričakovati v prihodnosti. Slovenija in tudi vaša Vlada se zelo rada zgleduje po sosednjih državah, čaka na neke ukrepe, ki jih sprejemajo sosednje države. In mogoče bi se po sosednjih državah zgledovali tudi pri tem, na kakšen način informirajo svoje državljane, redno in jasno. Pri nas pa, na žalost, ni tako. Ukrepe sprejemate čez noč, v poznih urah, in o njih smo vsi državljani, ki nismo del te Vlade, dejansko obveščeni preko nekih izrednih novic.</p>
               <p>Zanima me, ali so vaše službe naredile scenarije glede protokola pri zagotavljanju zdravih otrok in učiteljev, in če da, kateri so. Kot sem že omenil, ne smemo si privoščiti enakega scenarija, kot se je zgodil pri odprtju muzejev, knjižnic, kjer ni bilo zagotovljene nobene varnosti, ko ste te ustanove odprli. Upam, da se zavedate, da je na sprejete ukrepe treba gledati celostno, sprostitev enega ukrepa pomeni verižno reakcijo na več področjih.</p>
               <p>Na koncu bi predstavil še sklepe, ki smo jih predložili v Listi Marjana Šarca in so nekoliko spremenjeni od tistih, ki smo jih prvotno vložili. Tako upam, ko jih boste dobili na mizo, upam, da jih boste tudi pokomentirali. Jih bom pa tudi prebral. Prvi sklep: »Odbor za izobraževanje, znanost, šport in mladino poziva Ministrstvo za izobraževanje, znanost in šport, naj prevzame odgovornost s pleč pedagoških delavcev in v tednu dni zainteresirano javnost, učitelje, profesorje, učence, dijake in starše, seznani z vsemi možnimi scenariji, povezanimi z načini nadaljevanja in zaključka šolskega leta. Učiteljem in profesorjem pa posreduje jasna navodila, kako za tiste, ki se bodo vrnili v vzgojno-izobraževalne zavode, zagotoviti kakovosten potek vzgojno-izobraževalnega procesa ter obenem varovati zdravje učencev in učiteljev.«</p>
               <p>Drugi sklep: »Odbor za izobraževanje, znanost, šport in mladino poziva Ministrstvo za izobraževanje, znanost in šport, naj učitelje in dijake zaključnih letnikov srednjih ter njihove starše v tednu dni seznani z vsemi različnimi dejstvi, povezanimi z maturo oziroma zaključnim izpitom.« In tretji sklep: »Odbor za izobraževanje, znanost, šport in mladino poziva Ministrstvo za izobraževanje, znanost in šport, naj javnost, zlasti starše predšolskih otrok in osnovnošolcev do petega razreda, v tednu dni seznani z možnimi načini varstva, ko se bodo ob rahljanju ukrepov morali vrniti na delovna mesta, ter jasnimi navodili, kako poskrbeti za zdravstveno varstvo otrok in zaposlenih.«</p>
               <p>Verjamem, da pri potrjevanju teh sklepov ne bo težav pri nobeni stranki. Nenazadnje gre za odgovore, ki si jih vsi državljani, še posebej starši in tisti, ki imajo otroke, in tisti, ki so del tako srednjih šol kot fakultet, zaslužijo.</p>
               <p>Toliko zaenkrat z moje strani.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Besedo dajem predstavnici Ministrstva za izobraževanje, znanost in šport, ministrici Simoni Kustec.</p>
            </sp>
            <sp who="KustecLipicerSimona">
               <speaker>DR. SIMONA KUSTEC:</speaker>
               <p>Najlepša hvala, gospa predsednica.</p>
               <p>Spoštovane poslanke, spoštovani poslanci, vsi vabljeni, najprej naj vas lepo pozdravim v tem svetlem, sončnem dnevu, in vas nagovorim z nekaj izhodiščnimi pogledi in ocenami, na podlagi katerih, verjamem, se bo potem tudi razvila nadaljnja razprava in na podlagi katerih boste dobili vsaj posreden odziv na potrebnost oziroma nepotrebnost potrjevanja ravnokar predlaganih sklepov.</p>
               <p>Preden začnem, bi želela izraziti iskreno zahvalo in spoštovanje vsem vključenim v vzgojno-izobraževalne procese v naši državi, od vzgojiteljev, učiteljev, profesorjev, visokošolskih profesorjev, višješolskih profesorjev, vseh ravnateljev, posebej tudi vzgojno-varstvenih zavodov, vseh ostalih zaposlenih in vodstvenih kadrov v organizacijah oziroma organih vzgojno-izobraževalnega procesa v naši državi. Vsem otrokom, učencem, dijakom, študentom in vsem ostalim, ki so vključeni in so del tega, čemur rečemo vzgojno-izobraževalni proces v naši državi. Vsem staršem, starim staršem, sorodnikom in tistim, ki v teh dneh pomagate vsem nam skupaj, da lahko izobraževalni proces v takšni obliki, kot poteka ta trenutek, zagotavlja in omogoča, da nismo prišli v situacijo, ko bi ga morali prekiniti, kar bi pomenilo, da bi prekinili letošnje izvajanje šolskega leta in da bi lahko, če ne bi bilo takšnega odziva, prišli do točke, ko ne bi mogli uspešno zaključiti šolskega koledarja. Kar pomeni, da bi lahko, če ne bi bilo vseh teh vaših odzivov, prišli do situacije, ko bi izgubljali letnike izobraževanja v celi državi. Da se je to lahko zgodilo, zelo veliko odgovornost in prevzem dela nosi tudi široka in kompleksna strokovna institucionalna podpora v našem sistemu, ki ga različni nivoji predstavnikov stroke, v prvi vrsti Zavoda za šolstvo, prevzemajo pri tem delu. V tem obdobju to še posebej velja tudi za zdravstveno stroko, na čelu z Nacionalnim inštitutom za javno zdravje. Na polju aktualne vsebine, ki je povezana z maturo, izpostavljam stroko, ki je vsebinsko in operativno po zakonu v naši državi odgovorna in pristojna za izvedbo tega dela procesa, to je Republiški izpitni center, to sta obe državni maturitetni komisiji za splošno in za poklicno maturo. Nadalje gre zahvala Arnesu in vsemu tistemu delu, ki skrbi za infrastrukturno podporo, zato da lahko izobraževanje na daljavo poteka nemoteno. Naslednja zahvala, velika zahvala gre vsem strokovnim delavcem v vzgojno-izobraževalnih ustanovah, ki dnevno opravljajo zelo zahtevno delo, povezano z že omenjenimi tudi stiskami in tegobami, ki jih imajo tako učenci kot tudi, verjemite mi, učitelji in ravnatelji pri svojem delu. Delo v tem obdobju je zahtevno, je težko, vendar pa kot rezultat vsega tega sodelovanja vliva prepotreben optimizem v družbo, v čas, v katerem smo se vsi skupaj znašli, ne po lastni volji, ne po lastni želji, ampak zaradi višje sile, ki se imenuje narava. Ona je tista prva in zadnja, ki bo odločila, kako bo šlo naše življenje naprej, z veliko polaganja hitrih upov v stroko, v znanost, ki bo, verjamem in tudi želim, da na čim hitrejši možni način tudi našla cepivo za ta zaenkrat še neobvladljiv virus. To, kar opisujem sedaj, je skupnost v naši državi, ki omogoča, da imamo v tovrstno nestabilnih razmerah ta trenutek stabilen izobraževalni sistem. Sistem, ki se je moral prilagoditi dobesedno čez noč, ni bil pripravljen na to, vendar se je praktično v enem tednu postavil na noge, ne zaradi volje kogarkoli, ampak zaradi razumevanja vseh vključenih v ta sistem, da je treba iti dalje, da je treba iti naprej in da bomo to lahko naredili samo pod pogojem, da bomo sami kreatorji tega procesa. V tem smislu se je v prvi vrsti pokazalo še nekaj - pokazalo se je, da lahko z medsebojnim razumevanjem, pomočjo, spoštovanjem in zaupanjem, s strpnostjo na premišljen, preudaren način najdemo pot, ki nas bo vse skupaj peljala naprej. In da smo na tej poti tako zelo močni in uspešni, kot je močan najšibkejši člen v tej naši verigi. Ta najšibkejši člen se lahko in se bistveno razlikuje od primera do primera, vendar pa, če smo strpni, če smo solidarni in če pomagamo, potem tudi tega krepimo. In vse do danes v tej situaciji se je točno to tudi zgodilo in se dogaja. Ja, nimamo čarobne paličice, s katero bi zamahnili in našli rešitve za vse izzive, za vse tegobe, ki nas tudi v izobraževalnem sistemu in vzgojnem sistemu ta trenutek težijo oziroma preganjajo, nimamo je. Mi pa verjemite, da se zelo trudimo, da jih najdemo in poiščemo tiste najboljše. Trudijo se pa lahko uspešno samo, če to počnemo skupaj, če se tega zavedamo in če iskreno v ta proces tudi vlagamo vso svojo energijo, vse svoje znanje in v končni fazi tudi vso svojo pozitivnost in optimizem. Toliko bomo uspešni, toliko bomo uspeli ta sistem ohraniti na nogah, kolikor bomo tega zmožni. Naš sistem vzgoje in izobraževanja je zelo kompleksen sistem. Kaj to pomeni - to pomeni, da je glavna in temeljna odgovornost države, tega izvršnega dela delovanja, torej Vlade in v njenem imenu prvenstveno seveda ministrstva, pristojnega za izobraževanje, znanost in šport, to, da zagotavlja, da ta sistem deluje. Se pravi, da zagotavlja pogoje za delovanje sistema, pogoje za to, da se ljudje v sistemu lahko izobražujejo. Kako vsebinsko, na kakšen način, pa to v prvi vrsti definira - in tako je tudi prav - strokovni del naše družbe in našega sistema. Ni država in tudi ne sme biti država tista, ki definira vsebinske in strokovne vidike delovanja v izobraževanju, to počnejo totalitarni sistemi, mi to nismo in tega tudi sama ne bom v nobenem primeru nikoli dopustila. Vse odločitve, ki morajo biti formalnopravno potrjene in sprejete, so na polju izobraževanja odraz pretehtanih strokovnih usmeritev, ki pa so seveda soočene s tem, kar imenujemo javni interes države na polju izobraževanja in tudi vzgoje. In ta javni interes pri nas je zelo jasen - definirano moramo imeti obvezno osnovno izobraževanje; pri srednješolskem izobraževanju moramo slediti zakonskemu dejstvu, da se to zaključi po treh ali štirih letih šele z zaključnim izpitom ali maturo; definirano je na ta način, da se izobraževanje na visokošolskih institucijah izvaja v veliki avtonomiji, kar pomeni, da se neposredno niti ne pričakuje, da država s kakršnimikoli smernicami in pravili posega v to izobraževanje.</p>
               <p>Toliko za začetek, da bomo razumeli, o čem govorimo - ni država vsemogoča in ne sme biti, in prav je tako. Vse, kar pa mora poskrbeti, pa je to, da zagotavljamo, da imate vsi oziroma da imajo vsi, ki se izobražujejo, enake izhodiščne priložnosti in da za vse veljajo enaka pravila, najsi bo to danes, jutri, pred petimi leti. Aktualno stanje in zgodba naprej, kje smo danes, se pravi, na dan 30. 4. 2020, to je dober mesec in pol po tem, ko smo se tudi z vidika javnega interesa za zaščito zdravja vseh vključenih v vzgojo in izobraževanje, odločili, da je treba vse organizirane oblike za vse zaradi njihovega zdravja in varovanja zdravja zapreti, ne posamično, ne reaktivno, tam, kjer bomo pa našli okužbo, tam bomo pa potem začeli razmišljati in zapirati, to bi bila napačna pot. In je bila napačna pot. To smo naredili zaradi tega, ker smo želeli proaktivno preprečiti, da bi lahko prišlo do situacij, ki ste jih lahko v Evropi opazovali, v Italiji, Španiji, Veliki Britaniji, ki jih opazujete zdaj lahko na Švedskem, do situacije ta trenutek v Združenih državah Amerike, kjer je ocena, da je smrtnih žrtev zaradi koronavirusa že več, kot je bilo žrtev vietnamske vojne. Zato smo to počeli. In to smo počeli v času, ki je pomenil, da smo tri četrtine učnega procesa v tem šolskem oziroma študijskem letu oddelali na običajen način, torej v času, ko smo itak že v samem procesu prehajali v njegovo zaključno fazo.</p>
               <p>Aktualno stanje in zgodba naprej, kje smo danes, se pravi, na dan 30. 4. 2020, to je dober mesec in pol po tem, ko smo se tudi z vidika javnega interesa za zaščito zdravja vseh vključenih v vzgojo in izobraževanje, odločili, da je treba vse organizirane oblike za vse zaradi njihovega zdravja in varovanja zdravja zapreti, ne posamično, ne reaktivno, tam, kjer bomo pa našli okužbo, tam bomo pa potem začeli razmišljati in zapirati, to bi bila napačna pot. In je bila napačna pot. To smo naredili zaradi tega, ker smo želeli proaktivno preprečiti, da bi lahko prišlo do situacij, ki ste jih lahko v Evropi opazovali, v Italiji, Španiji, Veliki Britaniji, ki jih opazujete zdaj lahko na Švedskem, do situacije ta trenutek v Združenih državah Amerike, kjer je ocena, da je smrtnih žrtev zaradi koronavirusa že več, kot je bilo žrtev vietnamske vojne. Zato smo to počeli. In to smo počeli v času, ki je pomenil, da smo tri četrtine učnega procesa v tem šolskem oziroma študijskem letu oddelali na običajen način, torej v času, ko smo itak že v samem procesu prehajali v njegovo zaključno fazo.</p>
               <p>Kje smo ta trenutek? Če smo še en teden nazaj imeli splošno zdravstveno epidemiološko sliko precej, recimo temu, zadržano, smo glede na dnevne podatke po tem obdobju končno prejeli precej stabilno, optimistično sliko, ki pravi, da imamo zadeve toliko pod nadzorom, da jih lahko tudi že sami na nek kontroliran, postopen in zelo premišljen način usmerjamo. In da je nastopil realen trenutek, ko se lahko začnemo pogovarjati tudi o tem, da na nek postopen, previden in omejevalen način reaktiviramo tudi to klasično družbeno življenje. Ko se o tem pogovarjamo, se v prvi vrsti pogovarjamo tudi o delovanju v vzgoji in izobraževanju. In realna ocena na podlagi vseh teh spremljanj v zadnjem obdobju je, da pod pogojem, da slika ostane takšna, kot je ta trenutek, to je pa v prvi vrsti odvisno od tega, koliko smo tudi mi kot posamezniki odgovorni in sprejemamo ter sledimo vsem tem zaščitnim ukrepom, zato da varujemo sebe in da varujemo vse tiste okrog nas, pod tem pogojem, da bo možno z 18. 5. reaktivirati postopoma in delno nekaj vzgojno-izobraževalnega procesa. To je ocena tega trenutka. In ker stvari ne moremo in tudi ne smemo - bilo bi zelo neodgovorno - reaktivirati z danes na jutri, ampak se je treba postopno tudi pripraviti nazaj v to vrnitev, je treba uskladiti in pripraviti različne tako pedagoško-izobraževalne strokovne podlage, smernice, kot sedaj tudi smernice, ki so povezane z varovanjem zdravja in zaščitnimi ukrepi v tej povezavi. Ker je sistem tako kompleksen, kot sem ga opisovala maloprej, to pomeni, da ko imamo pripravljene te podlage, moramo te podlage potem tudi preveriti s predstavniki ravnateljev, s predstavniki sindikata, drug med drugim, torej stroka, izobraževalna, z NIJZ in obratno, zato da vidimo, ali vsi ti protokoli, vse te smernice in navodila dejansko so sprejemljiva za vse vključene v tem procesu. In ko to naredimo, smo pripravljeni. Pripravljeni do točke, ko ta navodila lahko posredujemo naprej v vrtce, šole, ti tudi potem potrebujejo določen čas za to, da pripravijo spet sistem v tem fizičnem, operativnem smislu, da se reaktivira; kaj to konkretno pomeni, bomo verjetno tudi slišali s strani predstavnice NIJZ, od tega, da bo treba vse prezračiti, vode spuščati, vse počistiti, vse na drugačne načine pripraviti. Skratka, kaj želim povedati - tudi tu bo potrebnega nekaj časa za pripravo. In smo pripravljeni. Vendar pa spet, ker moramo zagotoviti, da bo sistem stabilno deloval in da bo varen, tega ne moremo narediti hipno. To pa nikakor ne pomeni, da ničesar vmes ne delamo. Ko bo sistem aktiviran, ga bomo zelo, zelo budno spremljali, tisti del, ki se bo vrnil v te organizirane oblike varovanja. Zakaj? Zato, ker se zavedamo, da bomo z jesenjo morali postaviti drugačne temelje sistemov vzgoje in izobraževanja v državi. Ne zato spet, ker bi si želeli ali pa ker bi bilo karkoli narobe s sistemom, ampak zaradi tega, ker živimo v drugačnih razmerah. Ker bo jutri, ki ga bomo živeli, drugačen od tega, kar je bilo še pol leta nazaj. In da, pripravlja se sistem tudi že za vzgojo in izobraževanje od jeseni dalje, sistem, ki bo zelo zahteven za vse nas vključene. Zakaj? Zaradi tega, ker bodo številne omejitve, od fizičnih omejitev, koliko otrok bo lahko v razredih, do vprašanja, kako bomo v tem smislu potem tudi z vidika delovnih obveznosti zaposlenih morali določene stvari na novo premisliti in kako bomo istočasno morali zagotoviti, da bo izobraževalni in vzgojni proces nemoteno tekel naprej. In za to imamo tri, štiri mesece časa, ne pet, deset let, kolikor običajno takšne strukture zahtevajo. Mi se zavedamo in delamo na tem že ta trenutek. In tudi ocenjujemo, da na vsaki točki, na kateri je potrebno, da se nam priključijo vsi že omenjeni vključeni sestavni predstavniki procesa v to odločanje, v pripravo, so nemudoma poklicani in to nadaljujemo naprej. Ni treba pri vsaki vejici, ampak na določenem mestu pa ja in od tam naprej sodelujemo. Korak po koraku se točno ve, kako zgledajo procesi. In ja, velikokrat - moram iskreno priznati - je moteče, ko so pričakovanja javnosti tista, ki nam želijo usmerjati proces. To zamaje pravzaprav neke vrste nemoteno izvajanje in nadaljevanje nadgrajevanja tega sistema. Ampak po drugi strani, veste, če kdaj, še posebej v teh časih je pa to nekaj, kar je izjemno človeško in običajno, da se dogaja. Vse nas skrbi. Ne mislite, da ne skrbi učiteljev, kako bo, ne mislite, da ne skrbi ravnateljev, kako bo. Otroke skrbi. Predstavljajte si, v kakšni drugačni realnosti živijo v primerjavi z leti njihovih prejšnjih generacij. Ne vedo čisto dobro, kaj se dogaja. Ampak tukaj smo tudi zaradi tega, da jim mi sami pri tem pomagamo. Stroko skrbi. Danes, verjamem, bomo imeli tudi priložnost, ko bomo slišali veliko tudi strokovnih, drugačnih pogledov in ocen. To je vse običajno, ampak na koncu je pa tisto, kar pa mora biti, in je tudi prav, da je odgovornost države oziroma ministrstva, da iz vsega tega skupaj potem prepozna tiste temeljne gradnike javnega interesa oziroma, z drugimi besedami, najboljšega možnega načina oziroma poti za nadaljevanje izobraževalnega in vzgojnega procesa v tej državi. Stanje danes je pravzaprav rezultat vsega, kar smo v tem obdobju - govorim seveda zgolj z vidika izobraževanja na daljavo - naredili v tem času od 16. 3. dalje.</p>
               <p>Mi smo vam tole gradivo poslali v obliki poročila o izvedbi ukrepov na področju vzgoje in izobraževanja v času epidemije, v katerem smo vam natančno povzeli, katere vse ključne aktivnosti so bile in se peljejo in za katere verjamem, da bomo imeli danes tudi tekom razprave veliko priložnosti, da jih še dodatno pojasnjujemo, argumentiramo. Tako zdajle ta trenutek ne bi pravzaprav namenjala predstavitvi tega, verjamem, da ste si to prebrali, pregledali. Prosila sem tudi, da so to isto poročilo že zjutraj objavili na spletnih straneh Ministrstva za izobraževanje, znanost in šport, tako tudi vsa zainteresirana javnost, ki sledi temu našemu odboru, lahko to poročilo zdaj na spletu tudi najde in si ga ogleda.</p>
               <p>To je tisto, kar smo do danes v tem trenutku zmogli narediti. In smo naredili, še enkrat ponavljam, skupaj. In smo z rezultatom tega, kar smo naredili, zagotovili, da lahko rečemo, da se naši otroci ta trenutek izobražujejo, izobražujejo se na daljavo, izobražujejo se na način, ki sledi zakonsko potrjenemu kurikulumu, ki sledi vsem datumom šolskega koledarja in ki bo ravno zaradi tega razloga na koncu pripeljal čez dober mesec in pol do tega, da bomo lahko rekli, da smo uspešno zaključili tudi to šolsko leto, na malo drugačen način, ampak uspešen način.</p>
               <p>Na tej točki bi predlagala oziroma tudi prosila, predsednica, če bi lahko še dodatne, bolje vsebinsko in strokovno podprte argumente ter pojasnila za to, kaj se v vzgojno-izobraževalnem sistemu ta trenutek vse dogaja in koliko vsega smo naredili, da bi zaprosili tudi predstavnike stroke. In sicer bi v prvi vrsti najprej predlagala oziroma prosila, da daste besedo dr. Vinku Logaju, direktorju Zavoda za šolstvo. Potem, glede na aktualno tematiko, bi prosila, če se lahko da besedo obema predsednikoma republiških maturitetnih komisij, za splošno in za poklicno maturo, predsedniku Republiškega izpitnega centra dr. Zupancu, predstavnikom oziroma predstavnicam ravnateljskih združenj, potem pa vsekakor tudi predstavnici Nacionalnega inštituta za javno zdravje. Tako da boste tudi v tem vsebinskem smislu dobili neposredno neke odzive in pojasnila, kje smo danes, kako smo danes, zakaj smo tako danes.</p>
               <p>Mogoče še zadnje v tem uvodu. Veste, glede na stanje razmer v celi državi in če gledamo z vidika izobraževalne dejavnosti, vsi skupaj moramo biti ponosni na vse vas, ki predstavljate sestavni del vzgoje in izobraževanja v tej državi, na vse tiste, ki ste postali sestavni del tega sistema ta trenutek. Govorim o vseh zaposlenih, govorim seveda o vseh vključenih v te procese, govorim o naši stroki. Govorim pa tudi o tistih, ki ste močno pripomogli k temu, da lahko ta sistem še bolj nemoteno ta trenutek peljemo, o številnih donatorjih, ki ste pomagali v teh razmerah v tem času s pomočjo, da so učenci dobili še dodatno računalnike, dostope do spleta, modeme. Govorim o vseh kreatorjih številnih spletnih aplikacij, ki so zagotavljale, da lahko izobraževanje na daljavo še bolje teče. Govorim o obeh naših glavnih založbah, Rokus in Mladinska knjiga, ki sta omogočili v hipu brezplačen dostop do učnega gradiva. Govorim o naši nacionalni RTV, ki je dobesedno v prvem tednu aktivirala vzgojno-izobraževalne programe, naprej za mlajše preko Izodroma, potem pa tudi s številnimi dokumentarnimi in kulturnimi programskimi vsebinami, zdaj fokusiranimi predvsem na pomoč pri pripravi dijakov na njihova zaključna preverjanja znanja oziroma na maturo. Vse to je danes tisto, kar sooblikuje v teh zahtevnih razmerah sistem vzgoje in izobraževanja v tej državi. Ja, tu so pri tem vzgojnem delu tudi številni tisti, ki so zdravi in imajo voljo, da pomagajo staršem z majhnimi otroki pri varstvu, to so individualna varstva. V sistem individualnih varstev je vključenih tudi veliko strokovnih vzgojiteljic in pomočnic vzgojiteljic oziroma vzgojiteljev, ki prihajajo na prošnje nekaterih staršev, ki so posredovani na vrtce, v pomoč tem staršem, ker nimajo zagotovljenega svojega varstva. Veste, veliko, veliko je takšnih zgodb, ki so dobre, ki so človeške in ki so odraz tega najboljšega, kar premoremo. Ampak se o njih ne piše, o njih se ne govori, ker ni drame. Ampak, veste, drama je celotna situacija, v kateri smo mi ta trenutek. In se je treba vprašati sam pri sebi, ali jo delamo z razlogom in konstruktivno kritično, tam, kjer je potrebno, ali pa jo delamo zaradi kakšnih osebnih interesov, pričakovanj in želja, ki pa niso zdajle najboljša pot v času, v katerem smo vsi skupaj. To je zdaj čas, ko si moramo pomagati med seboj, ko moramo tudi zaradi te pomoči pomagati preživeti naši skupni državi, zato da bo lahko šla naprej, naprej v boljši, svetel in na znanju temelječ jutri.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa vam, spoštovana ministrica, za razjasnitev določenih vprašanj pri sklicu seje.</p>
               <p>Besedo je želel predlagatelj, izvolite, imate besedo.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica.</p>
               <p>Ja, prav tega sem se bal, da boste v svoji predstavitvi bolj predavali, kot pa karkoli odgovorili na kakšno vprašanje. Verjamem, da ste odlična predavateljica na fakulteti, nenazadnje sem zadnjič prebral, da ste tudi odlična znanstvenica, saj ste objavili več kot 400 znanstvenih prispevkov. Ampak politična funkcija biti minister ni namenjena temu, da se predava, da se govori, ampak da se javnosti odgovarja na tista vprašanja, ki javnost zanimajo, pa tudi v svoji predstavitvi sem kar nekaj konkretnih vprašanj zastavil, dobil pa bolj kot neko predstavitev slovenskega šolskega sistema in kako se moramo v teh kriznih časih metaforično vsi držati za roke in se skupaj boriti proti tej krizi. Veseli me, da ste se vsaj zahvalili vsem tem, ki dejansko omogočajo, da šolski sistem danes deluje. Rekli ste, da želite besedo dati danes tudi stroki. Tudi mi smo kot sklicatelji seje povabili vse te deležnike, ki ste jih vi navedli, obenem pa smo povabili tudi tiste deležnike, ki so strokovnjaki, ki so se medijsko izpostavljali, da, na žalost, niso slišani. In da marsikatera stroka ni slišana, govori tudi zaključek stališča Skupnosti gimnazij Slovenije, kjer pišejo: »Skupnost splošnih gimnazij Slovenije želi in zahteva strokovno ter odgovorno sodelovanje MIZŠ in njihovih ostalih strokovnih služb z nami, ravnatelji, zato pričakujemo, da so v pripravo ukrepov neposredno vključeni naši predstavniki. Želimo tudi, da se v prihodnje vse informacije pred objavo v medijih najprej posredujejo ravnateljem, ki lahko s predlogi in odzivi nanje prispevajo k racionalni izvedljivosti predlaganih ukrepov v praksi; šola je namreč preobčutljiv sistem, da bi z njimi ravnali nedomišljeno.« In prav to potrjuje tisto, kar sem govoril, da ravnatelji niso informirani. In če ravnatelji niso del stroke, se sprašujem, katera je tista stroka, ki jo vi omenjate. Govoril sem o neprimernih izjavah vašega kolega Kacina. Tudi eno vašo neprimerno izjavo bom omenil, ki sem jo prebral v enem izmed vaših intervjujev. Ko so se dijaki oglasili, da niso slišani, ste rekli v enem izmed intervjujev: »Dijaki iščejo tisoč in en razlog, zakaj se ne morejo učiti.« Mislim, da če je komu v interesu, da imajo maturo, so to dijaki, kajti najverjetneje jim je jasno, da če mature ne bodo pisali danes, jo bodo najverjetneje morali enkrat v prihodnosti, saj če ne opravijo mature, ne bodo imeli zaključene srednješolske izobrazbe in se ne morejo vpisati na fakultete. Tudi neko javno obračunavanje z 18-letniki, mislim, da je popolnoma neprimerno. Pa tudi glede čarobne palice, je nisem nikjer omenjal. Rekel sem, da je dejansko situacija nepredvidljiva, bi pa pričakovali neke odgovore, se pravi, A, B, C, D, kaj lahko pričakujemo. Rekli ste, da se odločate na podlagi Zavoda za šolstvo, NIJZ, tudi RIC. Ja, dejstvo je, da vsi ti strokovnjaki so strokovnjaki za svoja področja. Najverjetneje bo NIJZ povedal, ali je varnostna situacija primerna, da se lahko matura opravi, ampak tu je pika pri njih. Kar se tiče vsebine in nekih posledic, kaj so dijaki izgubili v teh časih, tu pa mislim, da NIJZ nima niti enega procenta pristojnosti, da govori o tem. In to sem hotel teči, da bo različna stroka povedala, na koncu ste pa vi sprejeli to politično funkcijo in tudi politično odgovornost, da sprejemate odločitve. Zdaj pa pravite, da se bo tu kar nekaj sprejemalo in da so to, ne vem, enopartnerski sistemi, in cel čas ste se skrivali za zakonom, da matura mora biti. Če se je v svetu politika odločila, da ne bo olimpijskih iger, mislim, da se tudi minister za šolstvo v Sloveniji lahko odloči, na kakšen način oziroma na podlagi katere stroke matura bo ali ne. Pravite, da imate vse pripravljeno, in prav zaradi tega, ker mi nismo informirani o tem, kaj imate pripravljeno, smo sklicali to sejo in želimo, da nam te različne scenarije danes predstavite, da bo javnost pomirjena, kajti javnost, čeprav ste napovedali neke ukrepe, da se bo marsikaj odprlo, je ljudi še vedno strah. Kar nekaj ljudi sem včeraj zasledil, ki so v raznih intervjujih izjavilo, da svojih otrok ne bodo dali v vrtec in šolo, ker se bojijo. In tudi na ministrstvu je in na ministrici, da javnost pomiri, da jim pove, da je to varno in da bodo starši lahko svoje otroke tudi psihično varno, če lahko tako rečem, peljali brez skrbi v vrtec. Tudi sam se veselim, da bo različna stroka danes povedala svoja mnenja in kaj je bilo v tem času mogoče zamujeno.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam za dopolnitev. Moram reči, da imate kakšen odgovor že kar sami. Jaz bi samo rekla, ker moram kot predsedujoča oglasiti, kdaj in kako bodo varni starši, tudi sama sem se o tem spraševala. Jaz mislim, da smo v časih, ko ne more nihče reči, kdaj bo kaj varno; upam, da se tega vsi zavedamo v tej dvorani.</p>
               <p>Predlagam, da vseeno povejo predstavniki, ki jih je predstavila ali predlagala ministrica, da povejo tudi oni svojo plat zgodbe. Imamo že kar nekaj prijavljenih, pa bomo vseeno šli na začetek in bom dala besedo najprej dr. Vinku Logaju, Zavod Republike Slovenije za šolstvo in šport, za dodatna pojasnila. Ker pa je veliko število prijavljenih, predlagam, naj bo razprava omejena na pet minut. Mislim, da je bila ministrica izčrpna, pa tudi predlagatelj, zato se poskušajmo držati nekih kriterijev. Izvolite, gospod dr. Vinko Logaj. <stage>/ oglašanje v ozadju/</stage> Ja, postopkovno, izvolite.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Prosim, da kot predsednica ne izražate stališč in vnaprej prejudicirate, kakšna je bila ministrica v svojih razlagah. Predlagam, da se kot članica odbora prijavite k razpravi in to poveste v svoji razpravi, ne pa da kot predsedujoči podajate svoja lastna mnenja. Ob tem pa, če sem vas narobe razumel, predlagam, da dobijo vsi vabljeni besedo, ker ste rekli, da jo bodo dobili samo tisti, ki jih je predlagala ministrica.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa za vaše pripombe. Mislim, da zaenkrat sem še vedno jaz predsedujoča odboru, tako dajem besedo dr. Vinku Logaju, Zavod Republike Slovenije za šolstvo in šport. Izvolite.</p>
            </sp>
            <sp who="LogajVinko">
               <speaker>DR. VINKO LOGAJ:</speaker>
               <p>Hvala lepa.</p>
               <p>Lep pozdrav vsem skupaj!</p>
               <p>Morda uvodoma, da se je zavod ves čas odzival in sodeloval tako s predstavniki ravnateljev, akademske javnosti in ministrstvom in pripravljal gradivo glede na sistemsko ureditev slovenskega šolskega sistema, ki temelji na avtonomiji šol, torej učiteljev in ravnateljev, seveda tudi na z njo povezani odgovornosti, ki se je v izredno veliki meri izkazala že takoj na začetku ukrepov. Zavod je pripravil nekaj navodil in v kontekstu ureditve šolskega sistema v večjem delu usmeritve in priporočila, ob sodelovanju z Ministrstvom za izobraževanje, znanost in šport, in takoj po 13. 3. vzpostavil tudi podporo šolam in učiteljem, kar je tudi naša temeljna dejavnost.</p>
               <p>Torej, zadnji dan pouka v učilnicah, 13. 3. 2020, smo skupaj z ministrstvom posredovali usmeritve za delo osnovnih in srednjih šol v času izobraževanja na daljavo, kjer smo posebej vzpostavili komunikacijske poti za izobraževanje na daljavo, kar se je pokazalo, da je bilo potrebno zlasti v prvem tednu izobraževanja na daljavo dopolniti in dograditi. Izpostavili smo podporo učiteljem in nakazali podporo učiteljem učencem. Zlasti za razredno stopnjo je bila takoj vzpostavljena tako imenovana sodelovalnica za razredni pouk, v katero so se vključevali tudi učitelji razrednega pouka, in objavili oziroma sporočili smo šolam centralno točko za informacije, torej sio.portal, kamor so se potem odlagale informacije, pa tudi na spletne strani. 25. 3. 2020 je skupina kolegov na Zavodu za šolstvo skupaj z ravnatelji osnovnih šol, posebej za pa srednje šole v sodelovanju z ravnatelji srednjih šol in predstavniki zveze, pri oblikovanju gradiva pa so sodelovali še predstavniki Filozofske fakultete Univerze v Ljubljani in Pedagoške fakultete. S temi navodili smo želeli vzpostaviti tiste najbolj pomembne aktivnosti, ki so potrebne za izobraževanje na daljavo. Torej, kar zadeva skupno dogovarjanje, načrtovanje, usklajevanje aktivnosti na šoli, neposredno komunikacijo med ravnatelji in učitelji, ker so tudi učitelji delali od doma in je bila ta tudi na nek način specifična med učitelji in učenci, ter aktivnosti za doseganje oziroma za podporo učencem glede na njihove zmožnosti, da lahko napredujejo ob skrbnem učiteljevem vodenju in kakovostni povratni informaciji. In tu se je po evalvaciji že po prvem tednu izkazala izredno velika angažiranost vseh učiteljev ali večine učiteljev v slovenskem šolskem sistemu. Posredovali smo tudi ključna opozorila strokovnjakov za pedagoško psihologijo, možne aktivnosti in primere iz prakse za pedagoško vodenje, komunikacijo s starši in učenci, organizacijo dela. In tisto, kar se nam je zdelo ključno, tudi kako ravnati ob določenih izzivih, ki so se pojavljali v šoli, bodisi da učenec nima internetnega dostopa oziroma da v družini ni računalnika, da imajo občasen dostop zaradi večjega števila članov družine in manjšega števila računalnikov, če učenci oziroma starši niso vešči uporabe. Skratka, poleg tega potem didaktična priporočila, ravnanje v primeru različnih organizacijskih in tudi psiholoških izzivov. V nadaljevanju smo pripravili usmeritve za preverjanje znanja in informacije o ocenjevanju znanja v osnovni šoli, ker smo želeli, da v mesecu aprilu še ne poteka na daljavo v osnovni šoli ocenjevanje, pač pa le preverjanje znanja. Pri tem smo sodelovali s številnimi ravnatelji, predstavniki fakultet in svetovalci Zavoda za šolstvo. Za srednje šole so bila pripravljena navodila za preverjanje in ocenjevanje znanja, tako za program gimnazije, programe srednjega strokovnega, srednjega poklicnega in nižjega poklicnega izobraževanja. Glede na to, da imamo v programih različne programe na osnovnošolskem delu, so bile pripravljene usmeritve za preverjanje znanja ob prilagojenem programu vzgoje in izobraževanja z nižjimi izobrazbenim standardom, v posebnem programu vzgoje in izobraževanja. Razpisali smo usposabljanje za vzgojiteljice, ki se ga je v zadnjih dveh tednih udeležilo na daljavo osemurnega usposabljanja 2 tisoč 200 vzgojiteljic in pomočnic vzgojiteljic. Potem je bila opravljena posebna analiza in tudi podpora ter priporočila v zvezi z zagotavljanjem pomoči učencem Romov, priporočila za ocenjevanje znanja v osnovnih šolah v mesecu aprilu in priporočila za preverjanje in ocenjevanje znanja v programih glasbene šole. Vsi svetovalci Zavoda za šolstvo so nudili podporo šolam preko spletnih strani in spletnih učilnic za vsa predmetna področja. Izvajane so bile videokonference, pripravljena video gradiva za izobraževanje na daljavo in vsakodnevna neposredna podpora učiteljem na daljavo v obliki videokonferenc, telefona, elektronske pošte, spletnih učilnic. Naj povem, da se je v povprečju na dan v spletnih učilnicah udeležilo 3 tisoč 830 učiteljev, na videokonferencah pa v povprečju na dan tisoč 500 udeležencev, tu so bili tudi svetovalni delavci in drugi strokovni delavci. Poleg tega je tekla podpora v izmenjavi praks, delo z učitelji v 70 spletnih učilnicah in drugih okoljih, po posameznih predmetih in področjih. Sodelovali smo tudi pri zagotavljanju donatorske opreme neposredno na dom učencem, kjer smo imeli preko območnih enot vzpostavljen stik praktično z vsemi šolami. Treba je povedati, da te opreme še vedno primanjkuje, vsaj v tistih primerih, kjer gre za več otrok v družini in bi hkrati potrebovali računalnike; tu je šlo za donacijo preko Zavoda za šolstvo več kot tisoč računalnikov in modemov za dostop in, kot sem prej že omenil, več kot 2 tisoč vzgojiteljev skozi osemurna usposabljanja.</p>
               <p>Toliko zaenkrat. Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Res bi želela, no, da bodo vsi prišli na vrsto, da se malce omejimo pri razpravah.</p>
               <p>Besedo dajem predstavniku Republiškega izpitnega centra.</p>
            </sp>
            <sp who="ZupancDarko">
               <speaker>DARKO ZUPANC:</speaker>
               <p>Dober dan vsem skupaj! Darko Zupanc je moje ime, opravljam funkcijo direktorja Državnega izpitnega centra.</p>
               <p>Na Državnem izpitnem centru smo se takoj po razglasitvi epidemije po mojem mnenju dosti hitro poskušali odzivati na nove razmere. Če pogledam z današnjimi očmi na teh nekaj tednov nazaj, se mi zdi, da je bila z našega stališča ena razlika, ki se danes toliko bolj čuti, ta, da smo bili že v začetku optimistični. Do mature je bilo mesec in pol, do eseja pri slovenščini pri splošni maturi oziroma dva meseca in pol do tega, kot rečemo, angleščina, 30. maja. Torej, verjeli smo, da bo epidemiološka stroka v Sloveniji, da bodo ukrepi Vlade in da bodo državljani vse to spoštovali, kar se danes izrazito kaže. Tako z današnjimi očmi, ko dejansko vsi znaki kažejo, da se z zdravstvenega vidika bo dalo maturo izvesti v danih razmerah v varnih okoliščinah, na to so dejansko takrat nekateri zelo pesimistično, katastrofično predstavljali stvari in tako naprej.</p>
               <p>Vse v tem prostoru in poslušalce bi spomnil, da sem bil ves čas prepričan, da tudi ko smo govorili, da matura bo, kar je bilo zelo nezaželeno, da smo s tem prav najbolj prispevali tudi k temu, da naj tudi maturanti 19-letniki ostajajo doma, da naj se učijo za maturo. Če se jaz svoje preteklosti spomnim, bi najbrž pri 19. letih težko se tako vestno držal navodil, kot se današnji 19-letniki in državljani na splošno. V tem smislu hočem reči, obratno, takrat begati pa govoriti, da mature ne bo, saj je najbrž ne bo in tako naprej, saj to se bo zgodilo, mislim, da bi tudi v smislu boja proti koronavirusu ravnali napačno.</p>
               <p>Različni scenariji. Ožji krog dobro ve, da smo na Državnem izpitnem centru skupaj z Državno komisijo za maturo že v marcu pripravljali različne scenarije. Vendar sem bil takrat in danes še toliko bolj prepričan - in prosim, ker sem tukaj kot gost, ali kako se reče, da ne zahtevate, da se javno objavljajo različni scenariji, ker mislim, da je to v škodo, v psihološko škodo, kot je bilo omenjeno, maturantov. Če bomo jutri začeli govoriti, kaj pa, če ne bo angleščine 30. maja, jaz mislim, da to prav tistim najmanj pomaga ali pa dejansko škoduje. Scenarije smo pa pripravljali in lahko tudi rečem, saj ni treba biti nič posebej pameten za to, nismo pripravljali nobenega scenarija, da mature ne bo, ker ta odločitev je tehnično najlažja. In kar se Državnega izpitnega centra tiče, če se za posledice ukinitev mature ne čutimo več odgovorne, mene je ves čas to skrbelo, kdor bi odločil in bo odločil, da mature ne bo, so posledice za to generacijo daleč, daleč najslabše in jaz odgovorov na tak scenarij nimam. Če pa govorimo o različnih scenarijih, pa ni treba, kot rečeno, biti zelo pameten, v marcu seveda še nismo vedeli, kakšno bo stanje zdravstveno, ampak enostavno smo iskali zamike. Zato pravim, da ni nobene posebne skrivnosti, iskali smo zamike, kaj če en teden, štirinajst dni, kako lahko še rešujemo potem ugovore čez poletje, ali je ogrožen drugi rok in ali je ogrožen vpis študentov 1. oktobra. Tu so vse druge variante absolutno slabše, tu je zdrava kmečka pamet, ki to govori. Še enkrat pa pravim, mislim, da begati, posebej v teh razmerah, kar je trenutno realno, da se lahko 30. maja z angleščino in tako naprej izpelje. Jaz maturantov ne bi begal. Na tej točki bom še to rekel, mi smo 6. aprila, oba predsednika državnih komisij, ki sta tule v moji bližini, smo, sicer na daljavo, organizirali sestanek z Dijaško organizacijo Slovenije. Sestanek je bil zahteven, nekaj ur, ni bilo preprosto. Seveda, potem po Facebooku in tako naprej so bili predstavniki te Dijaške organizacije okregani, ker niso dosegli ukinitve mature ali česarkoli. Vendar javno lahko povem, da pogovor ni bil enostaven, bil je pa korekten in argumenti so med nami delovali. Pa tudi o različnih scenarijih, se prav spomnim in lahko vsi, ki so v tej dvorani prisotni, to potrdijo, prav o scenarijih smo tudi tam govorili in smo jih, recimo, prepričali, da begati o različnih scenarijih ne bi bilo dobro za maturante; so nam pa, recimo, zaupali, da scenarije smo imeli.</p>
               <p>Morda o scenarijih. Kot rečeno, za psihološko pripravo maturantov, ker se s predlagateljem, uvodničarjem, absolutno strinjam, smo se tudi sami zelo prizadevali, da bi bil vstop v šolo, tako kot ravnatelji srednjih šol, v teh boljših razmerah čim prej. Ampak, kot rečeno, za psihološko pripravo maturantov, mislim, da so vsa tista odstopanja v javnosti o odpovedi mature in o raznih nenavadnih rešitvah psihološko zelo slabe variante za maturante. Mogoče ta del, ki ga s svoje funkcije in 20 let na Državnem izpitnem centru lahko zanesljivo povem, česar res posamezniki in javnost ne morejo vedeti, 20 let maturitetnega sistema, verjemite, da pri 17 tisoč kandidatih, kot je letos prijavljenih, potem jih opravlja seveda nekaj manj, imamo na maturi vsako leto zelo, zelo resno bolne mladostnike. Za koronavirus, po naših informacijah, je pozitivnih v tem mesecu in pol, dveh mesecih v Sloveniji maturantov deset, od tega je najbrž več kot polovica že zdravih, torej, dva sta morda na splošni maturi, pa trije na poklicni. Ta del, kako bo teh pet opravljalo letos maturo, je tako enostavna stvar, da lažja ne more biti - mi imamo vloge na državni komisiji, že veliko bolj resne bolnike, ki želijo opravljati letos maturo, torej, opravljali so maturo v bolnišnicah, na aparature priključeni, doma so opravljali, samo tisti minimalni pogoj je treba zagotoviti, da nadzorni učitelj lahko opravi svojo funkcijo. Seveda, jesenski rok je tu idealen. Državna komisija je že sklenila, da bo jesenski rok, ki se ga da dovoliti takemu in še mnogim drugim maturantom, ki bi lahko zboleli in če so rizična skupina, da bodo lahko jeseni opravljali, tudi s priznavanjem za nazaj. To pomeni, da bi se lahko jeseni vpisali tudi na fakultete z omejitvijo vpisa. To vse maturitetni sistem že dopušča; letos bo ta številka najbrž nekoliko večja.</p>
               <p>Morda samo še glede ravnateljev. V imenu Državnega izpitnega centra absolutno odgovorno trdim, da tisti del, izvedbeni del za maturo, ki ga mi pripravljamo, koordiniramo, kar bo povedano najbrž še iz drugih vrst, ravnatelji, upam si trditi, praktično vsi ravnatelji srednjih šol so to stvar, ki še ni sprejeta, ki bo najbrž drug teden, obe državni komisiji sta ga že obravnavali, so ga že v fazi priprave videli praktično vsi ravnatelji srednjih šol. Mi delujemo preko ravnateljev v naših državnih komisijah, oni so predstavniki svojih združenj, splošnih gimnazij, strokovnih gimnazij in tako naprej, in oni, po mailih vem, so si v vsa ta združenja poslali in so tvorno sodelovali že do zdaj pri tem izvedbenem gradivu, obe državni komisiji včeraj še za poklicno maturo sta to sprejeli in bo šlo v končno verzijo na ministrstvo. Tako da kar se RIC tiče, res se mi zdi, da poskušamo z ravnatelji sodelovati ažurno in zelo široko.</p>
               <p>Zaključil bom ta svoj del morda z eno stvarjo, ker sem vesel, da danes ni bila izrečena, je bila pa v medijih velikokrat, s strani dijakov ali pa še bolj - dijake še najbolj razumem - s strani odraslih, ker nam očitajo neodgovorno ravnanje, se mi mnogi v medijih zdijo zelo neodgovorni. Ena od teh trditev je, da izredne razmere zahtevajo izredne ukrepe. Jaz se s to trditvijo kot državljan, tu pa v vlogi odgovornega za maturo absolutno ne morem strinjati - izredne razmere dopuščajo izredne ukrepe. In mi se trudimo z izvedbo mature, da bi bilo čim manj izrednih ukrepov, zato ker izredni ukrepi prinašajo krčenje pravic, svobode, pričakovanja, kaj so planirali tudi maturanti, in tako naprej. Ali pa, recimo, nekateri nam očitajo, da smo pri teh stvareh, ki jih predlagamo za rešitev, premalo ustvarjalni in inovativni. Pri mojih letih in pri celem življenju v šolstvu je to zame v marsikaterem delu floskula - ustvarjalnost in inovativnost, če vodi do slabše stvari, hvala lepa za tako ustvarjalnost in inovativnost. Letošnji drugačni scenariji bi marsikje v večini, praktično vsi po našem mnenju, pripeljali do slabših rešitev.</p>
               <p>No, pa naj zaključim pozitivno. Letos bomo na Državnem izpitnem centru - planirali smo čez dve leti - v teh razmerah ustvarjalno in inovativno vpeljali e-vpoglede, tako da po razglasitvi rezultatov ne bo treba več hoditi na RIC v gručah, stiskati se v tesnih prostorih, voziti po celi Sloveniji, ampak bodo maturanti lahko rezultate letos prvič dobili pod geslom na svojem računalniku in bo elektronski vpogled. To je pa naš še dodaten prispevek, da se bodo naši računalničarji maksimalno potrudili, da bi letos to prvič omogočili.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Gremo naprej s predstavniki Državne komisije za splošno maturo. Pa prosim, da se predstavite.</p>
            </sp>
            <sp who="TavčarKrajncMarina">
               <speaker>MARINA TAVČAR KRAJNC:</speaker>
               <p>Hvala lepa za besedo.</p>
               <p>Moje ime je Marina Tavčar Krajnc in sem trenutna predsednica Državne komisije za splošno maturo. Nadaljevala bom na točki, kjer je nehal direktor Državnega izpitnega centra.</p>
               <p>Pristojnosti Državne komisije za splošno maturo so seveda omejene, tako kot je to pri vseh organih, in znotraj teh pristojnosti lahko tudi podamo nekaj pojasnil. Državna komisija se je od prekinitve pouka v šolah ves čas na določene načine odzivala na izjemne razmere, zagotovo pa ne zmeraj in povsod tako, kakor se je od nas v različnih sredinah pričakovalo. Pri tem upoštevajte tudi dejstvo, da različni interesi povzročajo tudi različna pričakovanja in da so ti interesi zelo raznorodni. Tisto, kar nas je ves čas skrbelo in kar smo izpostavljali v vseh svojih izjavah in vseh svojih odločitvah, je skrb za zdravje maturantov in vseh drugih deležnikov, ki so v proces izvajanja mature vključeni. Niti ene same izjave nismo dali, niti ene same odločitve nismo sprejeli, ne da bi zraven povedali, da se bo to zgodilo ali da bo to veljalo, če bodo zdravstvene razmere to omogočale in če bodo zdravstveni strokovnjaki sprejeli takšne odločitve, ki nam bodo to dovoljevale. To nas spremlja prav ves čas, tako tega očitka, da nas ne skrbi zdravje, da smo do tega ignorantski ali kaj podobnega, preprosto ne moremo sprejeti. Še danes v trenutku, ko sodimo, da razmere za izpeljavo mature so vzpostavljene, da so šole primerno organizirane, pripravljene in zmorejo izvesti maturitetna preverjanja znanja tako, da bo zdravje ustrezno varovano, ne sprejemamo nobenih izjav in nobenih odločitev, ki bi veljale absolutno. Še vedno, tako kot mi vsi v tej državi in vsepovsod drugod, upoštevamo, da zdravstvene razmere povzročajo tudi neko nepredvidljivost. To pa je hkrati tudi tisti problem, ki ga generacija maturantov v letošnjem letu verjetno občuti še kot neko posebno stisko. Začela je tako kot vse ostale šolske generacije, namreč, svoje šolanje pred štirimi leti, v razmerah neke popolne gotovosti, ko je razpolagala praktično z vsemi informacijami, ne samo, kako se bo šolala, ampak tudi, kako bo to šolanje zaključila. To se je v trenutku na nek način podrlo in v ta nepredvidljivi potek dogodkov smo na določen način vpeti vsi. Ko so se zaprle oziroma ko je pouk prenehal 16. 3. 2020, smo se s pomočjo Državnega izpitnega centra z razmišljanji o določenih prilagoditvah odzvali takoj. In prva navodila so bila posredovana šolam že 18. 3. 2020 oziroma so tako datirana, pa so morda kak dan kasneje prispela v šole. Nanašala so se na tisti del maturitetnih preverjanj, ki mu rečemo interni del, oziroma tista prva na tisti del, ki se mu reče praktični deli mature. Moram povedati za tiste, ki zadeve ne poznate pobliže, da gre za 20 % skupnega rezultata, ki se dotika posameznega dijaka, in to ni malo; to je bilo tisto, kar se je v tistem trenutku zdelo najbolj potrebno. Ta proces smo nadaljevali. Vanj smo vključili več kot 20 predmetnih komisij, ki so morale vsebinsko presojati o tem, kaj je znotraj sistema mogoče prilagoditi, zato da bodo dijaki, ki niso imeli možnosti več zaključiti svojega internega dela tako, kot se sicer predvideva, kot katalogi zahtevajo, kot nas vežejo neki neki predpisi in kriteriji za ocenjevanje te komisije, veliko število ljudi je v procesu sodelovalo in smo do 6. 4. 2020 prišli do vseh potrebnih odločitev, zato da so bili ti interni deli zastavljeni drugače kot sicer, pa vendar v okvirih, ki jih naši predpisi na tem področju omogočajo oziroma določajo.</p>
               <p>Tisto, kar v smislu zagotavljanja zdravja omogočamo še posebej, pa je dopuščanje - in to je odločitev, ki na šole pravzaprav še ni potovala oziroma še ni mogla biti implementirana ali dijaki seznanjeni, glede na to, da obstaja pri določenem delu populacije dijakov tudi neke vrste strah, kaj pa, če se bom okužil, če to okužbo prenesem -, dopuščamo letos tudi možnost - in ta odločitev je že sprejeta -, da se po individualni presoji posamezni dijak tudi odjavi od spomladanskega dela mature, se potem kasneje prijavi k jesenskemu in če bo imel za to kakršnekoli zdravstvene ali socialne indikacije, bo opravljeno tudi ustrezno priznavanje za nazaj. Tako je to neka posebna okoliščina, ki smo jo tudi že upoštevali. Ko bomo v ponedeljek in torek imeli možnost skupnih sestankov z ravnatelji splošnih oziroma strokovnih in splošnih gimnazij, bomo nekatere reči zagotovo še dorekli.</p>
               <p>Ves čas prejemamo tudi določene očitke, da se premalo odzivamo na možnosti prilagoditev. <stage>/ tehnične težave z mikrofonijo v dvorani, oglašanje v ozadju/</stage>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Običajno med govorom ni proceduralnih. <stage>/ oglašanje v ozadju/</stage> Ja, ja, to pa tudi mene moti. Kar izvolite, se opravičujem.</p>
            </sp>
            <sp who="TavčarKrajncMarina">
               <speaker>MARINA TAVČAR KRAJNC:</speaker>
               <p>Je kaj bolje? <stage>/ oglašanje v ozadju, medsebojni pogovor/</stage> Dobro.</p>
               <p>Prilagoditve. Določene prilagoditve, kot rečeno, povezane z 20 %, ki so vezane na interni del, so bile opravljene, in to tudi dijaki vedo. Iz kritičnih razmislekov in zelo elaboriranih predlogov, ki smo jih prejeli od dijakov Gimnazije Poljane, je razvidno, da so tudi oni o tem obveščeni; to je neposredna informacija.</p>
               <p>Glede časovnega zamika. Mi smo omogočili z relativno majhnim posegom v predvideno časovnico, da se je prva izpitna pola iz materinščin, slovenščine, madžarščine, italijanščine, premaknila skoraj za mesec naprej. Če bi ostalo tako, kot je bilo načrtovano, potem bi jo v ponedeljek morali že pisati. To nam seveda ni padlo na pamet, da bi ostali v tem predlogu. Vemo, kje živimo, v kakšnem času in kakšnih razmerah živimo, in smo živeli v prepričanju, da s tem prispevamo in pomagamo k razmeram, ki bodo takrat morebiti že vzpostavljene.</p>
               <p>Predlogi, ki jih prejemamo - in ti so najrazličnejši, od takšnih, ki bi ukinili vse, ukinili posamezne dele -, prejemamo tudi takšne, ki nas za božjo voljo rotijo, naj vendarle to maturo izpeljemo, ker je to v interesu kandidatov in kandidatk; tako znotraj tega polja, ki je silno široko, se pač gibljemo. Velik del predlogov, ki jih prejemamo in o katerih smo seveda razmišljali tudi sami, je možnost nadaljnjega poseganja v interne dele, predvsem v ustne izpite, to, kar nam odkrito svetuje tudi del pedagoške stroke. Glavni naš odgovor, zakaj tega nismo doslej storili in zakaj mislimo, da tega ne bi bilo dobro storiti, je to, da 25-letne izkušnje maturitetnih rezultatov kažejo, da so vsi interni deli, tudi ustni izpiti, izrazito v prid dijaški populaciji. S tem jih bomo zelo oškodovali in jim na nek način znižali njihove dosežke, kar bi bilo po vsakršni strokovni in pedagoški presoji slabo; zato se za to komisija ni mogla in se ne more odločiti. Povrh vsega jezikoslovci zagovarjajo tudi strokovno stališče, da se z ustnimi izpiti preverja del kompetenc, ki so v jezikih nepogrešljive; tako je to še dodaten argument. Ampak tisti prvi je v teh razmerah in v tem trenutku bistveno pomembnejši.</p>
               <p>Velik del predlogov, ki jih prejemamo in o katerih smo seveda razmišljali tudi sami, je možnost nadaljnjega poseganja v interne dele, predvsem v ustne izpite, to, kar nam odkrito svetuje tudi del pedagoške stroke. Glavni naš odgovor, zakaj tega nismo doslej storili in zakaj mislimo, da tega ne bi bilo dobro storiti, je to, da 25-letne izkušnje maturitetnih rezultatov kažejo, da so vsi interni deli, tudi ustni izpiti, izrazito v prid dijaški populaciji. S tem jih bomo zelo oškodovali in jim na nek način znižali njihove dosežke, kar bi bilo po vsakršni strokovni in pedagoški presoji slabo; zato se za to komisija ni mogla in se ne more odločiti. Povrh vsega jezikoslovci zagovarjajo tudi strokovno stališče, da se z ustnimi izpiti preverja del kompetenc, ki so v jezikih nepogrešljive; tako je to še dodaten argument. Ampak tisti prvi je v teh razmerah in v tem trenutku bistveno pomembnejši.</p>
               <p>Poseganje v pisne izpite, ali bi bilo mogoče karkoli spremeniti vnaprej, kako to narediti. Svetovali so nam s predlogi številni predlagatelji, naj to naredimo, pa se doslej za to nismo mogli odločiti. Tu ni nikakršen problem tiskanje pol, prosim, da to nekako izbrišemo iz svoje diskusije, ker nikdar in nikoli ne naša ne druga komisija nista podali nobene takšne izjave, da je problem dejstvo, da bi bile izpitne pole že natisnjene. Mi pravzaprav niti ne vemo, ali so že natisnjene ali ne, in to ni problem. Problem je nekaj drugega - da izpitni sistem eksternega preverjanja znanja jamči tajnost izpitnih pol in jamči vsem, ki pristopajo k izpitom, enako obravnavo. Če bi mi pristali na to, da se izpitne pole odprejo, potem morajo v njih posegati predmetne strokovne komisije, ki področja poznajo in so strokovnjaki, ki so jih tudi pripravljali, zato da ostanejo uravnotežene in primerne, potem bo to pomenilo, da bo najmanj 200 ljudi, če ne več, udeleženih v te vpoglede. V takšnih razmerah si ne predstavljamo, da bi zmogli zagotoviti ohranjanje tajnosti izpitnih pol, informacije bodo curljale in ne bomo mogli več zagotoviti kontrole nad tem, kako in kaj, v kratkem času in sedanjih razmerah še posebej ne, to kažejo tudi izkušnje iz tistih primerov zelo majhnega števila in posamičnih, ko se je vendar nekaj takega zgodilo, pa so potem nastajale hude težave. Tako vnaprejšnje odpiranje izpitnih pol ne pride v poštev. Druga možnost, ki obstaja, o kateri smo doslej sicer javno prav malo ali nič razpravljali, pa je razmislek o tem, kako obravnavati dosežke, če bi se izkazalo, da niso takšni, kot smo jih vajeni iz preteklih let. Vedeti morate, da približno 90 % populacije maturo uspešno opravi, in to je relativno dober rezultat. Če bi se kakorkoli pri katerem od predmetov, kar se je tudi že kdaj prej zgodilo, izkazalo, da rezultat odstopa navzdol, potem bomo seveda morali to sprejeti kot svoje breme, in prosim, ne predstavljajmo si, da je to preprosto tiščanje v kalup Gaussove krivulje, ker ne gre za to. Gre preprosto za to presojo, ali je bil v nekem primeru test prezahteven, ker je vključeval določene stvari, ki jih dijaki ne obvladajo. Vendar mi v tem trenutku predpostavljamo, da je izgubljenega pouka in izgubljenih vsebin v srednji šoli v štirih letih bilo okoli 5 %. In ta del, ki je zdaj na koncu izgubljen, zelo nesrečno in neprimerno, seveda se s tem vsi strinjamo, nam ne daje razlogov, dovolj tehtnih, da bi mi zaradi tega vnaprej odstranjevali določena poglavja iz izpitnih pol, jih ne preverjali in tako naprej. Še nekaj drugega je, kar pri kritikah in predlogih tudi ni bilo upoštevano - učni načrti v Sloveniji so oblikovani tako, da učitelju dopuščajo neko določeno avtonomijo, kdaj, kaj, v kakšnem zaporedju bo z učenci, z dijaki predeloval. Tako mi preprosto nimamo predvidevanja, kaj za celo populacijo velja, da ni moglo biti obdelano in da bi zato morali odločati, kakor bi želeli. To se je dopuščalo na Hrvaškem, sprejeti tako odločitev, zato ker so učni načrti drugače zastavljeni, pri nas pa to ni tako in zato tega ne moremo kar preprosto narediti, tako kot bi si želeli. Lahko pa resno razmišljamo, glede na to, da razmere so neugodne, da se zavedamo tega, ali bi vendar kazalo razmisliti o nekem bonusu, ki bi ga dali vsej generaciji maturantov, če se to izkazuje tako zelo nujno potrebno; zaenkrat do te točke še nismo prišli, ampak, kot rečeno, tudi vseh diskusij še nismo opravili.</p>
               <p>Druga možnost, ki obstaja, o kateri smo doslej sicer javno prav malo ali nič razpravljali, pa je razmislek o tem, kako obravnavati dosežke, če bi se izkazalo, da niso takšni, kot smo jih vajeni iz preteklih let. Vedeti morate, da približno 90 % populacije maturo uspešno opravi, in to je relativno dober rezultat. Če bi se kakorkoli pri katerem od predmetov, kar se je tudi že kdaj prej zgodilo, izkazalo, da rezultat odstopa navzdol, potem bomo seveda morali to sprejeti kot svoje breme, in prosim, ne predstavljajmo si, da je to preprosto tiščanje v kalup Gaussove krivulje, ker ne gre za to. Gre preprosto za to presojo, ali je bil v nekem primeru test prezahteven, ker je vključeval določene stvari, ki jih dijaki ne obvladajo. Vendar mi v tem trenutku predpostavljamo, da je izgubljenega pouka in izgubljenih vsebin v srednji šoli v štirih letih bilo okoli 5 %. In ta del, ki je zdaj na koncu izgubljen, zelo nesrečno in neprimerno, seveda se s tem vsi strinjamo, nam ne daje razlogov, dovolj tehtnih, da bi mi zaradi tega vnaprej odstranjevali določena poglavja iz izpitnih pol, jih ne preverjali in tako naprej. Še nekaj drugega je, kar pri kritikah in predlogih tudi ni bilo upoštevano - učni načrti v Sloveniji so oblikovani tako, da učitelju dopuščajo neko določeno avtonomijo, kdaj, kaj, v kakšnem zaporedju bo z učenci, z dijaki predeloval. Tako mi preprosto nimamo predvidevanja, kaj za celo populacijo velja, da ni moglo biti obdelano in da bi zato morali odločati, kakor bi želeli. To se je dopuščalo na Hrvaškem, sprejeti tako odločitev, zato ker so učni načrti drugače zastavljeni, pri nas pa to ni tako in zato tega ne moremo kar preprosto narediti, tako kot bi si želeli. Lahko pa resno razmišljamo, glede na to, da razmere so neugodne, da se zavedamo tega, ali bi vendar kazalo razmisliti o nekem bonusu, ki bi ga dali vsej generaciji maturantov, če se to izkazuje tako zelo nujno potrebno; zaenkrat do te točke še nismo prišli, ampak, kot rečeno, tudi vseh diskusij še nismo opravili.</p>
               <p>Nadalje, predlogi, da bi preprosto ukinjali neke predmete, da bi izločali izbirne predmete ali izločali nekatere obvezne predmete, to tudi ne pride v poštev, zaradi tega, ker so vpisni pogoji nastavljeni, zaenkrat še nihče ni posegel v njih, tudi visoko šolstvo še ni izkazovalo neke pripravljenosti, da bo to spreminjalo, časa je pa vse manj. In tudi to pravzaprav je zelo, zelo omejeno, glede na to, da pri nekaterih je več kot en predmet opredeljen kot obvezen, ki ga potem ob vpisovanju upoštevamo.</p>
               <p>Preden bom zaključila, samo opozorim še na eno zadevo. Mi smo dolžni zavarovati enako obravnavanje in enake možnosti dijakom znotraj iste generacije, pa tudi med generacijami. Mi imamo v sistemu prijav za letošnjo maturo približno 2 tisoč poklicnih maturantov, ki so prijavljeni k petemu predmetu. Mnogi med njimi v srednji šoli niti niso imeli predmeta, ki ga morajo opraviti, in nimajo srednješolske ocene, ne moremo nadomestiti ničesar s tem. Torej, to je poseben problem. 21-letniki, ki niso hodili v šolo, so enak problem. Generacije lanskoletnih maturantov, ki bodisi niso bili uspešni ali pa želijo višati, zato da se bodo lahko vpisovali na želene študije, ravno tako imajo visok interes, da bo na voljo vsaj tisto, kar je sicer na voljo, in to so trije obvezni predmeti in vsi ostali, skupaj jih je pa 30, kot izbirni predmeti. Tako je manevrski prostor, znotraj katerega se mi gibljemo v prilagoditvah, pravzaprav zelo majhen.</p>
               <p>In še tale razmislek, ko primerjamo slovenski srednješolski sistem in slovensko maturo z drugimi, pa nam želijo nekateri povedati, da vsepovsod kaj spreminjajo. Povedala sem, kako je s primerjavo slovenske in hrvaške mature. Spomnila bi še na Avstrijo, ki nam je relativno blizu, ne samo kot geografska bližina, ampak še kako drugače. V Avstriji gredo dijaki v ponedeljek v šole, maturanti, pripravljali se bodo, 25. maja začnejo s pisanjem maturitetnih preizkusov. Res je, da so se odpovedali ustnim, ampak ustni izpiti so drugače umeščeni in drugače ovrednoteni. In tisto, kar sem povedala, velja - to je pri nas dijakom v izrazito korist. Ne odpovedujmo tega, ker bomo s tem oškodovali dijaško populacijo. Še kakšne druge primerjave bi lahko opravili. 27. 4. 2020 so šli na Bavarskem v šole. In mi smo danes prepričani, da je možno zagotoviti postopno vračanje. Žalostni smo, ker je bilo napovedano šele po 18. 5. 2020, ker to spet nekako spreminja ta manevrski prostor in morebiti bo še kaj treba razmišljati. Ampak daleč od tega smo, da se komisija s temi vprašanji ne bi spopadala. Vsak dan se spopada in vsak dan je postavljena pred dileme. Vendar neki trenutki odločitve nastopajo in mi pač poskušamo povzročati pri tem najmanj škode, kolikor jo je mogoče. To, da razmere niso normalne in da dijakom niso v prid, nam je pa seveda jasno in bomo tako do konca tudi postopali. Prepričana sem, da ne bo v letošnji generaciji niti enega dijaka, ki bi bil zato, ker bomo maturo izvedli, oškodovan, in na tem delamo naprej.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala tudi vam, še posebej za te zadnje besede. Besedo dajem Komisiji za poklicno maturo, izvolite.</p>
            </sp>
            <sp who="DularBoris">
               <speaker>DR. BORIS DULAR:</speaker>
               <p>Dober dan! <stage>(Boris Dular, predsednik Državne komisije za poklicno maturo.)</stage>
               </p>
               <p>Glede na to, da je kolegica prehodno podrobno določene stvari predstavila, ni potrebno, da bi zdaj te zadeve ponavljal. Če dovolite, samo nekaj poudarkov, vezanih na poklicno maturo.</p>
               <p>Za nas je poklicna matura izjemno pomembna, zaradi tega, ker v bistvu najprej daje kvalifikacijo za poklic, in drugo, je kot vstopnica za sam študij. Bilo je poudarjeno, letos od 17 tisoč prijavljenih na maturo je 10 tisoč na področju poklicne mature. Še posebej bi opozoril, poleg tistih, ki bodo delali peti predmet, je še 2 tisoč 500 takih, ki v bistvu niso bili v šolskem procesu in bi pravzaprav izgubili možnost pridobitve poklica in se nadalje šolati. Ob že povedanih zadevah bi rad poudaril, ko je bilo govora o ustnem delu, je pri poklicni maturi delež ocene, ki jo kandidat pridobi na ustnem delu, do 30 % pri matematiki, pa do 50 % pri četrtem predmetu, kar pomeni, da je to za sam uspeh kandidata zelo pomembno, še posebej, kot je bilo že ugotovljeno s primerjalnimi analizami, je ta delež ocen sicer višji in dviguje oceno maturantom. Mogoče samo ena zadeva, ki bi jo rad poudaril in je specifična za poklicno maturo, to je ta četrti predmet, ki je sicer v pristojnosti šol, šolskih maturitetnih komisij, gre pa za izdelek oziroma storitev, pri čemer je tu cela paleta programov, 39 različnih izobraževalnih programov, in tu prav glede na oceno trenutne situacije bodo opravljene tudi določene prilagoditve. Mi smo začeli in pripravili, ne glede na to, da v končni pristojnosti to izvajajo šole in imajo tudi pooblastilo v zakonu, vendar glede na specifiko, v kateri se nahajamo, smo v intenzivnem stiku s šolami. In v naslednjem tednu bomo pretestirali vse možne in potrebne prilagoditve, zato da bomo lahko ta četrti predmet izvedli. Rad bi poudaril tole, tudi če bi prišlo do situacije, da tega generalno ne bi mogli izvesti, iz zdravstvenih razlogov in tako naprej, imamo model, po katerem bi lahko prišli tudi do te ocene za četrti predmet, ker tu ne gre za zadevo, ki je izvzeta iz šolskega procesa, ampak gre za zaključek in dokazovanje usposobljenosti za poklic. In, seveda, logično je, da so tu tudi ocene visoke, kar govori o tem, ali sem jaz usposobljen, da lahko opravljam delo tehnika ali ne. Torej, mi smo prepričani, da bomo - kot je bilo že povedano s strani direktorja in predsednice Komisije za splošno maturo - te zadeve v sodelovanju z ravnatelji v nadaljevanju operativno še dorekli. Tako ne vidim resnih ovir za to, da ne bi mogli kvalitetno zaključiti. Seveda, ob upoštevanju, da gre nenazadnje za izredne razmere, vendar prilagoditve samo tam, kjer je to dejansko potrebno in v korist dijakom. Mi želimo, da ti dijaki uspešno zaključijo šolanje, da pridobijo poklice in da se lahko tudi vključijo v nadaljnje izobraževanje.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Besedo želi predlagatelj. Izvolite, Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica. Ja, na kratko, glede na to, da imamo danes več sklopov, od mature, vrtcev, bi se zahvalil tem, ki pokrivajo maturo, za njihova stališča. Veseli me, da je Zavod za šolstvo očitno sodeloval in tudi zagotovil nekaj oziroma kar veliko računalnikov. Je pa dejstvo tudi to, kar smo kot predlagatelji govorili, da gre v prvi vrsti zahvala dejansko vsem učiteljem, ki so s to angažiranostjo obdržali sistem nad vodo, ne pa ministrstvu. Glede na to, da je bilo rečeno, da je več kot tisoč 200 učiteljev bilo v nekem izobraževanju, s kar nekaj učitelji sem se pogovarjal in pravijo, da imajo celo več dela zdaj doma, kot so ga imeli prej, pa me zanima, kdaj so sploh bili sposobni to izobraževanje opraviti.</p>
               <p>Ja, na kratko, glede na to, da imamo danes več sklopov, od mature, vrtcev, bi se zahvalil tem, ki pokrivajo maturo, za njihova stališča. Veseli me, da je Zavod za šolstvo očitno sodeloval in tudi zagotovil nekaj oziroma kar veliko računalnikov. Je pa dejstvo tudi to, kar smo kot predlagatelji govorili, da gre v prvi vrsti zahvala dejansko vsem učiteljem, ki so s to angažiranostjo obdržali sistem nad vodo, ne pa ministrstvu. Glede na to, da je bilo rečeno, da je več kot tisoč 200 učiteljev bilo v nekem izobraževanju, s kar nekaj učitelji sem se pogovarjal in pravijo, da imajo celo več dela zdaj doma, kot so ga imeli prej, pa me zanima, kdaj so sploh bili sposobni to izobraževanje opraviti.</p>
               <p>Direktor izpitnega centra je rekel, da če bi razkrili možne scenarije, ki so jih, po njegovih besedah, očitno imeli pripravljene, bi to šlo v škodo dijakom, ker bi se spraševali, kako in kaj. To je zdaj mogoče bolj vprašanje za kakega psihologa, da pove, kaj bi v tem primeru bilo bolje, kot pa za direktorja izpitne komisije, razen če je po izobrazbi psiholog.</p>
               <p>Mogoče smo bili narobe razumljeni, nihče ni očital glede varnosti otrok oziroma dijakov, da boste kogarkoli ogrožali; verjamem, da smo vsi toliko pametni, da si ne bi nikoli tega oprostili. Vendar tu vseeno gre tudi za psihične težave, ki jih lahko dijaki v teh nenavadnih in težkih časih doživijo in jim potem posledice pustijo za celo življenje. Vseeno ni tako enostavno, da rečemo, 5 % snovi niso obdelali, 95 % so v preteklosti obdelali, to bomo zdaj pisali, kajti vemo, da je ravno to preverjanje znanja oziroma priprave na maturo so namenjene temu, da utrdiš snov, mogoče iz prvega, drugega in tretjega letnika, in da se psihično pripraviš na maturo. Kajti vemo, vsaj po mojem mnenju matura tisti dan ni ravno toliko odvisna od tega, koliko imaš znanja, ker verjamem, da ga ima večina dijakov, redkokateri gre na maturo, ki nima znanja, ampak je odvisno tudi od sreče, ki jo imaš tisti dan, in predvsem kako si psihično pripravljen. Imam veliko sošolcev, ki so po znanju mogoče bili slabši od drugih, ampak so zaradi svoje psihične trdnosti pisali maturo veliko bolje kot nekdo, ki je celotno gimnazijo blestel, pa se je na koncu psihično zlomil in mature ni opravil; v teh časih je pa to še toliko težje. Je pa dejstvo, rekli ste, da ste spremljali različne interese, kar je razumljivo, na vas pa je, da ocenite, kaj je neko laično mnenje, kaj pa neko strokovno mnenje, in se potem tudi vi, ki ste strokovnjaki, na podlagi stroke potem odločite.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Ja, izvolite, Maša Kociper.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Spoštovana predsedujoča, jaz bi predlagala, da v skladu s prakso, ki jo imamo na drugih odborih, najprej dobijo besedo vabljeni. Imamo kar nekaj vabljenih, poslance zanima, kaj bodo povedali, in ni običajno, da se predlagatelj tako pogosto javlja in nekako odgovarja na neke razprave, ki so jih imeli vabljeni. Dajmo vabljenim prisluhniti, pa potem poslanci razviti razpravo, ko bomo imeli vsa mnenja. Konec koncev bi pa tudi še ostali poslanci verjetno radi prišli na vrsto in kaj povedali.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa, gospa Kociper. Res je, 66. člen poslovnika, četrti odstavek, ravno o tem govori. Zdaj sem vseeno dala besedo, da se odzival kot predlagatelj na ključne deležnike. Zdaj pa gremo naprej z razpravo vabljenih. Seveda si pa lahko preberete, še enkrat povem, 66. člen, četrti odstavek pravi, kdaj se lahko predlagatelj in tudi Vlada oglasi med razpravo.</p>
               <p>Gremo naprej, besedo ima Združenje ravnateljic in ravnateljev srednjih šol, višjih in dijaških domov Slovenije. Izvolite, imate besedo, predstavnica.</p>
            </sp>
            <sp who="PočkarNives">
               <speaker>NIVES POČKAR:</speaker>
               <p>Dober dan! Sem Nives Počkar, predsednica Društva ravnateljev srednjih šol in višjih šol in hkrati tudi direktorica Šolskega centra Ljubljana, in bom v treh poglavjih strnila zadeve.</p>
               <p>Nihče ni rekel, da nam je lahko, in tudi nič ne jamramo. Dejstvo je, da smo vsi v tej državi prišli do neke negativne situacije. Pripravljali smo se pač od tistega 13. 3. 2020 po svojih najboljših močeh, ampak dosegli smo pa bistvo, da smo nadaljevali z vzgojno-izobraževalnim procesom. Mnogo ovir in izzivov je bilo pred nami. Premagali smo tehnične ovire, v smislu dobave računalnikov in modumov, premagali smo tudi vsebinske. Dejstvo pa je, da je naša motivacija zelo različna. Tudi v razredu je motivacija dijakov in učiteljev zelo različna in v teh situacijah ni to nič drugače, kot je bilo.</p>
               <p>Ne pristajam na trditev predlagatelja, ki pravi, da nam ne gre, da ne delamo. Ni res. Učitelji močno, močno garajo, skupaj z našimi dijaki. Mi smo izvedli anketo, naš šolski center ima tisoč 800 dijakov in študentov in se mi zdi, da imamo že eno lepo številko za neko primerjavo. Dejstvo pa je, da tudi starši v normalnem času, če tako grdo rečem, zelo različno pomagajo, in dejstvo je, da zdaj so pa bolj vpeti v to. Tako se ne lovimo več, kot smo se prvi teden, ampak smo s svojim znanjem, sposobnostjo in iznajdljivostjo spravili izobraževanje na daljavo na nek dober nivo.</p>
               <p>Dejstvo je, da nismo zadovoljni, da se strokovne odločitve podajajo preko medijev, in tu smo bili tudi ravnatelji razočarani, ko smo ugotovili, da matura bo ali ne bo ali karkoli. To se nam ne zdi ustrezno in zato smo tudi ministrstvo na to opozorili. In v zadnjem tednu smo močno vpleteni ravnatelji srednjih šol na obeh sestankih in imamo odgovore na vsa vprašanja, kako je z dijaškimi domovi, kako bomo vseljevali v dijaške domove, kaj je z zaščitno opremo, ali bomo merili temperaturo ali ne, kako bomo prezračevali učilnice, kako bomo menjali izpitne pole pri vprašanjih oziroma vprašalne lističe. Vemo, kakšni so odgovori glede mask. Imamo pa en velik problem - da vse to, kar smo se dogovorili, naslednji dan ni veljalo. Zato, ker se situacija, zdravstvena, tako močno spreminja in ker nam predstavnik NIJZ ni dal zelene luči, niti da gremo v javnost s tem niti da začnemo s temi pripravami, ker razkuževanje učilnic danes ne pomeni dobre zgodbe, ker nič ne pomeni, če bomo prišli 22. ali pa 25. maja v šolo. Vendar prvi odgovor, ki ga jaz pričakujem, je, kaj bo z javnim prevozom. Če javnega prevoza ne bo, srednje šole ne moremo funkcionirati. Zato pa bi bilo res nepravično, da bi javni prevoz naprtili staršem, in vemo, da vsi ne morejo dobiti tega prevoza s strani staršev. To je zame ključno vprašanje. In če smo mi danes tukaj in vemo, da se bodo šole 18. maja odprle, to je zadnji čas za naše dijake zaključnih letnikov, da pridejo v šolo, zadnji čas. Potem jaz pričakujem zelo konkretna navodila, se pa bojim, da je toliko vprašanj, da najbrž tudi vsa konkretna navodila ne bodo odgovorila na vsa vprašanja. Zavedati se pa moramo, da je zmogljivost prostorov, zmogljivost osebja in higienski režim odvisen od vsake šole in seveda različen za vsako šolo. Dijake potrebujemo, zato ker je prav, da če gredo na maturo ali na zaključni izpit, jih vsaj 14 dni pripravljamo na ta zahteven proces. Če bodo prišli samo pisati prvi dan, 30. maja, meni se to zdi zelo, zelo neprimerno, ampak to je moje osebno mnenje. Sem pa pedagoginja po poklicu, tako bi lahko še na kakšno drugo vprašanje strokovno odgovorila. Nadalje se je govorilo, kaj smo, česa nismo. Jaz zelo pogrešam odločitev, na primer, kaj bo s praktičnim poukom pri delodajalcih, zato ker sem osebno mnenja, da bi lahko, če odpiramo neke določene aktivnosti, tudi naši študentje in dijaki šli na prakso. Zelo moteče je pa, verjemite mi, da se ne moremo ničesar dogovoriti, pa ne, da nimamo želje, ne mi, ravnatelji ne predstavniki ministrstva, ampak je situacija res gotova. Zelo pošteno bi bilo, da bi dijakom dali zelo konkretna navodila, zadnji čas je za ta navodila. Ampak to ni odvisno od nas, ravnateljev, in tudi ne od ministrstva. Dokler nam ne bo NIJZ dal natančnih navodil, kdaj lahko začnemo, lahko mi delamo karkoli, simulacije, ena, dva, tri, ampak nam je zelo jasno, verjemite mi, kaj moramo narediti v teh okoliščinah, ki jih imamo. Želim si pa res kot direktorica šolskega centra, da bi moji dijaki zaključnih letnikov imeli prilagoditev v vsebinskem in v obsegu, po samem obsegu prilagoditev za zaključni izpit ali pa za poklicno ali splošno maturo, glede na to, da imamo vse tri v naši hiši.</p>
               <p>Nadalje se je govorilo, kaj smo, česa nismo. Jaz zelo pogrešam odločitev, na primer, kaj bo s praktičnim poukom pri delodajalcih, zato ker sem osebno mnenja, da bi lahko, če odpiramo neke določene aktivnosti, tudi naši študentje in dijaki šli na prakso. Zelo moteče je pa, verjemite mi, da se ne moremo ničesar dogovoriti, pa ne, da nimamo želje, ne mi, ravnatelji ne predstavniki ministrstva, ampak je situacija res gotova. Zelo pošteno bi bilo, da bi dijakom dali zelo konkretna navodila, zadnji čas je za ta navodila. Ampak to ni odvisno od nas, ravnateljev, in tudi ne od ministrstva. Dokler nam ne bo NIJZ dal natančnih navodil, kdaj lahko začnemo, lahko mi delamo karkoli, simulacije, ena, dva, tri, ampak nam je zelo jasno, verjemite mi, kaj moramo narediti v teh okoliščinah, ki jih imamo. Želim si pa res kot direktorica šolskega centra, da bi moji dijaki zaključnih letnikov imeli prilagoditev v vsebinskem in v obsegu, po samem obsegu prilagoditev za zaključni izpit ali pa za poklicno ali splošno maturo, glede na to, da imamo vse tri v naši hiši.</p>
               <p>Zaključila bom takole, končno smo se začeli z ministrstvom pogovarjati, naša komunikacija deluje zadnjih štirinajst dni, seveda bi lahko pa že prej.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Še naprej bom sledila poslovniku in besedo bodo najprej dobili vabljeni, imamo pa za odgovore, kar se tiče javnega prevoza, tu predstavnika Ministrstva za infrastrukturo, gospoda Žlendra, ki bo na koncu odgovarjal, ko bodo vsi vabljeni dobili možnost povedati svoja stališča in tudi kaj predlagati.</p>
               <p>Postopkovno, izvolite, Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Glede na to, da predsedujoči razlaga poslovnik, in ste se za tako prakso odločili, s katero se načeloma strinjam, zato se ne bom oglašal, razen v tem primeru, ko sem bil direktno očitno narobe razumljen, in bi tudi kot predsedujoči lahko opozorili na to. Nikjer ni predlagatelj omenil, da učitelji ne delajo, ampak sem povedal povsem drugače, da če kdo dela, delajo to učitelji in prav njim gre zasluga, da sploh sistem lahko deluje.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Tole ni bilo postopkovno, ampak boste imeli možnost potem po zaključku vseh vabljenih podati morda tudi daljšo obrazložitev.</p>
               <p>Zdaj pa gremo naprej, besedo dobi Združenje ravnateljic in ravnateljev vrtcev. Imamo tu predstavnike? Imamo. Izvolite, imate besedo.</p>
            </sp>
            <sp who="EpihRomana">
               <speaker>ROMANA EPIH:</speaker>
               <p>Pozdravljeni! <stage>(Romana Epih, Združenje ravnateljev vrtcev Slovenije.)</stage>
               </p>
               <p>Zahvaljujem se vam, da ste me naknadno povabili na tole sejo, in se seveda priporočam tudi za naprej, da sodelujemo, da smo prisotni.</p>
               <p>Za začetek bi želela spomniti ministrstvo, da nam je bilo obljubljeno, da bo do 28. 4. 2020 izdana okrožnica, kjer bodo konkretna navodila, kako izdati zahtevke za izpad dela stroškov, ki nastajajo s strani staršev. Glede na to, da je to že bilo treba zdavnaj oddati in da nam občine zavračajo te račune, bi prosila, da se to zgodi.</p>
               <p>Nadaljevala bi s tem, da smo v tem tednu že kar nekaj govorili o tem, ali podpiramo ali ne podpiramo odprtja vrtcev. Seveda, združenje podpira odprtje vrtcev. Vemo, da je treba zaščititi otroke, zaščititi zaposlene. Vemo tudi to, da imamo vsako leto, vsako sezono ogromno bolniških in te bodo tudi še naprej. Je pa dejstvo, da so otroci najmanj ogrožena skupina, tako bo NIJZ oziroma zdravstvena stroka podala natančna navodila in mi se jim bomo seveda popolnoma prilagodili.</p>
               <p>Omenjeno je bilo tudi to, da je treba zagotavljati osnovne higienske pogoje. Treba je povedati, da smo mi dolžni in obvezani redno vzdrževati legionelo, toplotne šoke, čiščenje, dezinfekcije in te stvari, in to se dogaja ne glede na to, da so v tem trenutku naši zavodi zaprti, mi to vsi redno počnemo. In ko bo potrebno, bomo še enkrat naredili generalke oziroma pri nas - jaz sem tudi sicer ravnateljica vrtca iz Medvod - se to dogaja. V tem trenutku imamo generalno čiščenje, v naslednjem tednu bomo imeli letni pregled igrišč, pa tudi ostala redna vzdrževalna dela tečejo, košenje trave, obrezovanje drevja in vse te stvari.</p>
               <p>Govorili ste tudi, da bi jeseni postavili drugačne temelje, drugačne, kako bi rekla, da bodo drugačne razmere in da bodo številne omejitve, kot tudi število otrok. Mi bi to morali vedeti danes, kakšno bo število otrok v skupini. Včeraj so šla obvestila ven za novo sprejete otroke. Kaj to pomeni - mi nimamo prostora več kot za 40 oddelkov, konkretno govorim za naš vrtec, seveda pa je po vseh ostalih zavodih enako. Kakšna bo delovna obveznost in vse te stvari, res bi vas prosila, da se te stvari dogovarjamo skupaj in da oblikujemo vse stvari na način, da bomo res dosegli nek konsenz, da ne bo potem nekih lukenj, podvprašanj in ogromno nekih skrbi.</p>
               <p>Toliko bi imela jaz, ker se držim petih minut. Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Tudi jaz si zapisujem vsakega posameznika, tako da malo sledim temu. Besedo dajem še gospodu Pečanu, Združenje ravnateljev osnovnih šol. Izvolite.</p>
            </sp>
            <sp who="PečanGregor">
               <speaker>GREGOR PEČAN:</speaker>
               <p>Najlepša hvala. <stage>(Gregor Pečan, predsednik Združenja ravnateljev glasbenih šol in osnovnih šol s prilagojenim programom in ravnatelj Osnovne šole Janka Modra iz Dola pri Ljubljani.)</stage>
               </p>
               <p>Rad bi kratko pokomentiral določene stvari, ker govorimo o tem trenutku, ko je v državi še vedno razglašena epidemija, in ne bi ponavljal, kako smo se vsi od prvega trenutka znašli na popolnoma neznanih tleh. In tudi to, kar bomo počeli v naslednjih tednih, to je, da bomo ponovno pognali šole po več kot dveh mesecih, ampak v čisto drugačnih razmerah, kot se to sicer dogaja v začetku septembra vsako leto, in se bomo tudi tu ponovno znašli pred nekim izzivom, na katerega niti ni mogel biti pripravljen pravzaprav nihče. Moram reči, da sem bil zelo razočaran, ker ni prišlo do razširitve dnevnega reda za to sejo, za kar pa mi nimamo možnosti, da bi se raje pogovarjali kaj več o prihodnjih dveh tednih in o nadaljevanju, kar je potem tudi razprava pokazala, ker se je redkokdo v razpravi držal tega, kar je na dnevnem redu, torej preteklih ukrepov in tega, kar je treba zagotoviti v prihodnosti. Vsi moji predhodniki, zlasti kolegica srednjih šol je postavila precej vprašanj, ki terjajo odgovore v naslednjih dveh tednih. Mi imamo pa ta vprašanja še potencirana, zato ker bomo v šole sprejeli populacijo, ki ji bo najtežje razložiti, kakšna socialna distanca je potrebna, da se ne smejo več igrati blizu drug drugega, torej, otroke od šestega do osmega leta. Poleg tega bi povedal še, da je 180 osnovnih šol, ki imajo tudi vrtce v svoji sestavi, tam imamo pa populacijo seveda še drugačno. In verjetno bi bilo zelo smiselno govoriti naprej, ker bo tu težko govoriti o nekem pouku, izvajanju pouka, ampak bo šlo za varstvo. In recimo temu, prosim, tako, kot bo v resnici potekalo. Imamo zelo veliko vprašanj, povezanih s kadri. Jaz bi samo na eno stvar opozoril, na kar bo brez dvoma pozneje opozoril tudi predsednik oziroma glavni tajnik sindikata. Določen odstotek učiteljev in vzgojiteljev prav tako iz tega ali onega razloga pripada rizičnim skupinam. Ali bo zahteva, da ti ljudje delajo, ali bodo lahko ostali doma, na kakšen način jih bomo nadomestili. Vse to so vprašanja, na katera bo treba odgovoriti v naslednjih dveh tednih, in zato bom jaz zdajle zaključil tule, ker se mi zdi, da je zelo škoda tega časa tule, ko bi morali načrtovati ukrepe in odgovarjati na ta vprašanja, namesto da govorimo o čisto drugih stvareh. Šole bomo brez dvoma se pripravile in odgovorile ustrezno na vse te izzive. Že v preteklosti smo velikokrat dokazali, da to znamo in zmoremo, ne bojimo se izzivov. Zaključil bi dejansko res s tem, da pred pol leta približno smo na ministrstvo naslovili dopis, kjer smo želeli opredelitev ministrstva do finančne agende 2021-2027, stališča do graditve internetnega optičnega IR omrežja. Prosili smo za odgovor in ga seveda nismo dobili. In bi se zahvalil, da je komunikacija z nami od menjave na ministrstvu in tudi upoštevanje pri sodelovanju ravnateljev v različnih delovnih skupinah bistveno drugačna danes, kot je bila pred tem.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Besedo dajem predstavnikom Nacionalnega inštituta za javno zdravje. Izvolite.</p>
            </sp>
            <sp who="TrudenDobrinPolonca">
               <speaker>POLONCA TRUDEN DOBRIN:</speaker>
               <p>Lepo pozdravljeni, spoštovane poslanke in spoštovani poslanci! Moje ime je Polonca Truden Dobrin in predstavljam NIJZ, rada bi pa predstavila, kako poteka naše sodelovanje v tem času z Ministrstvom za šolstvo in z našim Ministrstvom za zdravje, katere aktivnosti potekajo, da bi dosegli ta ključni cilj, to je varno odprtje vrtcev in šol ter srednjih šol za zaključne letnike oziroma za maturante. Ves ta čas predstavniki NIJZ sodelujemo v skupinah na ministrstvu. Naše glavno delo pa nekako opredeljujejo ključna področja. Prvo področje je načrtovanje higienskih ukrepov, se pravi, kako kar najbolje zagotavljati ukrepe za fizično distanco, zaščitne ukrepe, razkuževanje rok, umivanje rok v šoli, kakšni postopki naj bi bili pri prihodu otrok v šolo, v vrtec. Nadalje, kako naj bi bilo delo v šoli organizirano z vidika velikosti skupin v vrtcih, velikosti razredov, se pravi, koliko otrok v posamezni učilnici. Nadalje, kakšni so postopki glede preživljanja odmorov, glede šolske prehrane, kje se otroci lahko zadržujejo, kako vse skupaj poteka, to je ta, recimo, higienski vidik. Drugi pomemben vidik je epidemiološko načrtovanje, se pravi, kakšni so algoritmi v primeru okužbe, ki bi se pojavila bodisi v vrtcu bodisi v šoli, med učenci, med učitelji. Potem imamo seveda tudi vprašanja oziroma navodila, ki se nanašajo na dijaške domove zaradi dijakov in maturantov, to je, kako epidemiološka služba z naših območnih enot NIJZ v tem primeru ravna, kakšna so navodila za izbrane osebne pediatre otrok oziroma za imenovane zdravnike šol. Potem pa je tu tudi ta nekoliko širši del, se pravi, komunikacija gradiv, promocijskih gradiv, ki jih bo NIJZ pripravil za šole, za vrtce, za dijaške domove in pa seveda navodila za splošno javnost. Pomemben vidik varnega odpiranja vrtcev in šol je pa seveda opredelitev zdravstvenih omejitev, opredelitev zdravstvenih omejitev tako za zaposlene v vrtcih in šolah kot tudi za otroke vseh starosti, ki naj bi se vrnili v šole. S tem v zvezi je Ministrstvo za zdravje zaprosilo razširjene strokovne kolegije za področje pediatrije in za področje medicine dela, prometa in športa, da te kriterije opredeli. Ti kriteriji bodo na voljo v ponedeljek, 4. maja 2020, tako bo potem možno po tem, ko bodo s tem seznanjeni tako učitelji kot tudi starši otrok, da bodo v bistvu ugotovili, kdo se lahko vrne v šolo v teh razmerah, v razmerah epidemije, kdo pa bo še nadalje doma in bo bodisi vključen v šolo na daljavo bodisi bo izvajal učiteljske naloge tudi na daljavo. Tu imamo še dodatne situacije v družinah otrok in v družinah zaposlenih v šolah, kjer so lahko taki omejitveni zdravstveni dejavniki prisotni pri članih njihovih gospodinjstev, in tudi v tem primeru je odsvetovano, da se tako otrok ali učitelj oziroma vzgojitelj vrne v šolo. Pričakujemo, da bo delež pri učiteljih verjetno relativno visok; v Nemčiji poročajo, da ima tretjina učiteljev zdravstvene omejitve. Tako je to še dodaten zaplet oziroma velik problem za samo izvedbo pouka v šolah. S tem v zvezi je seveda nemogoče, da bi se v šole vrnili vsi otroci, kot je izpostavil ravnatelj, gospod Pečan, gre za posamezne skupine, ki se vračajo. In v bistvu pričakujemo, da bodo ravnatelji v naslednjem tednu najprej morali ugotoviti razpoložljivost svojih kadrov, kdo bo na razpolago v šoli, da bodo lahko izpeljali pouk oziroma da bodo v vrtcih lahko izpeljali varstvo. Potem pa je treba še vse pripraviti, tako kot je že gospa ravnateljica vrtca predstavila, kaj vse poteka na področju higienskih ukrepov kot priprava za odprtje šol. Ob tem bo treba upoštevati, kako organizirati prostore za to, da bodo učenci v manjših skupinah. NIJZ pri pripravi teh predlogov, pri pripravi teh ukrepov spremlja strokovno literaturo, ki v teh časih, ko je cel svet v fazi epidemije, sproti nastaja, raziskave potekajo in vse strokovne objave vestno in skrbno spremljamo. Enako velja tudi za spremljanje izkušenj v drugih državah. Tu je Slovenija v nekajtedenskem ali enotedenskem, dvotedenskem zamiku za drugimi državami v Evropi, ki so že začele z odpiranjem šol. Spremljamo tudi objave o pojavih covid v vrtcih. Tako bi tudi jaz rada opozorila na situacijo, da v bistvu nekako ne vemo, kakšna bo točno situacija, kakšne bodo tudi posledice sproščanja ukrepov, ki so sedaj stopili v veljavo. Tako je v bistvu načrt, da se, ob tem da bi bili znani vsi ti pogoji v začetku prihodnjega tedna, potem v začetku tedna z 11. majem sprejme na podlagi epidemiološke situacije tudi končno odločitev, ali je 18. maj 2020 tisti, ko se lahko prične, glede na zdravstveno situacijo v Sloveniji, ali lahko pričnemo z aktivnostmi v vrtcih in šolah.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Besedo dajem predstavniku Sindikatov vzgoje in izobraževanja, znanosti in kulture, gospodu Štruklju. Izvolite.</p>
            </sp>
            <sp who="ŠtrukeljBranimir">
               <speaker>BRANIMIR ŠTRUKELJ:</speaker>
               <p>Hvala lepa, predsedujoča, za besedo.</p>
               <p>V imenu zaposlenih v vzgoji in izobraževanju, kot veste, je v SVIZ včlanjenih preko 70 % vseh zaposlenih v vrtcih, osnovnih in srednjih šolah, kar je seveda izjemen delež, ki govori tudi o kvalificiranosti in reprezentativnosti tega in teh, v imenu katerih govorimo.</p>
               <p>Moram reči, da me pravzaprav nekoliko preseneča to, da danes kljub vsemu nismo govorili o ključnem vprašanju toliko, kot bi bilo potrebno, z izjemo morda gospe iz NIJZ, ki je bila konkretna in je nizala nekatera vprašanja, ki se tudi nam postavljajo, torej, kako bomo ponovno obnovili delo v vrtcih in šolah; to se mi zdi vseeno bistveno vprašanje ta trenutek. Namreč, jaz sem seveda sindikalist in lahko dam neko primero, ki bo malce smešna na začetku ali pa malce čudna - to je tako kot s stavko, zelo enostavno greste v stavko, bistveno težje je pa iz nje izstopiti. In zavedati se je treba, da je ponovna obnovitev dela v vrtcih in šolah bistveno zahtevnejša, kot je bilo to, kar smo počeli do zdaj, in temu ni naslovljene dovolj pozornosti.</p>
               <p>V dveh stavkih, kar se tiče dela učiteljstva, vzgojiteljev in tako naprej, v prvi vrsti pa strokovnih delavcev in delavk v času epidemije. Naša ocena je, da se je učiteljstvo izjemno dobro prilagodilo situaciji, na katero ni bilo pripravljeno. Je pokazalo veliko invencije tudi takrat, ko navodil ni bilo ali ni bilo jasno, kaj je. Zato je morda to trenutek, da na ta očitek o tem, da je javna šola rigidna, lahko zelo jasno pokažemo, da ni. Tu je veliko invencije in veliko motiviranosti, ki se je pokazala zdaj v tem času, zato bi te očitke bilo treba pozabiti. Bi pa predlagali, da se takoj po tem, ko se stvari kolikor toliko normalizirajo, opravi neka resna evalvacija tega, kar je bilo narejeno v teh dveh mesecih, zato da bi imeli nekaj pomembnih, dragocenih izkušenj za naprej, kaj se je v resnici dogajalo, kakšno je bilo delo, kje so bile pomanjkljivosti. In ta evalvacija tega, kar se je dogajalo v izobraževanju na daljavo, ne bi smela izvzeti vprašanja socialnega položaja tistih učenk in učencev, dijakinj in dijakov, ki niso imeli enakih pogojev in zaradi česar so se razlike med njimi ta trenutek povečale, zaradi tega, ker je delovala samo ta razlika, ki nastaja v družinah. Kar se tiče od materialnega do sposobnosti, izobraženosti staršev, tistih, ki se ukvarjate z vzgojo in izobraževanjem, veste, da je tu precej elementov, ki so temu namenjeni. Naša pripomba je, da se je s tem premalo ukvarjalo, da smo gledali pravzaprav malo stran. In seveda kupiti računalnike pa modeme, je mnogo premalo, da bi to vprašanje ustrezno razrešili. Zato to, kar je predsednica maturitetne komisije rekla, da bi bil potreben morda bonus za generacijo - potreben bi bil bonus za tiste, ki so imeli zdaj zadnja dva meseca slabše pogoje. Jaz vem sicer, da je to nemogoče, ampak bilo bi pa pravično, kajti niso imeli vsi enakih pogojev zdaj v teh dveh mesecih, prav nasprotno, bile so razlike. In ne pozabiti, da je pomemben del teh mladostnikov to skrivalo, da so razlike, da niso želeli, da se jih opazi, da ne govorijo, da ne morejo priti do računalnika, da nimajo svoje sobe, da so doma take in drugačne razmere. Zato je to vprašanje izjemnega pomena, in jaz pričakujem, da bo takoj narejena analiza o tem. Mimogrede, tu se je pokazalo, zakaj je javna šola, ki te razlike zmanjšuje, tako pomembna. Če kdo ni razumel tega elementa, ki izenačuje, zmanjšuje razlike, do katerih prihaja v družinah, upam, da ga zdaj, kar se tega tiče, razume.</p>
               <p>Zdaj pa k temu, kar se dogaja. Jaz sem prepričan, zato ker dobivamo tudi v vednost, da ima ministrstvo poplavo pisem naših vzgojiteljic, naših učiteljev o tem, kaj in kako se naj stvari odvijajo, kaj jih skrbi, kako se bo ponovno obnovilo. Mi imamo teh pisem ogromno in seveda so različna, niso enaka mnenja. Ampak je pa nekaj, kar se stalno ponavlja, in to je ključni očitek Ministrstvu za izobraževanje - namreč, to je stavek, nas nihče ne posluša. Mi nismo vključeni v nobene priprave na ponoven zagon vrtcev in šol, mi nismo vključeni celo ne v priprave na maturo, povabljeni smo bili na en sestanek, zvečer smo dobili pismo, da prihodnji dan že nismo več potrebni za vprašanja, ki so se tikala par excellence učiteljev in učiteljic, to so hišni redi, protokoli, kako se bo izpeljalo stvari. In zdaj mi povejte, kdo o tem več ve, kot učitelji in učiteljice, praktiki, vzgojiteljice, praktiki in ravnatelji. Kdo več ve o tem, kako naj zdaj funkcionirajo šole, kdo pozna situacijo v posameznih šolah, njihove starše, socialno okolje, če ne učiteljstvo. Iz tega smo popolnoma izločeni, in to je eden od elementov, ki je sicer ponavljanje tega, kar se nam tudi sicer s socialnim dialogom zdaj v zadnjih mesecih dogaja - da smo pač tisti, ki participiramo in smo odločilni nosilci, izključeni iz teh razprav. In, mimogrede, ne bi želel biti pedagoški, Evropska unija je poleg politične demokracije tudi participativna demokracija, in natančno v nasprotno smer, se zdi, da gremo ta trenutek. Zato mi zahtevamo, ne prosimo, ne predlagamo, zahtevamo, da ostanemo del procesa, ki bo izpeljal ponoven zagon vrtcev in šol, ker gre za izjemno pomembno situacijo, ki se lahko sfiži. In brez feedbacka strokovnjakov praktikov tega ne morete izpeljati ustrezno, ne morete izpeljati. Ne more samo stroka, ta akademska, ki je ključna, nujna, vedeti, kaj se dogaja v šolstvu. In tu je tudi ena od pripomb, tudi kar se tiče izvedbe mature - nihče se ne meša v to, kar stroka ve o izvedbi mature, čeprav jo učiteljstvo dela vsako leto vsakič znova. Ampak to ni navadna matura, to je situacija, ki ima neke okoliščine, pri katerih so pa učitelji praktiki izjemno pomembni. Vse vemo o tem, kako se mladostniki obnašajo, vse vemo o tem, kako bo z otroki v vrtcih, kje bodo problemi, kje se bo zataknilo, in to, da nas ni zraven, je absolutno nedopustno. Mimogrede, mi smo predlagali tudi, da je Dijaška organizacija v to vključena. Sami so z nekaterimi pismi že opravili maturo, glede na pretehtanost nekaterih pisem, ki smo jih brali v javnosti. Zato je po moje nesprejemljivo, da ne morejo povedati svojega mnenja pri teh skupinah, ki se pripravljajo na zagon, na obnovitev tega dela.</p>
               <p>Ministrica je rekla, stroka je RIC, stroka je Zavod za šolstvo. Tu imamo še akademsko stroko, kajne. Navsezadnje, naj vas opozorim, učitelji so po zakonu strokovni delavci, strokovni delavci. Zato vas lepo prosim, ne nas ignorirati, ne bomo pristali na to, da bomo objekt, pasiven objekt tega, da bomo izpeljali nekaj, kar se nam bo zdelo nesmiselno, kar ne bo življenjsko, kar ne bo funkcioniralo, kar vnaprej vemo, da ne bo delovalo. In naj vas opozorim samo, recimo, na vrtce. Tam je cel niz vprašanj - gospa iz NIJZ jih je lepo nastavila -, mi jih imamo desetine, za osnovne šole desetine, za srednje šole desetine, na katera ni odgovora. In če je gospa rekla - včeraj smo slišali tudi, da naj bi šole začele delovati 18. maja -, 11. naj bi pa padla odločitev. Kako bomo mi, če dobimo 11. maja vsa navodila in protokole, učiteljstvo, vzgojitelji se morajo usesti, preučiti to, se dogovoriti, kako bo to funkcioniralo na posamezni šoli ali v vrtcu; to ni vse, da bodo oni kar čez noč potem pa delali tako, kot bo tam pisalo. Zato vas še enkrat opozarjamo, gospa ministrica, tako kot smo vas že na začetku meseca v pismu, dajte pravočasno izpeljati ta navodila, zato da bodo imeli učitelji, vzgojiteljice čas, da to preučijo in da se na to pripravijo. Kajti, če bo to zadnji trenutek, bo katastrofa, jaz vam zdajle povem, da bo katastrofa, če ne bo jasno. In mi rabimo razpravo, mi se moramo med seboj pogovoriti, ali bo to šlo, kako bo šlo to na naši šoli, kako bo šlo v tem vrtcu. Ne bo šlo to kar tako, teoretično. Se opravičujem, na koncu bomo mi to morali izvajati, zato je absolutno prav, da smo zraven. V vrtcu je milijone vprašanj, kaj se bo dogajalo. Med drugim, odgovorite mi na vprašanje, kaj bo naredila vzgojiteljica, če bo otrok jokal, ali ga bo vzela k sebi, stisnila, objela ali ne. Kako mislite, da bodo imeli maske otroci v vrtcih - nobeden je ne bo imel več kot tri minute gor. Kako bodo spali, če nimamo normativov za otroke v vrtcu, ki so kot salame postavljeni v času počitka eden zraven drugega. Kaj bo s prehrano, kaj bo s kvadraturo, kjer Slovenija ne dosega svojega standarda. Že 20 let nimamo standarda doseženega, kako bomo zdaj s tem naredili. Tu imam še dvajset vprašanj, na katera bi morali imeti mi včeraj odgovore, včeraj, ne 11. ali 12. maja, ko bo bistveno prepozno.</p>
               <p>Vem, da sem nekoliko daljši, ampak tudi tisti, ki jih sicer lahko pogosto slišimo, so bili dolgi.</p>
               <p>Tiste naše zahteve, ki so zapisane in jih imate na mizi, se predvsem vežejo na kakovostno izvedbo ponovnega zagona. In zato še enkrat, vključite nas. Pričakujemo, da bomo v komisiji, v tej skupini, ki pripravlja maturo, že po praznikih takoj nazaj noter, ker sicer bomo to razumeli kot popolno nezaupanje do učiteljev praktikov.</p>
               <p>In čisto na koncu, mi smo razumeli, da bo učiteljstvo, ki je delalo doma, da so bile tu neke dodatne obremenitve - navsezadnje ste vsi danes govorili o tem -, pa vendar je država se odločila, da se bodo te dodatne obremenitve merile samo prvih štirinajst dni, ko so se ti pogoji spremenili v času epidemije, samo za marec, za april ni tega nič. Medtem ko za nekatere druge institucije, šolske, pa to funkcionira tudi v aprilu, recimo, Zavod za šolstvo pa še nekateri drugi. Mene zanima, kako je možna ta razlika. In na koncu končam sindikalno. Vsi ste opazili, kako dobro delo so opravili šolski računalničarji v času prehoda v delo na daljavo. Normativi in standardi so stari več kot 20 let, ko je imela vsaka šola deset računalnikov. Na zahtevo, da se te ljudi zdaj najprej ustrezno ovrednoti, ker so delali od jutra do noči, in da se spremenijo normativi, pisno nismo dobili že štirinajst dni odgovora, čeprav smo najprej dobili obljubo, da bomo po enem tednu dobili, potem, da bomo dobili včeraj, danes še vedno nimamo odgovora. Ob hvalah in priznanjih naj država pokaže tudi nekaj konkretnega odnosa do teh, ki so v enem delu, ne tako kot zdravstveno osebje, ki je bilo absolutno na frontni liniji, ampak kar se tiče atmosfere v državi, neke motivacije, pa opravili izjemno veliko delo, dajte pokazat, kako se to vrednoti.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala tudi vam.</p>
               <p>
                  <stage>/ oglašanje v ozadju/</stage> Postopkovno, gospod Rajčič, izvolite<gap n="..."/>
               </p>
            </sp>
            <sp who="RajićBranislav">
               <speaker>MAG. BRANISLAV RAJIĆ (PS SMC):</speaker>
               <p>Rajić.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Rajić, se opravičujem.</p>
            </sp>
            <sp who="RajićBranislav">
               <speaker>MAG. BRANISLAV RAJIĆ (PS SMC):</speaker>
               <p>Predsednica, ne zamerim ti, v redu je.</p>
               <p>Jaz samo predlagam, da med vodenjem seje, zdaj in prihodnje razprave, glede na to, da je bila zadnja 15 minut in tudi pred njo druge, da je bil cilj tega, da sejo končamo s sklepi in tudi z nalogami, da se omejijo naslednje razprave na tri minute, drugače ne bo šlo, ker moramo dvorano zapustiti čez uro in pol. Predvsem pa je pomembno, da se slišijo še dijaki, zato ker tega mnenja še nismo slišali, in seveda poslanke in poslanci. Zato lepo prosim, da v tem smislu ukrepaš. Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Imamo še štiri prijavljene, potem pa preidemo - ker mislim, da smo več ali manj izčrpali seznam prijavljenih - na razpravo poslank in poslancev. Sama sem pa tudi želela povedati, da naj bi ob 15. uri že potekala naslednja seja Državnega zbora. In če se ne bomo v tem času nekako organizirali, bo treba sejo prekiniti in jo bomo nadaljevali ob nekem naslednjem prostem terminu, če bomo v časovni stiski. Se pa strinjam z vami, da sem dovolila daljše razprave, zato ker se mi zdi, da so to resnično bili reprezentativni predstavniki organizacij, ki so najbolj vpete v potek izobraževanja. Zdaj pa bi res želela, da se koncentriramo. Res imam zapisano, koliko časa je kdo govoril, ampak vseeno, ne glede na to prosim, da smo samodisciplinirani. Veliko je bilo povedanega, tako bi zdaj pričakovala samo še kakšne odklone od tega, kar je bilo povedano, ali pa kakšne predloge.</p>
               <p>Besedo dajem izrednemu profesorju dr. Damijanu Štefancu, Oddelek za pedagogiko in andragogiko Filozofske fakultete Univerze v Ljubljani.</p>
            </sp>
            <sp who="ŠtefancDamijan">
               <speaker>DR. DAMIJAN ŠTEFANC:</speaker>
               <p>Lepo pozdravljeni! Hvala za besedo. Tri minute je zelo malo časa. Zdaj bi pričakoval, seveda, če smo že povabljeni na neko tako sejo, da imamo tudi priložnost kaj vsebinskega povedati. Se bom omejil na tisto, kar se mi zdi zelo bistveno.</p>
               <p>Izobraževanje na daljavo poteka že šest tednov, jasno je, da bo potekalo vsaj še prva dva tedna v mesecu maju, torej skupaj osem tednov. Za tiste, ki se bodo vrnili v šole 18. maja, bo to pomenilo, da je izobraževanje na daljavo zanje potekalo približno 22 % učnega časa, za tiste, ki bodo morali ostati doma do konca leta, to pomeni približno 35 % učnega časa. To ni malo, zlasti za slednje ni malo, v devetem razredu je ta odstotek nekoliko drugačen, zaradi tega, ker pač prej zaključijo. Vsak teden izobraževanja na daljavo dlje je teden več, ko pouk ne more potekati v optimalnih okoliščinah. In ko med šolami in posledično med učenci in dijaki nastajajo vse večje razlike v doseganju ciljev, v možnostih za dosedanje in ustrezno izkazovanje standardov znanja. Torej, to je ključna izhodiščna informacija. Mi lahko sklepamo, samo sklepamo pravzaprav lahko, ker podatkov, čisto realnih, nimamo, da se razlike pojavljajo med šolami, da se razlike pojavljajo znotraj šol pri istih predmetih tudi med posameznimi učitelji in da se znotraj šol in med šolami pojavljajo razlike med posameznimi predmeti, predmetnimi področji. Govorim o razlikah v tem, kako poteka izobraževanje na daljavo, na kakšen način poteka izobraževanje na daljavo, koliko je dejansko pouka na daljavo z uporabo videokonferenčnih sistemov in tako naprej. Šole se pri tem seveda trudijo po svojih najboljših močeh, delajo v izrazito različnih pogojih, kadrovskih, infrastrukturnih in tako naprej, mi pa, preden se resno pogovarjamo o tem, kaj bi bilo treba storiti v prihodnje, bi morali imeti ustrezne podatke. Zato bi morali čim prej - moje mnenje je, strinjam se s tem, kar je bilo rečeno, potem, ko bo te zgodbe enkrat vsaj začasno konec, je treba narediti temeljito evalvacijo, ampak pridobiti bi po moje morali čim prej dovolj reprezentativne podatke, kako na šolah konkretno izvajajo izobraževanje na daljavo, katere načine komunikacij uporabljajo z učenci, kolikšen delež ciljev je bilo realiziranih v tem obdobju, česa ni bilo mogoče realizirati in s katerimi težavami se srečujejo posamezne šole in vodstva šol. In vsaj del ključnih podatkov je treba dobiti čim prej, v najkrajšem možnem času, tudi zaradi tega, ker bom v naslednjih dveh minutah povedal, da to po mojem mnenju pomembno vpliva na legitimnost ocenjevanja znanja. Skratka, šole in učitelji bi po mojem mnenju potrebovali za to, da lahko strokovno delujejo, dovolj jasne informacije in organizacijske usmeritve, kar je bilo danes že večkrat povedano. To ne pomeni, da posegamo v njihovo avtonomno delovanje, ampak avtonomijo podpiramo, tako da z dovolj jasnimi informacijami prispevamo k zmanjševanju negotovosti in z nekimi domišljenimi usmeritvami prispevamo k zmanjševanju razlik med učenci, ki nastajajo oziroma se potencirajo pri izobraževanju na daljavo. Hkrati pa je, se mi zdi, odgovornost države, da ob teh jasnih organizacijskih usmeritvah zagotovi tudi pogoje za to, da se bodo te lahko udejanjale, ker sicer, bi rekel, papir prenese vse. Oblikovati bi bilo treba vsaj dva dokumenta, in mislim, da ministrstvo deluje v tej smeri; fino bi seveda bilo, če bi prišlo čim prej tudi do realizacije. En dokument so strokovna priporočila in navodila šolam za delo v mesecu maju in juniju; skratka, na kakšen način bomo zaključevali to šolsko leto. In ta dokument bi po moje moral dati dovolj natančne didaktične in organizacijske usmeritve za izvajanje izobraževanja v tem obdobju, tako za tiste učence, ki bodo v šoli, kot tudi za tiste učence, ki bodo doma. Meni se zdi predvsem pomembno, da so v tem dokumentu opredeljeni minimalni pogoji, ki jih je treba zagotoviti zato, da bo ocenjevanje znanja v mesecu juniju strokovno legitimno. Drug dokument, ki bi moral nastati, je dolgoročnejši načrt izobraževanja na daljavo za primere podobnih situacij. Skratka, treba je seveda narediti tudi, se mi zdi, nek »reality check«. Glejte, če bodo šli otroci v vrtce, ne vem, 18. maja, zahtevati od otrok, da bodo držali fizično distanco dva metra, je nonsens. Cena, ki jo bomo plačali za to, da bomo otroke lahko poslali ponovno v vrtce, je, da fizične distance med otroki ne bo, ker tudi tega od otrok ni mogoče zahtevati, otroci v vrtcu ne vedo, kaj sta dva metra, in drugič zato, ker ni mogoče terjati odgovornosti tistih, ki bodo morali skrbeti za to, da bi se to izvajalo. To pomeni, epidemiološka stroka mora jasno povedati, ali lahko naš sistem prenese to, da se bodo otroci v šolah družili. Vi lahko v šolah omejite druženje otrok znotraj posameznega oddelka tako, da jih fizično ne premikate po šoli, in to je vse, po mojem mnenju; če ima kdo kakšno boljšo rešitev, toliko bolje.</p>
               <p>Ocenjevanje znanja je ena od bolj občutljivih zadev v učnem procesu. Vi lahko znanje ocenjujete legitimno in strokovno, če so učencem in dijakom zagotovljeni vsaj primerljivi pogoji za osvajanje znanja in če so deležni vsaj nekega prilagojenega didaktičnega procesa, ki med drugim po mojem mnenju mora vključevati tudi vsaj delež pouka na daljavo v realnem času s pomočjo, recimo, enega od videokonferenčnih sistemov. Skratka, jaz se ne nagibam k temu, da bi se ocenjevanju znanja kar preprosto odrekli vnaprej, to je bilo moje strokovno stališče že prej, ker se mi zdi, da ima to lahko negativne posledice. Ampak vse je treba - zdaj bom poskušal biti čim bolj jasen, pa s tem zaključiti -, vse je treba narediti za to, da se na šolah vsaj v mesecu maju in juniju organizira izobraževanje in pouk na način, da bo ocenjevanje mogoče strokovno in formalno, ker je oboje pomembno, upravičiti. To pomeni, potrebujemo podatke, kaj se na šolah dogaja, kako sploh poteka konkretno izobraževanje na daljavo, mi moramo vedeti, kako je potekal proces, in potem glede na to sprejeti odločitev. Če pouka na daljavo dejansko ni bilo mogoče na pomembnem deležu šol izvajati in so se generirale pomembne razlike med učenci v tej državi, potem je zelo na mestu vprašanje, ali mi sploh to znanje, ki naj bi bilo osvojeno v tem obdobju, ocenjujemo. Priporočila, pri katerih sem tudi sam sodeloval, ki jih je Zavod za šolstvo izdal skupaj z ministrstvom 17. aprila, tudi vsebujejo, bi rekel, to, da mora biti pred ocenjevanjem znanja izpeljan ustrezen didaktičen proces, pa čeprav prilagojen. Ocenjevanja znanja se bojim, junija ne bo mogoče strokovno upravičiti in podpreti, če pač ne bo jasno, da so bili ti pogoji zagotovljeni. Zato je po mojem mnenju, če se bo država odločila, da ne bo vztrajala na nekih minimalnih standardih izvedbe pouka na daljavo, to pomeni, da se ne bo odločila, da zagotovi šolam pogoje za to, da to lahko naredijo, bo treba razmišljati o tem, da se zaključijo ocene brez ocenjevanja znanja v teh dveh mesecih in pol. Poiskati bo treba rešitve za fleksibilno izvajanje predmetov in za tiste predmete, kjer učenci nimajo ocen. To so bolj ali manj tehnična vprašanja, ampak mislim, da je to treba imeti v mislih. Ne pozabimo, da ne glede na to, da poteka izobraževanje na daljavo, ocenjevanje znanja še vedno mora potekati skladno z veljavnim pravilnikom. Sklep, ki je bil izdan, pravilniških določb ni anuliral, zato je to treba tudi imeti v mislih.</p>
               <p>Hvala za pozornost.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Še enkrat opozarjam, dajmo se malce držati, ampak verjamem, da želi vsak povedati svoje mnenje.</p>
               <p>Besedo dajem prijavljeni gospe Evi Mermolja, Zveza ljudskih univerz Slovenije. Izvolite.</p>
            </sp>
            <sp who="MermoljaEva">
               <speaker>EVA MERMOLJA:</speaker>
               <p>Lep pozdrav! Moje ime je Eva Mermolja, sem predstavnica Zveze ljudskih univerz Slovenije, sicer direktorica Ljudske univerze Ajdovščina. Javni zavodi za izobraževanje odraslih, torej ljudske univerze, smo izvajalci formalnih in neformalnih programov za odrasle, zanje izvajamo tudi različne podporne dejavnosti. In tako kot drugi vzgojno-izobraževalni zavodi smo tudi mi čez noč zaprli svoja vrata. Večino programov dejansko izvajamo, in sicer na daljavo, torej, tudi v izobraževanju odraslih je ta prilagoditev mogoča, in smo bili pri tem, ocenjujemo, uspešni. Bi pa pri tem izpostavila eno zadevo, in sicer, pri svojem delu opažamo velike stiske, zlasti najbolj ranljivih ciljnih skupin, s katerimi delamo, predvsem v programih, kjer je poleg izobraževanja pomemben vidik tudi socialna vključenost. Tak primer so, recimo, programi projektno učenje mlajših odraslih, večgeneracijski center, programi socialne aktivacije, izvajamo tudi vrsto programov za manj izobražene v programih za dvig temeljnih in poklicnih kompetenc. Naše sporočilo je, da bi želeli izvedbo teh programov prilagoditi, in sicer, da bi kombinirali izvajanje programov na daljavo z izvajanjem v naših prostorih, in sicer v manjšem obsegu števila ur oziroma manjših skupinah. Na ta način bi lahko vsaj nekoliko omilili stiske teh udeležencev, ki se z njihovo izolacijo poglabljajo. Torej, želimo si, da bi za izbrane ciljne skupine lahko del svoje izobraževalne dejavnosti izvedli v prostorih, ob upoštevanju vseh navodil NIJZ, v manjših skupinah in v manjšem obsegu števila ur, lahko tudi individualno. Ampak res se je izkazalo, da ti naši udeleženci potrebujejo tudi nekaj neposrednega stika.</p>
               <p>Javni zavodi za izobraževanje odraslih, torej ljudske univerze, smo izvajalci formalnih in neformalnih programov za odrasle, zanje izvajamo tudi različne podporne dejavnosti. In tako kot drugi vzgojno-izobraževalni zavodi smo tudi mi čez noč zaprli svoja vrata. Večino programov dejansko izvajamo, in sicer na daljavo, torej, tudi v izobraževanju odraslih je ta prilagoditev mogoča, in smo bili pri tem, ocenjujemo, uspešni. Bi pa pri tem izpostavila eno zadevo, in sicer, pri svojem delu opažamo velike stiske, zlasti najbolj ranljivih ciljnih skupin, s katerimi delamo, predvsem v programih, kjer je poleg izobraževanja pomemben vidik tudi socialna vključenost. Tak primer so, recimo, programi projektno učenje mlajših odraslih, večgeneracijski center, programi socialne aktivacije, izvajamo tudi vrsto programov za manj izobražene v programih za dvig temeljnih in poklicnih kompetenc. Naše sporočilo je, da bi želeli izvedbo teh programov prilagoditi, in sicer, da bi kombinirali izvajanje programov na daljavo z izvajanjem v naših prostorih, in sicer v manjšem obsegu števila ur oziroma manjših skupinah. Na ta način bi lahko vsaj nekoliko omilili stiske teh udeležencev, ki se z njihovo izolacijo poglabljajo. Torej, želimo si, da bi za izbrane ciljne skupine lahko del svoje izobraževalne dejavnosti izvedli v prostorih, ob upoštevanju vseh navodil NIJZ, v manjših skupinah in v manjšem obsegu števila ur, lahko tudi individualno. Ampak res se je izkazalo, da ti naši udeleženci potrebujejo tudi nekaj neposrednega stika.</p>
               <p>Mogoče bi ob tem izpostavila še to, da želimo, da se na nas ne pozabi in da se upošteva, da smo izobraževalci odraslih specifični, izobraževanje odraslih je drugačno od predšolske vzgoje, osnovnega in srednješolskega izobraževanja. Mi delamo z odraslimi, hkrati pa smo tudi javni zavodi, ki smo zelo majhni, kar pomeni, da smo se zmožni zelo hitro prilagoditi. Tako je naša želja samo to, da se ne pozabi na nas in da se omogoči prilagojeno izvajanje naših programov.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala tudi vam.</p>
               <p>Besedo dajem predstavniku Mladinskega sveta Slovenije, prijavljen je gospod Jaka Matičič. Izvolite. Je prisoten? <stage>(Ne.)</stage> Potem pa dajem naprej besedo Dijaški organizaciji Slovenije, Maji Kalin.</p>
            </sp>
            <sp who="KalinMaja">
               <speaker>MAJA KALIN:</speaker>
               <p>Hvala za besedo.</p>
               <p>Vsi lepo pozdravljeni! Moje ime je Maja Kalin in sem trenutna predsednica Dijaške organizacije Slovenije.</p>
               <p>Zelo smo bili veseli povabila, ker se nam zdi, da smo v zadnjih tednih bili pozabljeni oziroma je bilo naše mnenje zatrto in predvsem, kot je bilo že večkrat poudarjeno znotraj te seje, zelo slabo informirani.</p>
               <p>Očitno je, da imamo dijaki glas in ga hočemo izraziti. Dijaki so bili aktivni, namesto učenja, kot smo lahko videli, so pisali razne pozive, pisma, tako nam kot ministrstvu. Tule imamo, na primer, tudi primer dijakov Gimnazije Poljane, ki so tudi samoiniciativno pisali pismo. In želimo si odgovorov. Imamo veliko vprašanj, na katera nimamo odgovorov. Ne vemo, kako bo potekala matura, kdaj se vračamo v šolo, kako, in razne take stvari. In se mi zdi, da scenariji morajo biti postavljeni zadosti hitro in tudi predstavljeni javnosti zadosti hitro, da se lahko potem tudi druga stroka, tudi, recimo, profesorji pripravijo na to, da bo treba dejansko izvajati pouk.</p>
               <p>Mi se zavedamo, da je situacija skrajno nepredvidljiva. Kot je bilo tudi prej že izpostavljeno, so nekateri pogoji oziroma nekatera izvajanja stvari že pripravljena, potem pa nadaljnje spreminjanje situacije to vse podre, česar se seveda zavedamo, ampak se nam zdi, da čeprav se kontrolirajo ukrepi počasi, morajo biti znani tudi javnosti seveda dovolj prej, da lahko v skladu z njimi tudi ukrepamo. V bistvu tudi mi, ko smo poslali odprto pismo, smo dobili z ministrstva kot tudi z RIC kontakt oziroma smo bili z njimi v zvezi. Tudi z RIC, kot je bilo prej omenjeno, smo imeli daljši sestanek glede poteka mature. Kot smo videli, koledar je bil spremenjen, torej posodobljen glede na trenutne razmere, po drugi strani pa pri vsebini vidimo, da ni bilo nobenih razlik. Predebatirali smo tako, da bi bile, recimo, naloge izbirnega tipa, da bi se snov prilagodila oziroma omejila, da bi se ukinili ustni deli, da bi se esej premaknil na nek drug datum. Na žalost pa nobena izmed teh želj ni bila uslišana. Seveda je bilo pojasnjeno, zakaj to ni mogoče, ampak se nam zdi, da več kot le poslušnost je treba tu upoštevanje, predvsem zaradi tega, ker se vsi zavedamo, da priprave na maturo so nujne. In čeprav je situacija prej velevala tako, zdaj veleva drugače. Najprej je bilo rečeno, da se bodo dijaki vrnili v šole v začetku maja, potem 11. maja, zdaj je datum prestavljen na 18. maj. S tem dobijo maturanti samo en teden priprav, en teden priprav je zelo malo, česar se tudi vsi maturanti zavedajo, ker izobraževanje na daljavo ni enako pouku v šoli. Poleg tega lahko izpostavimo tudi, da izobraževanje na daljavo postavlja pod vprašaj tudi socio-ekonomske razlike dijakov. Recimo, kot je bilo izpostavljeno, nekateri dijaki nimajo dostopa do računalnika, do interneta, poleg tega ima veliko srednješolcev učne motnje, razne posebnosti, ki se jih tu ne vzame v zakup, ker ni tega kontakta v živo, ker izobraževanje je dvosmerna komunikacija, česar pa trenutno ni mogoče doseči oziroma je, ampak v omejeni količini. Zaradi tega se vsi zavedamo, da je pouk v šoli iz oči v oči s profesorjem potreben in je treba tu razmisliti, ali je en teden oziroma pet dni resnično dovolj, da bodo dijaki dovolj pripravljeni na izvajanje maturitetnih izpitov. Seveda vemo, da za izvajanje le-teh je potrebna ustrezna priprava, kar zdaj poteka, ampak ne tako, kot bi potekalo v normalnih razmerah. Poleg tega nas zanima, ko govorimo o informiranosti, nekatere spremembe znotraj mature so bile sprejete, na primer, kot je bilo prej pojasnjeno, sprememba internega dela, koledar, za nekatere stvari pa smo danes prvič slišali, kot je odjava od spomladanskega roka in pristop k jesenskemu roku. Mislim, da to ni bilo dovolj pojasnjeno javnosti in se dovolj maturantov ne zaveda tega dejstva. Seveda pa je tu treba pomisliti tudi na to, kaj je nek razlog, ki dijaku omogoča, da se odjavi od spomladanskega roka in potem pristopi k jesenskemu. Poudarjamo, kot je bilo tudi že s strani drugih organov prisotnih, da matura mora biti tako zakonodajno kot tudi zaradi raznih dijakov, ki pristopajo k maturi, na primer, dijaki s petim predmetom, kot tudi starejši, in jim to dejansko omogoča, da pridejo na želene fakultete.</p>
               <p>Kot pa je bilo že večkrat poudarjeno, a na žalost še ne odgovorjeno, nas zanimajo glavne stvari, kot so prihod v šolo, kako bo z javnim prevozom, kako bo z dijaškimi domovi in varnostnimi pogoji, ker vsak od nas je izpostavil enako vprašanje, na katerega pa, žal, nismo dobili odgovora. Tako da, prosim.</p>
               <p>Toliko. Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam. Jaz sem prepričana, da boste dobili odgovore.</p>
               <p>Zdaj pa imam prijavljene tudi dijake Gimnazije Poljane in avtorje javnega pisma, Oskar Ban Brejc, Eva Ule, Nastja Prijatelj in Matic Smolič. Zdaj imam težavo. Veste, da ne morejo govoriti v imenu Gimnazije Poljane, ker niso njihovi uradni govorci ali pa zastopniki, to ni isto kot Dijaška organizacija Slovenije. Tako imam težavo, jaz upam, da ste se dogovorili. Enemu bom dala besedo, ampak ne morete govoriti v imenu<gap n="..."/> Takrat vas bom prekinila. V redu?</p>
            </sp>
            <sp who="BanBrejcOskar">
               <speaker>OSKAR BAN BREJC:</speaker>
               <p>Hvala za besedo. <stage>(Oskar Ban Brejc, dijak Gimnazije Poljane in eden od soavtorjev tega javnega pisma.)</stage> Ja, seveda, pač ne govorim v imenu šole, govorim povsem v svojem imenu.</p>
               <p>Torej, nekaj stvari, ki bi jih radi poudarili. Najprej, mi nismo za ukinitev mature. Zdi se nam, da že zelo dolgo pristojni odgovarjajo na to, da ukinitev mature ni optimalna in tako naprej. Naši predlogi niso bili nikoli v to smer, zaradi tega, ker se nam zdi, da bi bilo nepravično. Smo pa prepričani, da je treba neke prilagoditve tu narediti. Najprej, zakaj. Zdaj ta trenutni digitalni pouk, ali kakorkoli mu rečemo, je preprosto neprimerljiv s tem, ki ga poznamo. Ministrica velikokrat poudarja, da se je po prvem tednu ta digitalni pouk normaliziral, da je primerljiv, da je dober, da vse teče. Zdaj vas vprašam, ali se vam to zdi logično, da je nek pouk, za katerega bi potrebovali profesorji in verjetno tudi dijaki neko posebno izobraževanje, v enem tednu primerljiv s klasičnim poukom v učilnicah, ki ga poznamo od prvega razreda naprej; mislim, to je absurdna ideja in seveda to ni tako. Druga stvar, zaprte so knjižnice, zaprte so čitalnice. Zakaj, mislite, so čitalnice tako polne na delovni dan - ker je veliko dijakov, ki nimajo svojih sob, ne vemo, kakšne so njihove situacije doma, zaradi tega se hodijo v čitalnice učit, tam imajo mir, tam se lahko skoncentrirajo, te možnosti pa zdaj nimajo.</p>
               <p>Pa še en velik problem, ki je bil že kar dobro izpostavljen danes, se mi zdi, ampak je še vedno treba nekaj dodati, to je socialna zaznamovanost. Seveda, računalnike so dostavili vsem. Tu gre za čisto ignoranco, v smislu, da obstaja stigmatizacija, veliko dijakov je, ki si ne upajo, ki ne govorijo o tem, ki ne zaprosijo za računalnike. Glavni problem je pa ta, ki ga lahko vidimo v pismu gospoda Zupanca maturantom. On zapiše, da je pravzaprav v gimnazijah predvsem populacija z višjim standardom, torej, bogatejši dijaki, ki nimajo nikakršnih problemov, in da je pravzaprav samo 1 % socialno zaznamovanih dijakov maturantov vsako leto. Ta ideja je že takoj problematična, še posebej zaradi tega, ker ne gre za to, kdo je bil socialno zaznamovan pred to krizo. Če pogledamo neko, recimo, petčlansko družino, ki ima tri otroke pa dva računalnika. Ta družina seveda ne pade pod prag revščine, ampak v tem primeru zdaj, kjer, recimo, če oba starša delata od doma, rabita ta dva računalnika, kako se bodo ti otroci lahko zadostno in primerljivo z neko drugo družino, z manjčlansko družino, enakovredno tem otrokom pripravljali. To je socialni vidik.</p>
               <p>Naslednji vidik je stroka. Velikokrat se omenja stroko, da je treba vprašati stroko. In tu se mi sprašujemo, ali so epidemiologi edina stroka trenutno. Prepričani smo, da so poleg epidemiologov ključnega pomena tudi psihologi, ki se ukvarjajo s tem, kakšno je naše mentalno zdravje, kako se lahko normalno pripravljamo na nek tak težak izpit, kot je matura, v situaciji, ko se je naše življenje v enem dnevu obrnilo na glavo. In se nam zdi absurdno. Ta strah, ki je tu prisoten, zaradi tega, ker imamo stare starše, starše, ki so ogroženi, tu tudi psihološko ne moremo trenutnih priprav primerjati z normalnim stanjem. Druga stroka so pa profesorji. Zelo veliko profesorjev je že pisalo pisma in izrazilo svoje mnenje, da trenutna izvedba mature ne more biti primerljiva in ni pravična. Zakaj tu profesorjev nihče ne upošteva? Radi bi poudarili še to, da imamo v ustavi vpisano načelo enakosti, in mislimo, da letošnja neprilagojena matura preprosto ne more zagotoviti enake obravnave.</p>
               <p>Če se navežem še malce na to, kar so povedali pristojni. Češ, lahko pišemo maturo, ker se naše stanje epidemije izboljšuje. Seveda ne gre za to, da je zdaj vedno manj bolnih, recimo, da je naše stanje boljše kot v Avstriji. Mogoče je boljše, ampak mi smo tako kot v Avstriji, dva meseca očitno ne bomo v šoli pred maturo. Tu ni tako pomembno, koliko jih vsak dan zboli, ampak je pomembno, da se mi nismo mogli v šoli pripravljati dva meseca. Naslednja stvar, gospod Zupanc pravi, da je bolje, da nam ne povejo alternativnih izvedb mature. Zakaj je to bolje? Ne razumemo, kako bo bolje, da nam potem en dan ali pa en teden pred začetkom mature povejo, da bodo nekaj spremenili, da bodo nekaj prilagodili. To se nam zdi držanje v neki nevednosti, kar je eno najhujših delov trenutno, in se nam zdi nedopustno, da tako gleda na te stvari.</p>
               <p>Seveda, pomembno je psihološko zdravje. Predvsem pa argument, da 5 % snovi, ki je zdaj predelane, pade v vodo, ko pomislimo, da na maturi ne pišemo samo predmetov, ki jih imamo štiri leta, ampak pišemo psihologijo, filozofijo, kup predmetov si lahko izberemo, ki jih imamo samo dve leti. Torej, teh 5 % v štirih letih, če to pogledamo znotraj dveh let, pomeni veliko več. Tako ti podatki 5 % so kar precej zavajajoči.</p>
               <p>Naslednji velik problem, ki ga vidimo, je ta ideja, da bo letošnja matura primerljiva s prejšnjimi. Lahko razumemo, češ da je ta matura primerljiva znotraj generacije, ampak da bo pa ta matura primerljiva z našimi predhodniki in tistimi, ki bodo delali maturo za nami, to se nam zdi pa nadvse problematična ideja, ker kako lahko primerjamo pisanje mature po dveh mesecih ne priprav v šoli.</p>
               <p>Naslednja stvar, kjer RIC velikokrat trdi, da nam poskušajo zagotoviti, je celostno znanje. Zdaj vas pa vprašam, ali celostno znanje sestoji samo iz tistih petih predmetov, ki jih imamo na maturi? Očitno je, da zdaj zahtevajo od nas, da se v zadnjih tednih pripravljamo izključno na maturo, da se ne moremo na vse druge predmete, in kako naj potem pridobimo celostno znanje, če se moramo koncentrirati samo na tistih par ključnih predmetov. Pa seveda to, v pismu gospoda Zupanca je tudi pisalo, »če izredne razmere zahtevajo izredne ukrepe.« Odgovarjamo, da jih zahtevajo, tako kot jih zahtevajo v gospodarstvu. Vlada je sprejela dva paketa zakonov za gospodarstvo, in se sprašujemo, zakaj se to ne zgodi v šolstvu. Dogaja se nek tak začaran krog nekega menjanja odgovornosti, kjer ministrstvo reče, da bo vprašalo pristojne, ali se da to maturo normalno izvesti, pristojni rečejo, da pač po zakonu jo je treba, in ministrstvo potem reče, ja, potem bomo pa izvedli maturo. Ignorirajo pa dejstvo, da je točno ministrstvo tisto, ki lahko spremeni zakon, kajne. Torej, če je protipotresno grajena stavba matura, kot pravi gospod Zupanc, se sprašujemo, kaj bi se zgodilo, če bi rekli gospodarstvenikom, da če njihovo podjetje zdaj v tem času propade, ni bilo dosti protipotresno grajeno. To se nam zdi zelo problematična ideja. Seveda, tudi matura zahteva spremembe. In če ne najdete sprememb, ki bi jo izboljšale, to še ne pomeni, da ni treba spremeniti mature - jo je treba.</p>
               <p>Glede ustnega dela. Zaenkrat stroka ni pokazala nobene dovzetnosti za spremembe pol, torej vsebine pisnega dela. Zaradi tega smo razmišljali o tem, da bi ukinili ustni del. Zakaj? Ker ustni del predstavlja povsem drug del snovi, kot ga zahteva pisni del. Torej je verjetno najlažji način, da zmanjšamo obseg snovi prav na ta način, da spremenimo ustni del.</p>
               <p>Naslednji predlog, ki smo ga imeli, je pa zmanjšanje števila predmetov. Zdi se nam, seveda, če zmanjšamo število predmetov, bo treba nekoliko spremeniti te vpisne procese na fakultete, ampak ključnega pomena je tukaj to, da če zmanjšamo število predmetov, se da procentualno zmanjšati število predmetov povsod. Torej, če zmanjšamo, recimo, pri splošni maturi na tri predmete, lahko poklicno maturo sorazmerno prilagodimo tako, da peti predmet pri poklicni maturi postane tretji predmet pri poklicni maturi in so na koncu vsi ti rezultati procentualno primerljivi. In ne razumemo, zakaj neke take preproste prilagoditve nočejo pristojni sprejeti.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Želela bi samo opozoriti, da sem dala deset minut, tako da če imate še kakšno misel povedati, ker sicer bi se vi morali povezati z Dijaško organizacijo Slovenije in preko njih apelirati. Ker sicer bi lahko vsak od nas pripeljal enega dijaka, enega študenta, enega osnovnošolca in potem bi imeli tule malo drugačno zadevo. Želim samo opozoriti.</p>
            </sp>
            <sp who="BanBrejcOskar">
               <speaker>OSKAR BAN BREJC:</speaker>
               <p>Če lahko samo še citiram gospoda Turka, sicer predsednika maturitetne komisije za biologijo, ki je rekel, da »bodo letošnji kandidati v slabšem položaju, saj sta zaključek njihovega pouka kot tudi priprava na maturo okrnjena.« Mislim, da tu ni nobenega dvoma, in mislim, da to zahteva prilagoditve.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Še dve gospe imamo prijavljeni. Gospa redna profesorica dr. Milena Ivanuš Grmek, Pedagoška fakulteta Univerze v Mariboru, imate besedo, izvolite.</p>
            </sp>
            <sp who="Ivanuš-GrmekMilena">
               <speaker>DR. MILENA IVANUŠ GRMEK:</speaker>
               <p>Hvala lepa.</p>
               <p>Ravno zdaj je bilo veliko govora o maturi. Zavedam se, da je sedanja situacija težka za vse, tako za dijake, profesorje, kakor seveda tudi predstavnike države, šolskega ministrstva, pa seveda tudi za nas vse, ki delamo na fakultetah.</p>
               <p>Matura kot zaključek srednješolskega izobraževanja pomeni vstopnico za univerzo oziroma omogoča vpis na fakulteto. Na fakultetah, kamor se bodo dijaki vpisali in začeli študirati, pričakujemo samostojne in zrele osebnosti. Morda je bil to čas, ki je sicer izjemno težak, pa je vendar prispeval k temu, da so začeli dijaki mogoče študirati oziroma se pripravljati nekoliko drugače. Zavedam se, da dijaki pri svojih pripravah na maturo potrebujejo socialno podporo, druženje, izmenjavo mnenj. Prepričana sem, da so imeli dijaki oporo pri profesorjih, saj je vendar pouk potekal tako ali drugače na daljavo, tudi preko Skypa, tudi preko Zooma ali pa preko kakršnihkoli drugih spletnih učilnic in so jih lahko povprašali, česar morda niso vedeli ali razumeli. Res je pa, da druženja v pravem pomenu besede, sodelovalnega učenja, medvrstniške opore pa v teh šestih tednih niso bili deležni, kar je po svoje velika škoda, ampak nam epidemiološka situacija tega ni dovoljevala.</p>
               <p>Ker je veliko govora o pripravah na maturo, bi želela opozoriti na rezultate raziskave, ki sem jo skupaj s kolegico opravila pred približno desetimi leti. Zavedam se, da teh rezultatov ni mogoče posploševati na sedanjo situacijo, nam pa lahko daje misliti. Raziskava, ki jo omenjam, je govorila o povezanosti rezultatov pri nacionalnem preverjanju znanja s socialno-kulturnim okoljem učencev, poukom in domačimi nalogami. V raziskavi je sodelovalo tisoč 454 učencev devetih razredov iz 41 osnovnih šol. Zanimivi rezultati so bili in se nanje sklicujem: povezanost med pripravami učencev na NPZ, tako v šoli kot doma, in njihovimi dosežki na NPZ je neznatna. Iz navedenega sledi, da učenci, ki so se na NPZ sistematično pripravljali, niso imeli boljših rezultatov od tistih, ki se niso pripravljali. Na osnovi tega bi lahko sklepali, da so bili rezultati na NPZ rezultati dela skozi celotno osnovnošolsko izobraževanje. Kot sem že omenila, tega ni mogoče prenesti na sedanjo situacijo, nam pa lahko dajo ti rezultati misliti. Zagotovo se nam lahko postavi vprašanje, kaj želimo z maturo doseči. Pregled nekega celovitega znanja, ki so ga dijaki pridobivali skozi celotno srednješolsko obdobje oziroma skozi 13 let organiziranega izobraževanja ali trenutno naučeno znanje, ki lahko postavlja pod vprašaj posledično veljavnost takšnega znanja. Zagotovo je odgovor ta, da naj matura kot zrelostni izpit pokaže celovito znanje pri dijakih. Zato menim, da je potrebno, da se matura tudi letošnje leto izvede. Dijaki so se na maturo pripravljali vse do 13. marca v živo, v učilnicah, zdaj pa pač v virtualnem okolju. Dijaki tudi to maturo poznajo, vsaka prilagoditev bi med maturante vnesla negotovost. Prav je tudi, da maturantom omogočimo zaključek izobraževanja ter možnost vpisa na fakulteto. Zdaj se maturantom kaže še dodatna podpora, kajti vrnili se bodo v šolsko situacijo, kjer bodo v relativno kratkem času morda odpravili tudi marsikatero vprašanje ali pa težavo in dobili neko drugo dodatno socialno podporo.</p>
               <p>Kar se tiče druženja in izmenjave mnenj. Po moji presoji je treba ves razmislek usmeriti v to, da se matura izvede in da dijake podpremo v njihovi psihični pripravi na maturo. Že v tem času pa je smiseln razmislek, kako pričeti novo šolsko leto v primeru ponovno razglasitve epidemije in socialne izolacije. Ali naj gre razmislek v smeri, da se tako učitelje kot dijake usposablja za poglobljeno uporabo izobraževalno-komunikacijske tehnologije, da se posnamejo razlage zahtevnejših učnih vsebin, ki bodo dijakom v pomoč, tudi učiteljem. Menim, da mora biti naš razmislek strateški in v dobrobit vseh.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Besedo dajem še prof. dr. Mari Cotič, Pedagoška fakulteta Univerze na Primorskem. Imate besedo.</p>
            </sp>
            <sp who="CotičMara">
               <speaker>DR. MARA COTIČ:</speaker>
               <p>Najprej vse lepo pozdravljam! Kot fakulteta smo tudi napisali poziv Ministrstvu za izobraževanje, znanost in šport glede mature. In sicer, ne razumemo, zakaj Ministrstvo za izobraževanje tako rigidno vztraja na tem, da mora biti matura v nespremenjeni obliki. In sicer, ko navajajo razloge - ti razlogi so bili vsi navedeni, so bili vsi po medijih -, imajo tri razloge. Prvi razlog je ta, da moramo slediti veljavni zakonodaji, drugi je, da je odločitev podprla stroka - tu se ne ve točno, katero stroko mislijo -, in je bil še tehnični argument, za katerega so danes rekli, da ni, ampak so izpostavili, da so pole že pripravljene in da se jih ne da spreminjati, kar je izpostavil prof. dr. Mirko Turk, ki je celo rekel, da tisti, ki sodelujemo pri pripravi, vemo, da to ni mogoče, prilagajanje maturitetnih pol, saj smo izpitne pole, ki so bile izžrebane letos, pripravili že pred dvema letoma.</p>
               <p>Kot fakulteta smo tudi napisali poziv Ministrstvu za izobraževanje, znanost in šport glede mature. In sicer, ne razumemo, zakaj Ministrstvo za izobraževanje tako rigidno vztraja na tem, da mora biti matura v nespremenjeni obliki. In sicer, ko navajajo razloge - ti razlogi so bili vsi navedeni, so bili vsi po medijih -, imajo tri razloge. Prvi razlog je ta, da moramo slediti veljavni zakonodaji, drugi je, da je odločitev podprla stroka - tu se ne ve točno, katero stroko mislijo -, in je bil še tehnični argument, za katerega so danes rekli, da ni, ampak so izpostavili, da so pole že pripravljene in da se jih ne da spreminjati, kar je izpostavil prof. dr. Mirko Turk, ki je celo rekel, da tisti, ki sodelujemo pri pripravi, vemo, da to ni mogoče, prilagajanje maturitetnih pol, saj smo izpitne pole, ki so bile izžrebane letos, pripravili že pred dvema letoma.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Se opravičujem, gospa, ampak morate nositi masko, lepo prosim, spoštujte<gap n="..."/>
               </p>
            </sp>
            <sp who="CotičMara">
               <speaker>DR. MARA COTIČ:</speaker>
               <p>Aja, joj! Dobro.</p>
               <p>In prvi argument, da je veljavna zakonodaja, v bistvu ne vzdrži. V času koronavirusa so bili uvedeni izredni ukrepi, in to, bi lahko rekli, na vseh področjih človeškega delovanja, v vseh sferah delovanja, tako kot v gospodarstvu kot v zdravstvu, pa tudi v izobraževanju, samo matura je bila izvzeta. Moramo se pa zavedati, da matura ni nič več kot samo del izobraževanja; ne vem, zakaj maturi dajemo neko tako izjemno pomembno mesto. Drugi argument, da gre za odločitev stroke. Mislim, da bi morali pripraviti scenarije. Jaz sem pogledala druge države, recimo, Hrvaška, Italija, Francija, oni so že v začetku aprila dali različne scenarije. Italija je celo, ko pravimo, da se ne sme spremeniti zakonodaje, z uredbo spremenila maturo, in sicer, ta uredba je dobila zakonsko moč; zakoni so vedno narejeni za ljudi. Zdaj ne bi govorila, kako so točno dali na splet vse datume in podobno. Tretji argument, da so pole že natisnjene oziroma da so že narejene, to se mi je zazdelo pa res tako absurdno. Kako naj to razumemo v luči današnjih izrednih razmer - da so pole že natisnjene. V tem času, v tej sodobni družbi bi morali razvijati nekega razmišljujočega, kreativnega človeka, ki se zna prilagajati hitrim spremembam. Tu pa je ravno nasprotno.</p>
               <p>Tu bi dala v razmislek še to, da je treba spremeniti koncept mature. Mislim, da mora biti matura veliko bolj problemsko zastavljena. In žalostno je to, da je postala srednja šola oziroma tretji in četrti letniki priprava na maturo. To ni priprava na maturo, to je izobraževanje človeka v neko celovito osebnost.</p>
               <p>Zaključila bi z naslednjim. Brala sem še Unescovo delovno poročilo, kako so druge države pripravile maturo. Ene so jo preprosto odpovedale, druge so jo prestavile, nekatere so uvedle alternativne pristope, nekatere so zmanjšale obseg. In sicer, odločitev o izpeljavi mature naj bi imela vsaka država posebej. Tu pa je pomembno, da moramo v največji meri upoštevati varnost, moramo upoštevati zdravje in kar je izjemnega pomena za dijake, psihološko blagostanje dijakov in učiteljev. Ob tem moramo pa upoštevati tako načelo poštenosti in enakosti. Še posebej moramo biti pozorni na neenakosti, izhajajoč iz dejstva, da so bile šole zaprte oziroma so še vedno zaprte, in vemo, dobivamo informacije, da pouk na daljavo dobro teče, ne spremeni pa dejstva, da so dijaki iz socialno šibkejših družin znatno prikrajšani. Ko sem jaz to pismo dala oziroma ko smo mi to pismo dali v javnost, sem dobila tudi pismo dijakov, ki so mi pisali. In, recimo, mogoče to, kar premalo poudarjamo, psihološki aspekt. In pravijo: »Trenutno stanje,« to so mi pisali, »je za vse nas zelo težko, ker je toliko nesigurnosti in to povzroča ogromno stresa. V mnogih družinah so se pojavile tudi finančne težave, in to le še dodaja stres, in poleg vsega smo še fizično ločeni od prijateljev.« Potem spet povedo tisto, kar ste že povedali, kako bi to maturo v drugačni obliki.</p>
               <p>In kar je še pomembno, odnos do dijakov. Mi moramo dijakom zaupati in dijaki morajo zaupati nam. Ker če pade zaupanje v izobraževalni sistem, v nas, lahko samo zapremo vrata. No, in ravno pišejo o tem, da je izjemno pokroviteljski odnos do njih s strani ministrstva in RIC, da so neodzivni in zelo očitno ignorirajo vse, ki se z njimi ne strinjajo o izvedbi letošnje mature. No, in potem jih pa še skrbi varnost in zdravje.</p>
               <p>Jaz še enkrat poudarim, cilj poučevanja v gimnaziji naj ne bi bil priprava na maturo, ampak vzgajati v kritičnega, razmišljujočega dijaka, bodočega odraslega.</p>
               <p>Aja, še nekaj bi povedala. Imam tudi anketo, kjer 74 % dijakov pravi, da učenje na daljavo ni učinkovito. Nadalje, 71 % dijakov, slaba povezava s profesorji ne omogoča dobre razlage. In 67 %: »Stres, ki ga povzroča trenutna situacija, me ovira pri učenju.« Mislim, da tega ne moremo ignorirati.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Izčrpali smo vse vabljene govorce, ki so se prijavili k razpravi.</p>
               <p>Zdaj pa dajem besedo za odgovore najprej predstavniku Ministrstva za infrastrukturo, gospodu Žlendru. Izvolite.</p>
            </sp>
            <sp who="ŽlenderBojan">
               <speaker>MAG. BOJAN ŽLENDER:</speaker>
               <p>Lep pozdrav! Hvala za vabilo.</p>
               <p>Javni potniški promet je ena izmed dobrin, ki jih ima družba. Marsikdo je v teh časih, ko smo ustavili izvajanje javnega potniškega prometa, to, žal, zelo trdo izkusil na svojih osebnih izkušnjah. In veselile so nas vse tiste prošnje, pozivi, zahteve, naj javni potniški promet ponovno steče.</p>
               <p>Dijakinje in dijaki, študentke in študenti so naši najboljši potniki, predstavljajo približno 60 % potnikov javnega potniškega prometa. In Ministrstvo za infrastrukturo je ves čas v tesnih stikih z ministrstvom, pristojnim za izobraževanje, da bomo začeli izvajati javni potniški promet en teden, preden steče kakršnakoli dejavnost na šolah, ker tudi mi, 29 prevoznikov in 2 tisoč voznikov, se moramo prilagoditi na nove razmere. Mi začnemo z izvajanjem javnega potniškega prometa 11. maja 2020 in se bomo bolj ali manj na prazno učili, kako voziti v novih razmerah, kako zagotoviti varnost voznikom, kar je seveda naša temeljna zahteva in pričakovanje, da lahko izvajamo javno službo, in kako zagotoviti, da bo za potnike zagotovljena tista varnost v prometu, ki je bila že doslej najboljša. Javni potniški promet je najbolj varen promet, vsaka naša vožnja z osebnim avtomobilom je 20-krat bolj nevarna, kot ko se usedete v vozilo javnega potniškega prometa. Ampak bomo upoštevali tudi te zahteve za zdravje. In tu smo v zelo tesnem sodelovanju z Nacionalnim inštitutom za javno zdravje. Prav zdaj imamo intenzivno konferenco, ko iščemo življenjske rešitve, ker tudi mi se srečujemo z enakim problemom kot celotno področje izobraževanja. Mi vemo, da je število šolskih objektov omejeno, ampak omejeno je tudi število avtobusov in število voznikov. In 17 tisoč maturantov, vam zagotavljam, da vozimo brez težav. Vseh študentov in vseh dijakov, ki jih bomo začeli voziti 1. septembra, vsaj pričakujemo, bi pod sedanjimi pogoji ne mogli voziti. Trenuten pogoj je, da imamo v 55-sedežnem avtobusu 9 potnikov. To je tista ločenost med njimi, ki zagotavlja optimalno varnost in zdravje. Ampak, seveda, petkrat več potnikov, ki jih bomo odpeljali jutri, bi zahtevalo seveda petkrat več vozil in voznikov, ki jih ta Slovenija enostavno nima. In to je tisto, kar je tudi naša zelo prijazna prošnja ministrstvu, pristojnemu za izobraževanje, da bomo čez poletje intenzivno iskali rešitve, morda tudi normativne, da bi se začetki pouka prilagajali, da bi z istim vozilom dve šoli odpeljali. Da bi reševali tudi kakšne take stvari, ki so zelo življenjske, zato da bomo zagotovili zdravje potnikov in njihovo možnost, da uporabljajo javni prevoz. Tako ste 11. maja 2020 vabljeni, da poskusite javni prevoz v novih pogojih.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Besedo je želela še ministrica in nato tudi predlagatelj.</p>
            </sp>
            <sp who="KustecLipicerSimona">
               <speaker>DR. SIMONA KUSTEC:</speaker>
               <p>Hvala lepa, predsednica. Bi na koncu potem povzela vse, ker razumem, da smo časovno omejeni.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>V redu.</p>
               <p>Predlagatelj je želel besedo. Izvolite, imate besedo.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala.</p>
               <p>Najprej bi se res iskreno zahvalil vsem vabljenim, ki ste podali svoja mnenja, čeprav se tudi vaša mnenja nekoliko razlikujejo, kar pa je razumljivo, če živimo v demokraciji.</p>
               <p>V Listi Marjana Šarca smo po teh stališčih zelo veseli in zadovoljni, da smo to sejo sklicali in odprli polje diskusije, ki je očitno do sedaj ni bilo. Nenazadnje vas je velika večina predstavnikov povedalo, da komunikacija ni potekala na pravilen način oziroma da še vedno nimate vseh informacij, ki bi jih morali imeti.</p>
               <p>Veseli me tudi, da je bilo izpostavljeno, kar se velikokrat pozablja pri raznih delovnih skupinah na ministrstvu, da praktiki niso vključeni. Tudi sam sem po izobrazbi profesor, imam veliko stikov s profesorji, učitelji, in žalosti jih, ko se neke strokovne skupine delajo, da so skorajda vedno praktiki izvzeti iz tega. Se pravi, moramo imeti vključene tako tiste profesorje, predavatelje, znanstvenike, ki so na univerzah, kot tudi praktike.</p>
               <p>Še posebej bi se zahvalil Nacionalnemu inštitutu za javno zdravje, ki v teh časih daje mnenja, in želim si, da bi se vi vrnili pred mikrofone in mirili javnost, ker je vseeno nekoliko lažje in bolj zaupljivo poslušati zdravnike kot neke govorce.</p>
               <p>Prav tako bi posebej zahvalil gospodu Štefancu, ki nam je na nekoliko drugačen način predstavil številke, ki se mogoče do zdaj v javnosti niso pojavljale, pa tudi z nekoliko drugačnega kota gledamo na to sliko.</p>
               <p>Če je bila ta generacija dijakov prikrajšana za marsikaj - zdaj očitno ne boste imeli maturantskih plesov in zaključnih izletov, ampak boste že, če se lahko pošalim, na študiju to nadoknadili -, me pa veseli, da se v mlajših generacijah spet vzbuja neka kritična miselnost, saj menim, da marsikateri generaciji to manjka, in več mladih se bo aktiviralo, več bomo oziroma boste lahko naredili v prihodnosti. Tako le bodite še naprej glasni.</p>
               <p>Upam, da smo ministrici s temi vprašanji dali jasno vedeti, da je mnogo več vprašanj, kot ima ona odgovorov, in da bodo od sedaj naprej nekoliko bolj resno, če se lahko tako izrazim, odgovarjali na ta vprašanja.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. To je bil predlagatelj.</p>
               <p>Naj napovem, da moramo ob pol treh izprazniti dvorano. Zdaj smo v bistvu izčrpali vse, ki so želeli razpravljati, kar se tiče vabljenih, zato sem imela namen dati besedo še predlagatelju, ki jo je seveda dobil, in zdaj še ministrstvu, če želi, in potem bi sejo prekinili in jo nadaljevali ob prvem možnem terminu, ki bo dan s strani strokovnih služb.</p>
               <p>Želi ministrstvo besedo? Izvolite, ministrica, imate besedo.</p>
            </sp>
            <sp who="KustecLipicerSimona">
               <speaker>DR. SIMONA KUSTEC:</speaker>
               <p>Hvala lepa, predsednica.</p>
               <p>Zdaj bom podala odzive na vsa vaša mnenja, vse vaše ocene, za katere se zahvaljujem. Pomembno se mi zdi, da se odzovem sama, ker zdaj s to novo informacijo z nadaljevanjem, žal, ne morem zagotoviti, da bom lahko osebno prisotna, sicer pa bo državni sekretar v primeru, da sama ne bom mogla biti prisotna. Ta današnji dan je bil pomemben, da sem tu, ker je prvi glas demokracije v parlamentu in je pomembno, da ga tudi izvršni del oblasti na ta način sporoča poslancem in javnosti. Je pa to pomenilo, da danes nismo uspeli dokončati tistega, kar bi nam omogočilo, da bi lahko v ponedeljek že bolj celovite informacije posredovali naprej, tako ta proces malce premikamo; in to je tudi prvi odziv na to, kaj se dogaja ta trenutek. V ponedeljek, namesto danes, bo sklican znotraj ministrstva ta nadaljevalni usklajevalni sestanek, na katerem bodo vsi ključni že večkrat omenjeni predstavniki sodelovali. S tem namenom, da bomo lahko na šole najkasneje do četrtka naslednji teden, kar se tiče mature, tudi do dijakov posredovali vsa potrebna navodila, smernice, pa tudi protokole, ki se vežejo tako na izobraževalni del, povezan z vračanjem oziroma z informacijo za vse ostale o nadaljevanju izobraževanja na daljavo in povezan s protokolom glede varovanja in vseh potrebnih zaščitnih ukrepov v tem pogledu. Zelena luč včeraj na Vladi torej je bila dana v smeri, da nadaljujemo z aktivnostmi, zato da pride do postopnega odpiranja in delnega odpiranja vzgojno-izobraževalnih ustanov z 18. 5. 2020. Kaj to zelo konkretno pomeni? To pomeni, da bomo pod vsemi zelo, zelo restriktivnimi omejitvenimi pogoji in v sodelovanju z vsemi vpletenimi odpirali vrtce, potem prvo triado v osnovnih šolah, zaključni razred v osnovni šoli, potem glasbene šole, z izjemo orkestrov in zborov, ker najverjetneje to ne bo možno, šole s posebnimi potrebami. Prav tako na podlagi ocene šol oziroma strokovnega dela bodo zaradi manjšanja socialnih razlik, ki so povezane prvenstveno z osvajanjem znanja v tem obdobju, v šolo vabljeni tudi učenci, ki potrebujejo dodatno dopolnitev znanja, osvojenega v tem obdobju še v razredih, se pravi, gre za učence, ki so negativno ocenjeni in na ta način potrebujejo spodbudo. Razmišlja se - to je tisto, kar moramo še doreči, preden posredujemo naprej - o nekih prilagojenih oblikah poučevanja v teh primerih, neke vrste, recimo temu, obogatenega dopolnilnega pouka za te učence. Podobna je pa potem tudi odločitev za srednje šole, se pravi, za tiste dijake, ki imajo tovrstne težave, se vrnejo. In potem zaključni letniki, prvenstveno zato, da se pripravijo v teh dveh tednih pred začetkom preverjanj znanj, zaključnih izpitov in mature, na ta proces. Skratka, kaj želim povedati? Postopoma, delno bomo odpirali, toliko, kolikor nam bodo omogočale na eni strani fizične danosti, na drugi strani pa tudi rezultati in odzivi izvajanja aktualnega sistema, ki, kot rečeno, generalno poteka dobro in z njim lahko dosegamo tiste osvojene standarde, ki omogočajo, da bomo lahko tudi formalno rekli, da je bil učni proces glede na kurikularne zahteve in pogoje tudi osvojen v tem šolskem letu.</p>
               <p>Zelena luč včeraj na Vladi torej je bila dana v smeri, da nadaljujemo z aktivnostmi, zato da pride do postopnega odpiranja in delnega odpiranja vzgojno-izobraževalnih ustanov z 18. 5. 2020. Kaj to zelo konkretno pomeni? To pomeni, da bomo pod vsemi zelo, zelo restriktivnimi omejitvenimi pogoji in v sodelovanju z vsemi vpletenimi odpirali vrtce, potem prvo triado v osnovnih šolah, zaključni razred v osnovni šoli, potem glasbene šole, z izjemo orkestrov in zborov, ker najverjetneje to ne bo možno, šole s posebnimi potrebami. Prav tako na podlagi ocene šol oziroma strokovnega dela bodo zaradi manjšanja socialnih razlik, ki so povezane prvenstveno z osvajanjem znanja v tem obdobju, v šolo vabljeni tudi učenci, ki potrebujejo dodatno dopolnitev znanja, osvojenega v tem obdobju še v razredih, se pravi, gre za učence, ki so negativno ocenjeni in na ta način potrebujejo spodbudo. Razmišlja se - to je tisto, kar moramo še doreči, preden posredujemo naprej - o nekih prilagojenih oblikah poučevanja v teh primerih, neke vrste, recimo temu, obogatenega dopolnilnega pouka za te učence. Podobna je pa potem tudi odločitev za srednje šole, se pravi, za tiste dijake, ki imajo tovrstne težave, se vrnejo. In potem zaključni letniki, prvenstveno zato, da se pripravijo v teh dveh tednih pred začetkom preverjanj znanj, zaključnih izpitov in mature, na ta proces. Skratka, kaj želim povedati? Postopoma, delno bomo odpirali, toliko, kolikor nam bodo omogočale na eni strani fizične danosti, na drugi strani pa tudi rezultati in odzivi izvajanja aktualnega sistema, ki, kot rečeno, generalno poteka dobro in z njim lahko dosegamo tiste osvojene standarde, ki omogočajo, da bomo lahko tudi formalno rekli, da je bil učni proces glede na kurikularne zahteve in pogoje tudi osvojen v tem šolskem letu.</p>
               <p>Naslednja zadeva, kar se tiče vrtcev. Zelo pomembna informacija, ja, glede teh zahtevkov za izplačila. Danes, preden sem šla v Državni zbor, sem še pogledala uradni dopis, za katerega upam, da ste ga zdaj vmes tudi že po uradni poti prejeli, kje je bila zagata. Gre za drugačen, recimo temu, covid zakon, prilagojen sistem financiranja, in smo ga morali v resnici usklajevati. Kako bo v grobem potekalo - natančno navodilo boste dobili v okrožnici -, občine bodo zbrale vaše zahtevke in jih potem posredovale na naše ministrstvo, mi pa to potem vrnemo, izplačamo in vrnemo nazaj. Tako je to zdaj urejeno; je pa res trajalo malo dlje, ker je bilo treba povsem na novo ta sistem zgraditi, za kar se vam opravičujemo. Vendar pa nikoli ni bilo dileme, da karkoli ne bi prišlo do vas.</p>
               <p>Naslednja stvar, zelo pomembna, ki je bila izpostavljena. Aha, še ta informacija, vključenost vseh v te procese, ki se odvijajo pod okriljem ministrstva. Ministrstvo, morate razumeti, sodeluje s tistimi institucionalnimi predstavniki, ki so predvideni po zakonu. In v tem smislu, če bi želeli z vsemi, potem govorimo skorajda o polovici celotne populacije v državi, to pač fizično ni izvedljivo. Tako prihajajo predstavniki tistih institucionalnih skupin, organizacij, ki so za to tudi predvideni v zakonodaji. V imenu učiteljev razumemo, da so to v prvi vrsti predstavniki ravnateljev, tako so oni ves čas vabljeni, prav tako tudi pri vsebinskih zadevah, zdaj pa še prav posebej tudi predstavniki sindikatov. Tako je to v tem smislu, kar se tiče institucionalnega. Smo pa seveda pozorni, tudi če prihajajo kakršnekoli iniciative oziroma opozorila s strani učiteljev neposredno, tudi na vse te informacije.</p>
               <p>Kar se tiče stroke, prav tako podobna zgodba. V institucionalnem smislu je Zavod Republike Slovenije za šolstvo, recimo temu, izobraževalni NIJZ, skratka, on je tisti, ki daje zeleno luč na koncu potem v strokovnem smislu. In Zavod za šolstvo deluje na način, da vedno deluje timsko, po skupinah. Kar pomeni, da so v teh skupinah, tudi različnih poročil, smernice in navodil, ki so pripravljena, vedno vključeni tudi številni zunanji predstavniki, tako iz teorije kot iz prakse, kot iz vsakodnevnega življenja, in to tudi spoštujemo. Je pa seveda tudi tule stroka različnega mnenja, kar je prav, in s tem namenom imamo znotraj oziroma na ravni ministrstva organiziranih oziroma vzpostavljenih več strokovnih svetov, ki potem dajejo tudi v tem smislu neka strokovna mnenja, ocene in pomagajo pri nadaljnjem razvoju na svojih strokovnih področjih. Prav z njimi smo se dober teden nazaj dobili, z glavnim namenom, da se pripravimo, skupaj z neko celovito idejo, na kakšen način bomo evalvirali to, kar se je zgodilo, z namenom, da bomo pripravili potem celovit predlog, kako naprej v teh novih danih okoliščinah. In kar veliko predstavnikov, ki vas danes sedi tule, od dr. Štefanca, prof. Grmekove in dr. Logaj je bil tudi z nami, ste bili tam. Se pravi, ta del strokovnih svetov je tisti ključni možganski trust izobraževanja države v tem strokovnem smislu, ki bo in bo tudi moral v tem obdobju opraviti svoje poslanstvo. Kaj je pomembno? Pomembno je, da veste, da mi spremljamo procese kolikor to pač v okviru svojih pristojnosti smemo. To, kar počnemo zdaj v tem obdobju, je, da imamo informacije - predvsem na začetku smo jih morali pridobiti -, ali so šole vključene v sistem izobraževanja na daljavo ali niso in v kakšnih oblikah so vključene. Prav tako smo morali imeti tudi informacijo, na kakšen način so vključeni zaposleni v svoje delo, predvsem z namenom tega, da smo lahko spremljali in da smo na podlagi teh ocen zaključili, ali smo postavili sistem spet nazaj na pot, ki pelje naprej; to smo morali delati zaradi tega. V tem času zdaj, pa tako kot pravilno opozarjate, bomo in že pridobivamo tudi podatke, na kakšne različne načine so posamezne šole pristopale, kako so preverjale znanje in kako so ga ocenjevale. Sklepi so bili vmes sprejeti tudi v luči drugačnih okoliščin, ki nam bi še vedno omogočale, da sprejmemo oziroma da potrdimo izvedbo kurikuluma do konca šolskega leta, ker je predpogoj, a veste, za to, da lahko rečete, da so učenci zaključili šolanje v enem šolskem letu. In ti sklepi so zelo, zelo usmerjali v to, kar tudi sami danes pomembno opozarjate - v nek tak prijazen usmerjevalen, spodbuden, mehak, strokovno vi temu pravite formativni način preverjanja dosežkov, kot smo rekli, v aprilu, in potem ocenjevanja, spet tega tipa, v maju. Zakaj je to potrebno? Zaradi tega, ker je to predvideno v učnih načrtih, v kurikulumu, ki je bil potrjen, in na podlagi njega, če ga bomo izpeljali do konca, bomo lahko rekli, da smo naredili šolsko leto. Če bomo tu delali spremembe, gremo v spremembo kurikuluma in smo v podobnih zakonskih težavah, kot bi bili, recimo, če ne bi imeli mature. Ampak smo to prilagodili in prepustili dokončni presoji, avtonomiji učiteljev, profesorjeve, na kakšen način bodo ta preverjanja in potem ocenjevanja tudi izpeljali. Jim zaupamo in vemo, da bodo to naredili tako, da bo najbolj prav in da bo to spodbujalo učence k temu, da bodo uspešno zaključili v juniju svoje izobraževanje v tem šolskem letu in potem prišli tudi dobro in pozitivno motivirani jeseni v eni od oblik, kakršno bo od nas terjala narava razmer, nazaj v izobraževanje.</p>
               <p>Kar bi še omenila za konec. Kar nekaj sklepov, kar nekaj smernic je bilo že sprejetih kot neposreden odziv na situacijo, v kateri smo sedaj. In verjemite mi, če bo tudi v prihajajočih tednih to terjala od nas situacija, bomo pa še kakšne tudi pripravili. Tisto, česar se moramo zavedati, je sledeče - smo v razmerah, kjer nas mora zdajle potreba življenja pa človeškega pristopa voditi k temu v prvi vrsti, potem pa, da tudi ta pravni del nekako temu ustrezno, če je potrebno, dopolnimo oziroma preoblikujemo. Vendar pa ne absolutističen način, kot je, da bi ukinjali kakšna pravila, ki bi pomenila, da v bistvu rušimo vzpostavljen sistem izobraževanja. Za to niti ni potrebe, in zato, kot rečeno, smo tudi aktivirali izobraževanje na daljavo. Spomnim se, prvi teden, ko so nekatere šole že zelo samoiniciativno v ta sistem šle, kar nekaj pa še ne, pa so se pojavljala ena prvih medijskih vprašanj, ha, ali bomo zdaj šli v šolske počitnice, ali bomo imeli šolske počitnice, ali bomo prestavljali šolske počitnice. Če ne bomo nadaljevali izobraževanja, da, potem jih bomo morali prestaviti. Če pa bomo našli drugačno pot, proti istemu cilju, to je, da pridemo uspešno do zaključka šolskega leta, potem pa ne bo potrebno in smo jo našli. In smo jo našli v obliki izobraževanja na daljavo. Ampak, kot rečeno, skupaj smo to lahko naredili. Tisto, kar pa je, tako kot smo tudi zelo dobro slišali, odgovornost in pristojnosti države je, da skrbi za pogoje, da se lahko izobraževalni sistem pelje dalje. Kako, na kakšen način, v vsebinskem smislu, je pa že potem to prilagojeno v tem trenutku tudi nekim aktualnim presojam tudi strokovnega dela.</p>
               <p>Skratka, spremljamo to, kar se dogaja sedaj, zato da spremljamo izkušnjo, ki nam bo pomagala narediti sistem za naprej. Tudi ko se bomo zdaj vrnili nazaj s temi skupinami, ki sem vam jih omenila, v organizirano obliko vzgoje in izobraževanja, bomo zelo, zelo pozorno opazovali, kako ta sistem zdaj drugačnega vračanja v resnici funkcionira, kaj je tisto, kar je dobro, kaj je tisto, kar bo moralo ostati norma tudi za jesen, kje so zagate, kje so problemi, na kaj moramo biti pripravljeni, na kaj se bomo morali prilagoditi. Skratka, budno, budno na vseh ravneh to počnemo in bomo zelo hvaležni za vse vaše odzive, pripombe in vlogo, ki jo boste pri tem odigrali, nekateri od vas kot predstavniki oziroma kot glas stroke, nekateri od vas kot glas ljudstva, nekateri od vas tudi kot glas, verjamem, da boljših razvojnih predlogov za naprej.</p>
               <p>Toliko zaenkrat. Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Imamo postopkovno, gospod Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospa predsednica.</p>
               <p>Spoštovana ministrica, poslanke in poslanci, predvsem pa spoštovani gostje v Državnem zboru!</p>
               <p>Želim samo proceduralno predlagati, spoštovana predsednica, da nadaljujemo to sejo takoj po končani izredni seji Državnega zbora, ki se začne ob 15.00. Dovolite, da to argumentiram, prvič, to ne bo prvič v zgodovini Državnega zbora, pa verjetno tudi ne zadnjič. Drugič, zadeva je tako aktualna, da prelagati glasovanje na naslednji teden, pomeni, da je to samo formalizem. Tretjič, poslušali smo minute, desetine minut relativno praznih besed, zdaj je čas, da tudi poslanci povemo svoje mnenje, zlasti zato, ker so se dijaki izpostavili, mi smo tu predvsem zaradi dijakov. In danes iti narazen, da bomo glasovali, zato ker so se oni izpostavili, naslednji teden, je nespoštovanje do ljudi. Zato bi res predlagal, gospa predsednica, pa tudi vsem vam, ki ste danes tu prisotni, počakajte, prosim lepo, to uro, da mi zaključimo izredno sejo Državnega zbora in potem nadaljujemo to sejo do zaključka. To je treba narediti tudi iz spoštovanja do stroke in do dijakov, ki so se izpostavili.</p>
               <p>Hvala, gospa predsednica.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>
                  <stage>/ oglašanje v ozadju/</stage> Seveda, ja, bom dala besedo predlagatelju.</p>
               <p>Nadaljevali bomo dvajset minut po zaključeni seji; kdaj točno bo to, ne vemo. Je pa tako, da vsem vabljenim, ki so dobili besedo, ni treba čakati na to, ker bodo v nadaljevanju razpravljali v glavnem poslanke in poslanci. Kdaj bo to, ne vemo. Zaradi varnostnih ukrepov pa predlagam, da je to 20 minut, ne 15, kot je ponavadi, ker mislim, da bo treba vse razkužiti in bo približno 20 minut časovno zadostovalo.</p>
               <p>Predlagatelj, imate besedo, izvolite.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala. Hotel sem dodati, da se popolnoma strinjam s predlogom kolega Židana. Nenazadnje potrebujemo odgovore, pa tudi sklepi, ki smo jih pripravili, gredo v tej smeri, da dokaj hitro ministrstvo odreagira. In v teh časih, ko imamo nešteto kriznih sej, če lahko tako rečem, sklicanih iz ene ure v drugo, mislim, da je smotrno, da po izredni seji Državnega zbora nadaljujemo sejo odbora.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Torej, nadaljevali bomo 20 minut po zaključeni seji Državnega zbora.</p>
               <p>S tem prekinjam to točko dnevnega reda in sejo. Hvala lepa vsem.</p>
               <stage type="time">Seja se je končala 30. aprila 2020 ob 14. uri.</stage>
            </sp>
         </div>
      </body>
   </text>
</TEI>
