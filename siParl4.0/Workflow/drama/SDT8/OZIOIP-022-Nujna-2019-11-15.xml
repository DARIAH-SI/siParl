<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIOIP-022-Nujna-2019-11-15">
   <teiHeader>
      <fileDesc>
         <titleStmt>
            <title>Odbor za infrastrukturo, okolje in prostor</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-022-Nujna-2019-11-15.OZIOIP" n="022">
               <name>Nujna</name>
               <date when="2019-11-15"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-022-Nujna-2019-11-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-022-Nujna-2019-11-15.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA INFRASTRUKTURO, OKOLJE IN PROSTOR</stage>
            <stage type="session">22. nujna seja</stage>
            <stage type="date">(15. november 2019)</stage>
            <stage type="chairman">Sejo je vodil Edvard Paulič, predsednik odbora.</stage>
            <stage type="time">Seja se je začela ob 17.03.</stage>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Spoštovani in spoštovane. Pričenjam 22. nujno sejo Odbora za infrastrukturo, okolje in prostor, in vse prisotne prav lepo pozdravljam.</p>
               <p>Obveščam vas, da so se opravičili naslednji člani in članice odbora: Luka Mesec, Željko Cigler in pa Nataša Sukič, na seji pa kot nadomestni člani odbora sodelujejo: namesto poslanca Zvonka Černača poslanec dr. Anže Logar in namesto poslanke Lidije Divjak Mirnik poslanka Tina Heferle.</p>
               <p>Prehajamo na določitev dnevnega reda seje odbora. S sklicem seje ste prejeli naslednji dnevni red. Predlog priporočila v zvezi z zaščito pitne vode na območju ljubljanskega vodonosnika. Ker v poslovniškem roku nisem prejel nobenega predloga za spremembo dnevnega reda, je ta določen, kot ste ga prejeli s sklicem seje odbora. Prehajamo torej na <title>1. IN EDINO TOČKO DNEVNEGA REDA – PREDLOG PRIPOROČILA V ZVEZI Z ZAŠČITO PITNE VODE NA OBMOČJU LJUBLJANSKEGA VODONOSNIKA,</title> ki ga je Državnemu zboru skupaj z zahtevo za izredno sejo Državnega zbora v obravnavo posredovala skupina poslank in poslancev s prvopodpisanim Danijelom Krivcem.</p>
               <p>Prehajamo torej na <title>1. IN EDINO TOČKO DNEVNEGA REDA – PREDLOG PRIPOROČILA V ZVEZI Z ZAŠČITO PITNE VODE NA OBMOČJU LJUBLJANSKEGA VODONOSNIKA,</title> ki ga je Državnemu zboru skupaj z zahtevo za izredno sejo Državnega zbora v obravnavo posredovala skupina poslank in poslancev s prvopodpisanim Danijelom Krivcem.</p>
               <p>Za obravnavo je bilo posredovano naslednje gradivo: zahteva Poslanske skupine SDS za sklic izredne seje Državnega zbora s predlogom priporočila z dne 11. 11. 2019, mnenje Zakonodajno-pravne službe z dne 14. 11. 2019, mnenje Vlade z dne 15. 11. 2019, mnenje Varuha človekovih pravic z dne 12. 11. 2019 in pripombe Tomaža Ogrina z dne 15. 11. 2019.</p>
               <p>Rok za vlaganje amandmajev je do konca obravnave predloga priporočila na seji odbora. Do sedaj sta bila vložena amandmaja Poslanske skupine SDS k 1. in 2. točki predloga priporočila. Vsa navedena gradiva so objavljena na spletni strani Državnega zbora.</p>
               <p>Na sejo so bili za obravnavo te točke povabljeni: predlagatelj Poslanska skupina SDS, Vlada, predsednik Marjan Šarec, Ministrstvo za okolje in prostor, Ministrstvo za kmetijstvo, gozdarstvo in prehrano, Mestna občina Ljubljana, župan Zoran Janković, Inšpektorat Republike Slovenije za okolje in prostor, vršilec dolžnosti direktorja dr. Dragan Matić, varuh človekovih pravic Republike Slovenije, Upravna enota Ljubljane izpostave Moste-Polje, vodja izpostave je Ladislav Košiček, javno podjetje VOKA SNAGA, d. o. o., strokovni sodelavec Inštituta Jožef Štefan mag. Tomaž Ogrin, Alpe Adria Green ter predstavnika krajanov Aleš Mrzel in Brane Grad.</p>
               <p>Pričenjam torej drugo obravnavo predloga priporočila, v kateri bomo na podlagi 171. člena v povezavi s 126. členom Poslovnika Državnega zbora opravili razpravo in glasovanje o posameznih delih oziroma točkah predloga priporočila.</p>
               <p>Najprej dajem besedo predstavniku predlagatelja, da nam poda dopolnilno obrazložitev.</p>
               <p>Dr. Logar, izvolite.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Hvala, predsednik.</p>
               <p>Zdaj, v nekem civiliziranem svetu na splošno velja, da ne opravljaš potrebe v krožnik, iz katerega potem ješ. Po analogiji tega ne gradiš kanalizacijskega voda čez vodno zajetje, iz katerega se črpa voda za glavno mesto in v katerem je v bistvu shranjena najboljša voda, ki je praktično ni treba kemično ali kako drugače obdelati, zato da lahko ljudje iz pipe pijejo pitno vodo.</p>
               <p>Vendar, Mestna občina Ljubljana nad vodovarstvenim zajetjem Kleče gradi kanalizacijski vod do centralne čistilne naprave. Zdaj, po mnenju civilnih iniciativ in nevladne organizacije Alpe Adria Green se projekt realizira na osnovi neprimernega prostorskega akta za vodovarstveno območje od Broda do Ježice, kar je bilo že večkrat izpostavljeno. In kot je omenjena organizacija večkrat pisala okoli raznoraznim deležnikom.</p>
               <p>Zdaj, Alpe Adria Green, ki je v izboru najbolj neekološke osebnosti leta na vrh črne liste za leto 2018 uvrstila ravno Mestno občino Ljubljana zaradi tega projekta, je pred časom pripravila precej obsežno analizo, v kateri med drugim piše, citiram: »Grožnja onesnaženja vodonosnika iz kanala C0 je objektivno prisotna. Poškodbe kanala C0 in iztekanje nevarnih odpadnih voda v vodonosnik bi oslabili njegovo funkcijo prečiščevanja vode iz reke Save. Ljubljana bi lahko izgubila ta nenadomestljivi vodni vir in ostala brez pitne vode.«</p>
               <p>Skrbi dejstvo, da je Mestna občina Ljubljana kanalizacijo umestila na traso dovozne poti, katere lastnica je, ki ne poteka po ravni črti čez polje, ampak se vseskozi zavija in križa z različnimi koti, ki so precej neugodni za varnost celotnega projekta. Zaradi neravne trase je tako celoten projekt oziroma celotna infrastruktura izpostavljena bistveno višjim strižnim in ostalim tveganjem pri zvijanju tega v primeru kakršnih koli gibanj Zemlje.</p>
               <p>Treba je opozoriti, da ta objekt se postavlja na traso, ki je tudi potresno zelo ogrožen, v geološkem poročilu je jasno navedeno, na koliko časa se v tem delu izvaja ali pa lahko pride do potresa, in <stage>/ nerazumljivo/</stage>, prej ali slej bo na tem področju udarila zemlja in posledice tega si ne znamo danes niti predstavljati. Že na prejšnji seji maja smo govorili o postopku oblikovanja gradbenega dovoljenja, ki je bil tudi po mnenju krajanov izpeljan s prevaro, kjer se je govorilo najprej o poenostavljenem projektu, zato da bi prišlo do gradbenega dovoljenja, no, pa se je ugotovilo, da gre za zahteven projekt. Da je sporen, je celo predstojnik Upravne enote Moste-Polje na seji maja povedal, da gre za sporno gradbeno dovoljenje. Je pa, kot jasno, pravnomočno, ker je nastalo v tajnosti, tako da se niti krajani niso mogli pravočasno pritožiti.</p>
               <p>Zdaj, okoljevarstveniki opozarjajo tudi, da, kot sem že prej omenil, gre za aktivno geološko prelomnico, ki je le sto metrov pod površjem in razpolavlja vodonosnik od Broda do Ježice. Na tem mestu se dogajajo tudi do pet metrov visoka nihanja podtalnice, kar močno ogroža ali pa vpliva na samo stabilnost sistema, ki ga ta objekt ali pa ta infrastruktura predstavlja.</p>
               <p>Zdaj, strokovnjaki s področja komunalnega inženirstva, geomorfologije, varstva okolja, hidrogeologije in drugih sorodnih strok so prav tako ocenili, da predvidena izvedba ne omogoča popolne neprepustnosti kanala za fekalije in je pitna voda bakteriološko hudo ogrožena, saj ni vododržne plasti, ki bi pod kanalom ležečo podtalnico varovala pred izlivi.</p>
               <p>Še posebej velja to opozoriti ob dejstvu, da je bila 17. Novembra 2016 v Državnem zboru Republike Slovenije izglasovana dopolnitev Ustave 70. člena, tako imenovani 70.a člen, ki pravi, da ima vsak pravico do pitne vode, da so vodni viri javno dobro <stage>/ nerazumljivo/</stage> države in da vodni viri služijo prednostno in trajnostno oskrbi prebivalstva s pitno vodo.</p>
               <p>Kdor to ogroža, ogroža ustavno varovano pravico do pitne vode. Gre tudi za pravico, ki presega pristojnosti Mestne občine Ljubljana, pristojnosti tistega, ki investira oziroma izvaja tak projekt, gre za, v bistvu, projekt, ki je nacionalnega pomena in ki je ustavno varovana kategorija za zaščito pitnih oziroma vodnih virov.</p>
               <p>Zdaj, glede na vse navedeno, glede na večkratna opozorila tako s strani okoliških prebivalcev kot okoljskih organizacij kot tudi strokovnjakov, upravičeno skrbijo nepravilnosti v samem postopku, ki ne dajejo zaupanja v premišljenost in dobronamernost projekta. Lastniki kmetijskih zemljišč, ki nasprotujejo temu kanalu prek vodovarstvenega območja so gradbincem, kot vemo, z lastnimi telesi in traktorji začeli oziroma poskušali preprečiti poseg, ampak mestni oblasti in investitorju je pač očitno za pravico do pitne vode malo mar. Pri tem pa mu očitno suportira tudi določene veje oblasti, ki na relativno nenavaden način izvajajo svoja pooblastila. Pa mogoče o tem se bomo malo, trenutek kasneje.</p>
               <p>Prej sem že omenil, v uvodu, da gre za kanalizacijski vod čez vodovarstveno območje. Kljub temu pa za ta projekt ni bila opravljena presoja vplivov na okolje. Lučaj stran je pokopališče, šentviško, ker ga ne smejo širiti, ne smejo širiti zaradi vodovarstvenega območja. Ne smejo prestaviti zidu zaradi domnevnega vpliva na podtalnico. Dovolijo brez presoje vplivov na okolje pa prevoz ali pa prenos velike količine kanalizacije, torej iztrebkov, čez vodovarstveno območje. Razumi, kdor more.</p>
               <p>V tem projektu se tudi ne spoštuje zasebne lastnine, kot je bilo jasno prikazano v zadnjem času, ko je Mestna občina Ljubljana, investitor skupaj s policijo odstranjeval lastnike tistih zemljišč in kjer so izvajali projekt po trasi, kjer sploh ni služnosti. Torej po tistem delu trase zasebne lastnine, kjer izvajalec del sploh nima služnosti, je policija pomagala Mestni občini Ljubljana oziroma investitorju, da je uporabil silo in začel izvajati to, ta projekt. Dela se izvaja tudi zunaj dovoljenega, gradbenega dovoljenja. Gradbeno dovoljenje dovoljuje posege v pasu pest metrov, izvaja se pa dela na 12 metrih ali celo 16 metrih širine. Kljub temu se to nemoteno izvaja naprej.</p>
               <p>Zdaj, v oči bode pa tudi zlizanost mestne oblasti, očitno, z delom Okrožnega sodišča v Ljubljani. Zdaj pred sabo imam sklep o začasni odredbi, ki jo je podpisala sodnica Andreja Bedene iz Okrajnega sodišča v Ljubljani, ki je skrajno nenavadno. Pa bom povedal, zakaj je skrajno nenavadno.</p>
               <p>Veste, da v sistemu poznamo, sistemu sodišč poznamo sistem naravnega sodnika. Torej po pripadu zadev, po vrstnem redu dobi material tisti sodnik, ki pač pride na vrsto. V tem primeru neverjetno ista sodnica dobi postopek, ko odloča o vsebini tega primera, in tudi potem, ko odloča o začasni odredbi. Nenavadno, pa je Okrajno sodišče v Ljubljani največje in ima največ sodnikov, pa ravno pri tem projektu naleti na vedno isto sodnico. In kar je še bolj nenavadno, sodnica, ki odloča o vsebini in ve, da na tistem delu ni služnostne pravice ravno zaradi domnevne služnostne pravice, potem da začasno odredbo, da je treba s pomočjo policije umakniti vsakega, ki se upira zoper tega, tudi lastnika zemljišča. In za vsak dan, ko se lastnik zemljišča postavi v bran svoji lastnini, svojemu zemljišču, mu zagrozi s 5 tisoč evri kazni. V Sloveniji, v 21. stoletju.</p>
               <p>Da pa bom še bolj nazoren, pa bom prebral tale sestavek iz te začasne odredbe, ki v bistvu pove dimenzijo celotne zgodbe. 12. točka, in sicer, citiram: »Da je neko dejanje ali skupino povezanih ravnanj mogoče uvrstiti pod pravni standard nasilja, ni potrebno, da teče kri in pojejo pesti. Organiziranje občanov, postavitve fizičnih ovir oziroma barikade in organiziranje varnostne službe ter končno fizično onemogočanje prehoda in pričetka del s postavljanjem ljudi pred premikajoči gradbeni stroj vsekakor predstavljajo dejanja uporabe sile in jih je potrebno z začasno odredbo prepovedati.«</p>
               <p>Si predstavljate? Ste na svojem zemljišču, s svojim telesom branite svojo lastnino pred bagrom, pa ste vi tisti, po mnenju sodnice Bedene, ki izvajate nasilje, ne pa tisti traktor, ki gre proti vam in vas lahko vsak hip pomendra. Si predstavljate, do kakšnih absurdov smo prišli na tem projektu, ki samo kažejo, da se nekaterim izjemno mudi ta projekt izpeljati do konca, ki med drugim celotna trasa nima še vseh gradbenih dovoljenj za povezavo celotnega priključka, in kjer postavijo malega človeka, če se tako izrazim, pa je to grd izraz, bom raje rekel poštenega državljana Republike Slovenije, da niti svoje zasebne lastnine pred uzurpacijo oblastnih krogov ne more zaščititi.</p>
               <p>Da je projekt sporen, priča tudi mnenje Zavoda Republike Slovenije za varstvo narave, in to je še iz julija 2019, ki je že v prejšnjih posegih, leta 2013 in 2015, ugotovilo, da je glede na status območja, lokacijo in vrsto posega treba izvesti presojo sprejemljivosti posega na naravo.</p>
               <p>Kaj vam ta stavek pomeni? Da je treba presojo sprejemljivosti posega na naravo izvesti, ARSO je pa pred izdajo teh spornih gradbenih dovoljenj odločilo, da ni treba narediti presoje vpliva na naravo. In si predstavljate, že v tistih začetnih fazah očitna ta presoja ni bila narejena in je bilo torej gradbeno dovoljenje pridobljeno, brez da bi vse institucije dale izrecna dovoljenja, da se ta projekt sploh izvaja.</p>
               <p>In naprej, zavod pravi v tem zadnjem mnenju, citiram: »Tako v tekstualnem kot grafičnem delu takratne projektne dokumentacije ni bilo priloženih detajlov izvedbe povezovalnega javnega cevovoda C0, pač pa le začrtan potek trase cevovoda.</p>
               <p> Si predstavljate? Ni bilo priloženih detajlov izvedbe, ampak samo začrtan potek trase, pa so bila izdana gradbena dovoljenja. Če to ne bode v oči. Na predmetni parceli se je poškodoval del kvalificiranega habitata, ki definira območje Natura 2000, območje <stage>/ nerazumljivo/</stage>, ki na tej parceli ne bo več obnovil.</p>
               <p>Še en dokaz, da se je delalo z buldožerjem, tako kot se dela pred krajani, in da nihče ne more obvarovati, očitno, v tem primeru čiste pitne vode za 300 tisoč Ljubljančanov. In na terenskem ogledu dne 4. 7. 2019 je bilo ugotovljeno, da so se dela na parceli številka 2162 deloma že izvedla, in to, brez da bi ustrezne institucije sploh odobrile oziroma da bi bila vsa dovoljenja že izdana.</p>
               <p>In naprej: »Upravni organ prosimo, da nam po zaključku postopka posreduje izdano gradbeno dovoljenje v tej zadevi.« Skratka, v določenem delu gradbeno dovoljenje sploh še ni bilo izdano, sistem sploh še ni zaključen, kljub temu se pa hiti s tem postopkom, da bi se prehitelo morebitno zadržanje ali pa kakršno koli negativno mnenje, ker če v tem času zaključijo in dokončajo projekt, bodo enostavno rekli, ja, glejte, saj vem, da ni bilo najbolje, ampak zdaj imamo ta projekt že izpeljan, tako da pričakujem, da boste nas podprli.</p>
               <p>Hkrati pa, kot je Ministrstvo za okolje in prostor že večkrat poudarilo, išče izvajalca del, revizorja tega projekta, kar pomeni, da tudi samo Ministrstvo za okolje in prostor ima pomisleke glede tega projekta, in zato je po našem mnenju potreben tehten razmislek o samem celotnem projektu, dokler niso, glede na to, da gre za ustavno pravico do pitne vode, ustavno kategorijo, dokler niso vse zadeve razjasnjene, to ne bo povzročalo nobenih dodatnih stroškov, bo pa zgolj in omogočilo prvič krajanom, da bodo dobili nazaj zaupanje v vladavino, pravo, pravno državo, in pa da se bodo dobili vsi dokumenti, ki jih zakonodaja zahteva, da bodo razjasnjeni vsi dvomi glede okoljske spornosti tega projekta. Zato smo pripravili dva predloga sklepov, ki sta bila potem na podlagi mnenja Zakonodajno-pravne službe tudi usklajena. Tako da sedaj dopolnjujeta, se dopolnjujeta s predlaganimi spremembami, in dovolite, da jih preberem.</p>
               <p>Prvi predlog sklepa; »Državni zbor Republike Slovenije priporoča Vladi Republike Slovenije, da v okviru svojih pristojnosti takoj zagotovi spoštovanje ustavne in neodtujljive pravice do zasebne lastnine ter zaščito vseh virov pitne vode kot ustavno varovane kategorije s pripravo ustreznih zakonskih podlag in podzakonskih predpisov za izvrševanje 70.a člena Ustave Republike Slovenije.«</p>
               <p>In predlog številka 2; »Državni zbor Republike Slovenije priporoča Ministrstvu za okolje in prostor, da v okviru svojih pristojnosti in na podlagi pravnih sredstev, ki jih dopušča veljavna zakonodaja, nemudoma sprejme vse ukrepe, s katerimi bodo pridobitve vse zahtevane dokumentacije v projektu in presojo vplivov na okolje, zadržal oziroma ustavil gradnjo kanalizacijskega kanala C0 na spodnjem kraku od Broda do Ježice.«</p>
               <p>Vmes je prišlo mnenje Vlade Republike Slovenije v zvezi na ta predloga sklepov. Jaz na nek način razumem mnenje Vlade, najlažje je mižati na eno ali obe očesi in počakati, da očitno ta hegemonija, ki še vedno veje iz Mestnega trga 1, zaključi ta projekt, pa ne glede na to, kako brutalna je do krajanov in kako brutalna je do ustavno zaščitene kategorije pitne vode. Ampak, glejte, minister prihaja iz stranke, ki je leta 2014 na vlado šla nekako z nekim sloganom oziroma citatom od Burkeja: »Za zmago zla je dovolj že, če dobri ljudje ne naredijo nič.«</p>
               <p>In mislim, da se pa ne moremo strinjati s tem, kar je Vlada Republike Slovenije v svojem mnenju napisala na koncu, češ, ko se je oprala krivde, in je rekla: »Treba je še dodati, da je za ustrezno pripravljenost projekta, torej tudi v smislu varovanja okolja, odgovoren v prvi vrsti naročnik.« Ne. Gre za ustavno pravico do pitne vode, gre za projekt, ki vpliva na glavni vodni vir za glavno mesto Republike Slovenije, gre za projekt, ki presega, ki presega vlogo in pomen investitorja, je v bistvu državni projekt, glede na to, da zadeva v bistvu, glavni vodni za celotno glavno mesto. In v tem pogledu mislim, da se politika oziroma se vlada ne more otresti te odgovornosti v primeru, da ne bo storila nič, da se pač samo strese iz svojega suknjiča in reče, da je to odgovornost investitorja.</p>
               <p>Ne, to je odgovornost v bistvu tudi vlade. In projekt je zapeljan danes tako daleč, da edini, ki lahko tu kakorkoli naredi, je Ministrstvo za okolje in prostor oziroma Vlada Republike Slovenije. Mislim, da Vlada Republike Slovenije mora prevzeti to odgovornost. In danes bo jasno tudi glede na glasovanje, koliko zelenih in koliko rdečih tipk bo, kdo dejansko je za zeleno, kdo je pa izključno samo za rdečo.</p>
               <p>Toliko z moje strani. Predsednik, hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Besedo dajem<gap n="..."/>
                  <stage>/ oglašanje iz dvorane/</stage>
               </p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Izvolite, gospod Zorčič.</p>
            </sp>
            <sp who="ZorčičIgor">
               <speaker>IGOR ZORČIČ (PS SMC):</speaker>
               <p>Kolega Logar je omenjal eno začasno odredbo. Mi tega nimamo v gradivu pa bi prosil, da nam da izvod kopije zdajle med sejo.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Kolega Logar, je to možno?</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Možno, ja, bo, ja.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>V redu, hvala lepa.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Ja ne, ta je popisana.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Besedo dajem sedaj predstavnici Zakonodajno-pravne službe.</p>
               <p>Gospa Maček Guštin, izvolite.</p>
            </sp>
            <sp who="MačekGuštinŠpela">
               <speaker>ŠPELA MAČEK GUŠTIN:</speaker>
               <p>Hvala lepa.</p>
               <p>Torej, v mnenju smo z vidika naših pristojnosti preučili zahtevo za sklic izredne seje Državnega zbora, ki se nanaša na sprejem priporočila, s katerim se predlaga določene ukrepe Vladi in Ministrstvu za okolje in prostor.</p>
               <p>Poudarjali smo, da je kriterij za dopustnost same zahteve za izredno sejo vprašanje, ali gre za obravnavo zadeve, ki sodi v pristojnost Državnega zbora, pri čemer je treba upoštevati, da ustavni položaj Državnega zbora poleg zakonodajne funkcije vključuje tudi nadzorno in volilno funkcijo. Zato vsebino predloga priporočila presojamo z vidika načela delitve oblasti, po katerem vsaka veja oblasti sme in tudi mora ravnati v skladu s svojo pristojnostjo in ne sme posegati v pristojnosti drugih vej oblasti. Ob tem je treba upoštevati tudi načelo pravne države, po katerem mora biti vsaka pristojnost oblastnih organov vnaprej konkretizirana v pravnih aktih.</p>
               <p>Pri predlogu priporočila je torej treba poiskati ustrezno ravnovesje med pristojnostmi Državnega zbora, ki so odraz v tem primeru zlasti njegove nadzorne funkcije, in pristojnostmi izvršilne veje oblasti, kamor spadata Vlada in Ministrstvo za okolje in prostor. Pri tem je treba paziti tudi na učinek na 120. člena Ustave, ki določa samostojnost uprave, ki je izvršilno-upravni oziroma strokovni del izvršilne veje oblasti, zaradi česar je pomembno, da nosilec zakonodajne funkcije, torej Državni zbor v tem primeru, s prekomerno konkretizacijo in razčlenitvijo normativne podlage izvršilni veji oblasti ne prepreči samostojnega izvajanja te oblasti in prevzemanja s tem povezanih odgovornosti.</p>
               <p>Glede na navedeno v zvezi s predlogom priporočila ugotavljamo naslednje. Prva točka je nejasna glede tega, katera pristojnost vlade je take narave, da bi bilo mogoče vladi predlagati tak ukrep, kot je tam navedeno.</p>
               <p>Druga točka pa je nejasna glede procesnega položaja oziroma situacije, v kateri je konkretna zadeva gradnje kanalizacijskega kanala C0, ker tudi iz gradiva za zahtevo za izredno sejo in iz obrazložitve ni razvidno, ali je za ukrep, ki bi pomenil zadržanje ali ustavitev gradnje, sploh lahko pristojno Ministrstvo za okolje in prostor, ker so v tem primeru že bil izdana gradbena dovoljenja, ki so pač po vsej verjetnosti tudi že pravnomočna.</p>
               <p>Na podlagi naših pripomb je torej treba preveriti, ali so vladi in ministrstvu predlagani ukrepi, ki so v njuni pristojnosti. Zdaj, ugotavljam, da je oslanska skupina SDS, torej predlagatelj, vložila dva amandmaja, kar smo tudi že slišali, kakšna sta. Glede njiju ocenjujem, da ustrezno opravljata pomisleke iz našega mnenja.</p>
               <p>Toliko o našem mnenju, če bo potrebno, se oglasim v nadaljevanju. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Besedo dajem predstavniku Ministrstva za okolje in prostor.</p>
               <p>Državni sekretar, gospod Prijon, izvolite.</p>
            </sp>
            <sp who="PrijonAleš">
               <speaker>ALEŠ PRIJON:</speaker>
               <p>Hvala lepa za besedo. Lepo pozdravljeni, spoštovani predsedujoči, spoštovani, spoštovane poslanke in poslanci, člani odbora ter ostali sodelujoči na tej seji.</p>
               <p>Na začetku bi najprej povedal malo zgodovino pa malo pojasnil ta projekt C0, potem bi pa še izrazil stališče našega ministrstva.</p>
               <p>Pravica do pitne vode je bila vpisana v slovensko Ustavo v letu 2016, s čimer je bila ta pravica na mednarodni ravni priznana leta 2010, v Republiki Sloveniji zaščitena na najvišji pravni ravni. Skladno z Ustavo Republike Slovenije ima vsakdo pravico do pitne vode. Ustavo Republike Slovenije pa določa tudi, da so vodni viri javno dobro ter da služijo prednostno in trajnostni oskrbi prebivalcev s pitno vodo in z vodo za oskrbo gospodinjstev.</p>
               <p>Novi, 70.a člen Ustave Republike Slovenije je z zaščito vodnih virov prinesel zakonsko in ustavno raven. Z vidika varstva in upravljanja voda so pomembni predvsem predpisi, ki urejajo vode in varstvo okolja. Vidik trajnosti in varovanja okolja je že neposredno vpet v veljavno okoljsko in vodno zakonodajo. Z vidika upravljanja voda je pomembno varstvo vode ne samo za namen zagotavljanja pitne vode, temveč vode na splošno. Vsak poseg v prostor, ki bi lahko trajno ali začasno vplival na vodni režim ali stanje vode, se tako lahko izvede samo na podlagi vodnega soglasja oziroma vodnega mnenja, in sicer sodijo sem predvsem posegi na vodnem ali priobalnem zemljišču, posegi, potrebni za izvajanje javnih služb, po Zakonu o vodah, posegi, potrebni za izvajanje posebne rabe vode, posegi na varstvenih in ogroženih območjih, posegi zaradi odvajanja odpadnih voda in drugi.</p>
               <p>Da se zavaruje vodno telo, ki se uporablja za odvzem ali je namenjeno za javno oskrbo s pitno vodo, pred onesnaženjem ali drugimi vrstami obremenjevanja, ki bi lahko vplivalo na zdravstveno ustreznost voda ali njeno količino, vlada določi vodovarstveno območje, na katerem oziroma na katerih se omeji ali prepove dejavnosti, ki bi lahko ogrozile količinsko ali kakovostno stanje vodnih virov.</p>
               <p>Ta konkretni projekt odvajanja in čiščenja odpadne vode na območju vodonosnika ljubljanskega Polja je v fazi izvajanja. Priprava in usklajevanje vloge za sofinanciranje med občinami, posredniškim organom MOP, organom upravljanja SVRK in komisijo Jaspers sta potekala od septembra 2015 do decembra 2016, ko je bila MOP predana končna verzija vloge za sofinanciranje za veliki projekt.</p>
               <p>MOP in SVRK sta vlogo pregledala in potrdila. Neodvisni strokovni pregled vloge pred posredovanjem na Evropsko komisijo je opravila tudi komisija Jaspers. Evropska komisija je na podlagi pregleda in zahtevanih dodatnih pojasnil s strani organov opravljanja oziroma upravičencev avgusta 2017 potrdila projekt z izdajo izvedbenega sklepa o odobriti finančnega prispevka za veliki projekt Odvajanje in čiščenje odpadne vode na območju vodonosnika ljubljanskega Polja.</p>
               <p>Ministrstvo za okolje in prostor je novembra 2017 izdalo sklep o sofinanciranju projekta. Občini so oktobra 2017 posredovali investicijski program in sklepe o potrditvi le-tega. V proračunu je bil odprt načrt razvojnih programov, projekt je bil vnesen v informacijski sistem e-MA.</p>
               <p>Pogodbe z izvajalci za prvi in drugi del projekta so podpisane v tem trenutku, kontrola postopka javnega naročanja je bila izvedena, pogodbe o sofinanciranju za prvi in drugi del projekta so podpisane. Gradnja za prvi del projekta poteka, za drugi del je v izdelavi PGD projekt, pridobljeno delno gradbeno dovoljenje, potekajo pripravljalna dela. Zaključeni razpis za gradnjo za 20 območij tretjega dela projekta in razpis za nadzor in obveščanje javnosti za tretji del projekta, izgradnja se je pričela.</p>
               <p>V teku je javno naročilo gradnje za 14 območij tretjega dela projekta, za preostala območja tretjega dela projekta pa je v pripravi razpisna dokumentacija. Občine tako <stage>/ nerazumljivo/</stage> posredujejo zahtevke za izplačilo za <stage>/ nerazumljivo/</stage> v informacijskem sistemu e-MA, ki so bili pregledani, potrjeni in plačani oziroma so v pregledu.</p>
               <p>Zadnji podatki, v letu 2018 je bilo izplačanih skupaj cirka 3 milijone evrov, 30. oktobra 2019 pa 10,7 milijona evrov sredstev iz državnega proračuna. Skupaj do sedaj 13 milijonov 748 tisoč 759,82 evra, da imamo predstavo, o kakšnih količinah gre v tem trenutku za državna sredstva.</p>
               <p>Direkcija Republike Slovenije za vode je leta 2018 izdala vodno soglasje ter mnenje o vplivu gradnje na vodni režim in stanje voda. Tako vodno soglasje kot mnenje sta pravnomočna. Gradnjo cevovoda pa je dopustilo šele ne podlagi pravnomočnega gradbenega dovoljenja. Eden od ključnih materialnih pogojev za pridobitev gradbenega dovoljenja je izkazana pravica graditi ter se postopek izdaje gradbenega dovoljenja načeloma izkazuje kot lastninska ali služnostna pravica.</p>
               <p>Po podatkih, s katerimi razpolaga Ministrstvo za okolje in prostor, Mestna občina Ljubljana kot investitor še ni pridobila vseh gradbenih dovoljenj za celoten potek cevovoda. Po podatkih, ki izhajajo iz opravljenih nadzorov inšpektorata Republike Slovenije za okolje in prostor, investitor izvaja delo na območjih, kjer ima pridobljena pravnomočna gradbena dovoljenja. Investitor del ne more in ne sme izvajati na delih, kjer gradbenih dovoljenj še nima pridobljenih.</p>
               <p>Inšpektorat Republike Slovenije za okolje in prostor je izvedel že več nadzorov gradnje povezovalnega kanala C0, ki pa so pokazali, da gradnja poteka v skladu s projekti za izvedbo in izdanimi gradbenimi dovoljenji. In ne pravilnosti v tem smislu ni ugotovil. Od skupno šest nadzorov so bili štirje inšpekcijski postopki že ustavljeni, dva pa še potekata.</p>
               <p>Za konec bi želel poudariti, da je naše prvo vodilo na ministrstvu skrb za okolje. In skrb za vodne vire je ena temeljnih. Ko smo prevzeli delo na ministrstvu, smo se trdno zavezali delu po pravilih, ki jih določa zakon, in to bomo počeli tudi vnaprej, brez odstopanja. Tudi, če se bodo izkazale nepravilnosti v delu ministrstva, občin ali drugih organov v preteklosti, se bomo do njih opredeljevali po popolnoma enakih standardih. Za nas so viri pitne vode najvišja prioriteta. Imamo dobro Zakonodajo, ki jih ščiti, in naša dolžnost je, da se ta Zakonodaja izvaja dosledno.</p>
               <p>Obenem se zavedamo tudi odgovornosti do proračunskih sredstev, če so v projekt investirana pomembna evropska in državna finančna sredstva. Trudili se bomo zaščititi tudi ta sredstva, a še enkrat poudarjam, da v skladu z vsemi predpisi, standardi in dobro prakso.</p>
               <p>Ko smo bili opozorjeni na sum nepravilnosti pri izvedbi projekta kanala C0, smo se takoj odzvali. Naročili smo revizijo vseh postopkov, ki jih je vodilo ministrstvo, obenem pa tudi recenzijo tehničnih rešitev projekta. Revizija je pokazala na sum nepravilnosti v odločitvah in slabih praks v postopkih predvsem v smislu sledljivosti in kontrole. Minister je že izdal navodilo organom, da <stage>/ nerazumljivo/</stage> praksi izboljšalo.</p>
               <p>Naročili smo tudi pregled samega postopka umeščanja projektov v prostor in pravni pregled zakonitosti izdanih odločb. Na osnovi teh podatkov bomo sprejeli vse potrebne ukrepe.</p>
               <p>Vzporedno smo zaradi skrbi za vodonosnik naročili tudi recenzijo tehničnih rešitev kanala C0. Razpis ni bil uspešen zaradi slabega odziva ter neprimernosti prispelih ponudb. Razpis bomo ponovili takoj, čim formalno prvega zaključimo.</p>
               <p>Vsaka odločitev, ki jo bo ministrstvo na osnovi vseh teh postopkov sprejelo, bo odgovorna in predvsem zakonita. Ocenjujemo, da je zato tudi dovolj časa, saj gradbena dovoljenja še niso pridobljena za celotno traso.</p>
               <p>Glede predlogov sklepov, ki so v gradivu. Ministrstvo vsebinsko, sklepov sicer, mi tem sklepom vsebinsko ne nasprotujemo, opozarjamo pa, da sta v predlagani obliki pomanjkljivosti.</p>
               <p>Prvi sklep je preveč splošen, drugi pa je problematičen v smislu, da prejudiciira stanje, ki formalno še ni izkazano.</p>
               <p>To, hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Sprašujem, če želi besedo predstavnik Ministrstva za kmetijstvo, gozdarstvo in prehrano.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa, v tem trenutku ne, bi se kasneje, če bo potrebno.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Če bo potrebno. Hvala.</p>
               <p>Prehajamo na predstavitve stališč ostalih vabljenih, preden pa dam besedo prvemu, naj povem, da je v skladu s parlamentarno prakso predvideno, da razen predstavnikov vlade ostali vabljeni dobijo besedo samo enkrat v uvodu, v nadaljevanju pa njihova razprava ni predvidena, zato vas prosim, da strnete misli že sedaj.</p>
               <p>Prav tako vas prosim, da se za potrebe magnetograma predstavite z imenom, priimkom in pa imenom inštitucije, iz katere prihajate.</p>
               <p>Tako da sprašujem, če želi kdo besedo? <stage>(Da.)</stage>
               </p>
               <p>Izvolite.</p>
            </sp>
            <sp who="BrničJagerMirko">
               <speaker>MIRKO BRNIČ JAGER:</speaker>
               <p>Hvala za besedo, gospod predsedujoči.</p>
               <p>
                  <stage>(Mirko Brnič Jager, Alpe Adria Green.)</stage>
               </p>
               <p>Glede na to, da sem o tej zadevi res polno informiran, verjetno morda najbolj od vseh tukaj v tej dvorani, sem želel se kasneje oglasiti, vsaj v določenih zadevah, ki so zelo delikatne, zelo dobro informiran, o katerih mogoče drugi ne vedo veliko.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Predlagam, da nas informirate kar sedaj.</p>
            </sp>
            <sp who="BrničJagerMirko">
               <speaker>MIRKO BRNIČ JAGER:</speaker>
               <p>Hvala lepa za povabilo. Vsekakor se bom zelo potrudil. Hotel sem samo to povedati, da bi želel mogoče nekje kasneje razpravljati, vendar, kot je rečeno, dobim samo enkrat besedo in bi se že odzval na to, kar je bilo zdaj rečeno, pa se s tem pravzaprav ne strinjam povsem.</p>
               <p>Repliciral bi nekoliko razpravi gospoda Prijona in bi izpostavil najprej ključni faktor. Ključni faktor je to, da mi vendarle, ko izostrimo vso materijo, ki se tu dogaja, imamo na eni strani skrb za čisto pitno vodo, ki je eksistencialno prisotna in zagotavlja pitno vodo, sanitarno vodo in vse ostale stvari 300 tisočim Ljubljančanom, in pravijo, da tudi 150 tisoč ljudem, ki dnevno prihajajo v Ljubljano, torej čez 400 tisoč ljudi ta voda oskrbuje. In prav to iz tega vira, iz vira Brod-Ježica.</p>
               <p>Tale vir zato tudi imenujemo izvir pitne vode, zato ker Sava, hudourniška, ki priteče dol ni neoporečna, Sava ni pitna voda. Po njenem naravnem konceptu uteka v vodonosnik Brod-Ježice na Ljubljanskem polju, in ta vodonosnik jo tako fantastično prečisti, da ko steče iz njega po nekaj 100 metrih v podzemno jezero Ljubljane, je ta voda slastna, čista, brezhibna, sveža, tako so jo opisali ljudje, ki so delali z Ivanom Hribarjem, ki so od leta 1892<gap reason="inaudible">
                     <desc>(?)</desc>
                  </gap> do 1890<gap reason="inaudible">
                     <desc>(?)</desc>
                  </gap> na tem območju iskali vodo z Ljubljane, ker Ljubljano je bilo treba rešiti, ker Ljubljana je bila takrat pod enim vprašanjem, če ne rešimo vode, tudi mesto se več ne bo razvijalo.</p>
               <p>In Ivan Hribar kot mestni svetnik je takrat prijel za to zadevo, zbral ekipo, podkrepljeno z Dunajsko univerzo, ki je prišla pomagat z najboljšimi strokovnjaki, šli so v povodje, da bi gor dobili vodo, ker so videli, gor voda je, saj so ljudje, kmeti, ki so od nekdaj tam delali, imeli številne vrtine, so poznali to, niso pa vedeli, kakšne so količine, ampak prav tukaj, v Klečah jih je pa še posebej »ziritirala« ta neverjetna kvaliteta te vode.</p>
               <p>No, in v naslednjih letih so ugotavljali, koliko je te količine. Končna, so ugotovili, da bi to lahko bila voda. Saj, to je bilo tudi bistveno bližje Ljubljani. Torej, tako so nastali Kleče, prvo črpališče, in od takrat dalje se ta zadeva razvija.</p>
               <p>Če se vrnemo takoj na sedanji trenutek, bi rekli, na eni strani je torej ta voda, ta izjemna slastna voda, na katero smo upravičeno pozorni in katere izvir je Slap Savica, mi imamo res epski izvir, nobeno mesto na svetu nima tako epskega izvira, kot ga imamo mi. Naša voda je Slap Savica. Ko jo vidiš tam, veš, kaj piješ. Tako, iz vizuelne podobe v koncept okušanja. Lahko tako rečemo, lahko rečem tudi drugače, lahko smo bistveno bolj tehnokratsko razpoloženi pa to povemo z besedami tehnokratskega jezika, tudi to je možno.</p>
               <p>Zdaj, kaj pa je drugi interes, ki, mogoče ugotavljamo, da nas, da nam tukaj nekoliko meša štrene pri tej vodi, ogroža to vodo. Drugi interes je pa udor kanalizacije v izvir. In vi vsi, ki ste tukaj, ste za to zadolženi, vi, poslanci, neposredno. Da se vprašate, kaj je primarno, kaj verjamemo, a res to vodo, ki jo pijemo in jo ščitijo zakonodaja, veljavni slovenski predpisi, uredbe, Ustava. A je to primarno, a nam to zagotavlja eno zaledje ob vseh ostalih vedenjih in zavesti? Da vemo, kaj branimo, vemo, kaj ščitimo, in vemo, kako je s tem definiran javni interes. Ali bom tolerantni do nekega drugega poslovnega interesa, ki pa se imenuje kanalizacija – na istem mestu? Kanalizacija na isto mesto kot pitna voda ne sodi. Iz preprostega prvega in najbolj banalnega vzroka, ker se cevi starajo, z leti popustijo in pride do onesnaženja. In kaj je tu problem? Problem je, ker teče direkt v pitno vodo in takoj v Kleče in takoj na izčrpališče v vodovodnih sistemih. To je problem. Če bi mi imeli tukaj en kup enih naravno omilitvenih elementov, jaz ne vem, ne bom jih našteval, niti zamisliti si ne znam, da sploh lahko pride do koncepta istega mesta na istem kraju, torej vode in kanalizacije, ampak če bi imeli nek drug, bi vsaj rekli, obstajajo neki elementi, naravni, ki pač še povedo, okej, bo teklo, samo ne ogroža. Tukaj pa direkt ogroža, ne moreš se temu izogniti, ker to je v izviru. Ni ob njem, v njem je. In to štiri kilometre dolgem izviru.</p>
               <p>Ali bom tolerantni do nekega drugega poslovnega interesa, ki pa se imenuje kanalizacija – na istem mestu? Kanalizacija na isto mesto kot pitna voda ne sodi. Iz preprostega prvega in najbolj banalnega vzroka, ker se cevi starajo, z leti popustijo in pride do onesnaženja. In kaj je tu problem? Problem je, ker teče direkt v pitno vodo in takoj v Kleče in takoj na izčrpališče v vodovodnih sistemih. To je problem. Če bi mi imeli tukaj en kup enih naravno omilitvenih elementov, jaz ne vem, ne bom jih našteval, niti zamisliti si ne znam, da sploh lahko pride do koncepta istega mesta na istem kraju, torej vode in kanalizacije, ampak če bi imeli nek drug, bi vsaj rekli, obstajajo neki elementi, naravni, ki pač še povedo, okej, bo teklo, samo ne ogroža. Tukaj pa direkt ogroža, ne moreš se temu izogniti, ker to je v izviru. Ni ob njem, v njem je. In to štiri kilometre dolgem izviru.</p>
               <p>Tukaj bi nekoliko popravil uredbo. Uredba, jasno, se popolnoma strinjam z njo, s conami vodovarstvenih območij, ki jih definira, vendar, vedimo, ta voda od Broda do Hrasti<gap reason="inaudible">
                     <desc>(?)</desc>
                  </gap>, se pravi, po celi dolžini, <stage>/ nerazumljivo/</stage>, poteka pod nekim kotom, recimo tam cca, kaj pa vem, recimo 45 stopinj, tako od Save navzgor in proti Klečam in vsem tem, Šentvidu, se pravi, vodarnam, ampak kaj pa počne ta kanal? Ta kanal je pa od začetka do konca <stage>/ nerazumljivo/</stage>. In ker je to potresno območje in ker voda, se pravi, ta vstop te vode, ki na celem tem območju vstopa noter, se na celem tem območju tudi dogajajo vzgonske sile. Te vzgonske sile so podrejene hudourniški Savi. Se pravi, ko Sava dobro naraste, sunkovito naraste, in sunkovito se dvigne tudi podtalnica, in takrat pride do petmetrskih dvigov. To je, to citiram tudi iz projekta za pridobitev gradbenega dovoljenja, ki ga je hidrolog zapisal v projekt za kanal C0.</p>
               <p>Če dovolite, jaz bi vam tukaj pokazal, kako silovita je ta sila že zdaj, bi samo pokazal deformacijo vgrajene cevi.</p>
               <p>
                  <stage>/ oglašanje iz dvorane: V štirih mesecih./</stage>
               </p>
               <p>To je cev, vi dobro veste, da je okrogla, okrogel profil je v <stage>/ nerazumljivo/</stage> pritiskov iz statike en najbolj odpornih elementov samo po svoji oblikovni strukturi. Tukaj vidite, da je iz ogromne cevi je ratalo srce. Tako res, poimenujmo. Kar pomeni, da je ta material že zlezel, popustil je. In to je kanal, ki je zdaj vgrajen, in to se je zgodilo pred dvema mesecema, pred dvema mesecema po teh prvih vodah, ki so bile, ko je bilo tam, ne vem, septembra močno vodje.</p>
               <p>A si vi predstavljate, kaj bo, ko bodo od spodaj tele vode se nabile in še od spodaj gor dvignile? To se pravi, zgodilo se nam bo to, da bo na celi dolžini 4 tisoč 500 metrov in še več, zato ker ta kanal ne gre premočrtno, kar bi še danes želel povedati, ker, ravno linijo, bi naj bila tukaj enostavno zagotovljena in bi omogočala gravitacijsko odvodnjavanje. Zaradi vzroka, ki ga je gospod Anže Logar že povedal, se pravi, manipulacija glede lastništva zemljišč, tvori meander, en velik okljuk tvori na tem območju in zato zasede še bistveno večjo površino.</p>
               <p>Skratka, te horizontalne, vertikalne sile, ki bodo pritiskale na ta kanal, imajo priložnost in velika verjetnost je, da se to lahko zgodi, da to cev po celi dolžini poškodujejo in da tvorijo neke vrste poškodbeno zaveso, se pravi, da bo ta voda, onesnažene vode odtekale na celi dolžini in na celi dolžini hkrati prizadele vsa zajetja. Se pravi, od Hrastja do Šentvida preko Kleč.</p>
               <p>No, in koliko pa je te vode? Koliko pa je teh fekalij, mislim, še najmanj mogoče ravno njih. Odpadnih voda z vsemi svojimi strukturami, več tisoč ton vsako sekundo v pretoku. Ne več tisoč litrov, meni je gospod Mlakar, direktor, <stage>/ nerazumljivo/</stage>, ja pa lepo vas prosim, pa ne o tonah govorit, dajte v litrih, <stage>/ nerazumljivo/</stage> z veseljem, ampak saj matematiko poznamo.</p>
               <p>In sem rekel, kako pa vi pridete do litrov, pa je rekel, saj bo samo 10 centimetrov not. Sem rekel, kako bo 10, zakaj ste pa potem delali gromozanski, zahtevni objekt 1,2 metra. Pa je rekel, ja, to so pa neki predpisi. Ne, ni res, to je vse zlagano. To čisto nič ni res. Oni imajo jasen načrt, zakaj je to tako, zato, ker ob velikih vodah bo kanal poln. To pomeni, več kot meter v prerezu, se pravi na en meter tona. Na en meter tona. In če mamo 4 tisoč 500 metrov, lahko rečemo, okej, je pa to 4 tisoč 500 ton, je pa še prostora za več. S tem, da bi bil zadrževani bazen v Brodu, ki so ga naredili, jasno tudi poln.</p>
               <p>Tako da, tukaj ne govorimo o tem, če bo, kaj bo, obremenitve, ekstremi so izjemni. Potresna prelomnica, ki poteka tu doli, vsakodnevno permanentno producira potresne sunke, zato ker to je epicenter, to ni zgolj območje vpliva, ampak je epicentralno območje.</p>
               <p>Ti <stage>/ nerazumljivo/</stage> kmetje, ki tam delajo, bodo rekli, še nikoli jih nismo zaznali, čeprav skoz butajo. Zakaj ne? Zato, ker jih prod prav na tem delu duši. Prod je dober dušilec tega.</p>
               <p>Vendar, ko ti vgradiš tujek, še posebej tak longitudinalen tujek, ki ima veliko dolžino in nobene, nobene, nobene gradbeno-strukturne podpore, ker on pač lebdi v tem vodonosniku not, se pravi, kot tujek, ki se uleže in se postavi na pot tem silam, bo pa predmet zaletavanja. In to zaletavanje bo ga z majhnimi silami malo poškodovalo, počasi bodo kakšni stiki popustili, večje sile pa bodo naredile toliko večjo škodo.</p>
               <p>No, in zaradi tega je ta večgeneracijski projekt izpostavljen grožnji upravičenem domnevanju, da se lahko nam kaj takega zgodi, zaradi tega je naša skrb za to vodo toliko bolj upravičena in toliko bolj odgovornost izpostavlja našo učinkovito izvajanje funkcije nadzora. To se pravi, mi ne moremo zadeve prepuščati nekim trenutkom, nekim postopkom, ampak moramo vendarle odločno ukrepati.</p>
               <p>Zdaj, omenjen je bil Jaspers, agencija, ki je spremljala to zadevo, ni pa bilo povedano, da je bila prva vloga predana leta 2015 in jo je Jaspers zavrnil. In potem je prišlo med ljudmi, majhno skupino ljudi, ki vodi ta projekt, je prišlo do panike, velike panike. In gospa Planinšičeva<gap reason="inaudible">
                     <desc>(?)</desc>
                  </gap>, ki je vodila oddelek za presojo vpliva za okolje, je rekla, jaz imam pa tu pisno izjavo: »A ste čisto znoreli? A ste vi res vse to speljali brez presoje vplivov na okolje? Ja, če je pa to res pa če nam res gre za to, da 120 kilometrov kanalizacije potegnemo po mestu, vrzite stran pa naredite novo.«</p>
               <p>In meni, kot mestnem svetniku, ki sem to povedal na mestnem svetu, ker sem zahteval takoj, torej v sklopu vseh svojih kolegov, ki smo delali na tem, v mestnem svetu nismo bedeli zaradi tega, ampak smo se hitro odzivali, je gospod Janković tako rekel, in to se da tudi prebrati na magnetogramu. Veste, verjetno bomo projekt umaknili in pohiteli do konca leta in naredili enotno gradbeno dovoljenje in poskušali priti v finančno perspektivo. Obstaja pa možnost, da mogoče bomo pa samo popravljali, to pa nam omogoča predhodni postopek, ki je bil sprejet 28. januarja leta 1916, to se pravi, jaz govorim zdaj že štiri mesece po tem dogodku.</p>
               <p>
                  <stage>/ oglašanje iz dvorane: 2016./</stage>
                  <gap n="..."/>2 tisoč, se opravičujem, ja, hvala lepa. To se pravi, gospod Janković je še aprila, maja razmišljal, da ne bodo prišli skozi, ker Jaspers je pa vendarle na nek način spremljal zadevo.</p>
               <p>Skratka, za tem predhodnim postopkom se pa začne naša velika zgodba, se pravi, tudi vaša velika zgodba nadzora. V predhodnem postopku z eno besedo ni povedano, da je to eksistencialno področje pitne vode Ljubljane, s stvarmi, ki jih jaz tukaj naštevam in jih vi poznate, ker jaz nisem strokovnjak za posamezne zadeve, pozorno pa spremljam zbornike in strokovna gradiva Slovenske akademije znanosti in umetnosti in vseh ostalih, ki se s tem permanentno ukvarjajo.</p>
               <p>Skratka, z besedo ni bilo omenjeno, da gre za eksistencialno področje, ampak, da je vsa kanalizacija, to je pa 130 kilometrov kanalizacije, ki jo bo ta projekt pokrival, enotnega kriterija. Neka povprečna parcela s potekom kanalizacijskega voda in temu primerno tudi ni nekih posebnih skrbi. To je zapisano v tem predhodnem postopku.</p>
               <p>In Jaspers nikoli, kar je bilo tukaj, nikoli, poudarjam nikoli, in to je evidentno videno v vlogi, gospod Mlakar me je popravil na Odmevih, 330 strani je velik, ni zapisano, da je Ljubljana odvisna od tega, da kanalizacija velikega primera, torej zahtevni objekt, prehaja skozi glavno vodovarstveno območje, ki oskrbuje toliko ljudi, kot omenjamo, vso Ljubljano.</p>
               <p>Jaspers je bil okrog »prinešen«. On je bil okrog »prinešen«. To je bila goljufija ali kakorkoli bo kdo imenoval, nameren naklep, da on ne prepozna tega elementa, se pravi, tega dela poti, tega dela trase, in zaradi tega je potem prišlo do tega, da so oni levo-desno glihali tale projekt preko predhodnega postopka, se pravi, ki je bil pač zaključen, in prišli do tega, da ta projekt na nek način na koncu po odpravi določenih pomanjkljivosti, ki so bile minimalne in obrobne in nepomembne, pije vodo, in so mu dali soglasje.</p>
               <p>Skratka, naše vprašanje je, kakšno delo je opravil Jaspers? Ga bomo vprašali, in to tisto komisijo v Bruslju, v kateri bo Jaspers jasno odgovoril, smo vedeli, nismo vedeli.</p>
               <p>Zdaj pa, tisti, ki smo pa tukaj odgovorni za vodo, to se pravi Ministrstvo za okolje in prostor, Vlada Republike Slovenije, poslanci Državnega zbora. Kako bomo mi upravičili privilegij nekoga, da pride na to območje izvajati kanalizacijo in pri tem ves čas stvari počne skrajno, skrajno pomanjkljivo, vključno od vodnih soglasij, jaz bom samo vodna soglasja bom komentiral, drugih ne bom. Kako je to možno, da mi to dovolimo, saj vendar vemo, kaj varujemo? Varujemo, vsaj kar si jaz mislim, da vendarle punčico svojega očesa. Saj to je voda Ljubljane, zaprimo jo, klorirajmo jo, bodimo brez nje pa bomo videli, kako se bo Ljubljana razvijala.</p>
               <p>Je punčica našega očesa, je, definitivno. Je tudi jedro našega ponosa, mi ne dovolimo, da se nam dogaja to v osnovnem prehrambnem elementu, da lahko ogrozi naše zdravje in zdravje bodočih generacij in tako dalje in tako dalje.</p>
               <p>Vodno soglasje bi moralo upoštevati Uredbo o vodovarstvenem območju za vodno telo Ljubljanskega polja. To se pravi, upoštevati varovanje in zaščito tega vodonosnika. Zakaj tega ni naredila? Ne vem, ne vem, zakaj tega ni naredila? Jaz sem jih vprašal in mi Arso ni odgovarjal. Očitno so bili pod hudim pritiskom, ker je bil imperativ gremo po denar v Bruselj tako močan in tako velik, da so morali tisti nižji uradniki hiteti, višji pa so lepo nekako rekli, počakajmo, bomo videli, kam bo zadeva prišla. Verjetno nekaj takšnega.</p>
               <p>V gradbenem dovoljenju, preberite si, boste videli, piše, ni izdano za gradbeni poseg. Piše. To je komentar vodnega soglasja, zato ker je vodno soglasje izdano za parcele, za njihove parcele, in ne za vse. In komentarji, ki prihajajo iz Ministrstva za okolje in prostor iz tistega časa po zavrnjeni vlogi, so bili takšni, kako je bilo možno, mislim, ko pa že slovenska zakonodaja omogoča, da parcialno izdajaš določeno gradbeno dovoljenje, pa je prav, da pa vsaj tiste logično zaključene celote. V tem primeru bodo rekli Brod-Ježica, je pa res enotno vse urejeno. Tudi tukaj so bile velike luknje, manjkale so parcele, nisi mogel <stage>/ nerazumljivo/</stage>, je bilo neizvedljivo.</p>
               <p>Skratka, samo za parcele, piše, ni za gradbene stvari. Ni za gradbene posege. Torej ta dikcija, tako kot je zapisano, jaz je zdaj ne citiram, tako piše, kot tudi razumete, kaj je, ko boste prebrali, boste videli, da je res to bistvo tega stavka. Niso upoštevali uredbe, jaz sem jo zanaliziral in o tem tudi obvestil takoj Mestno občino Ljubljana in vse kompetentne, zaradi tega, ker mi je šlo samo zato, da naj vidijo ljudje, da je projekt prestopil pragove, da je treba projekt ustaviti. Naštel sem 22 elementov prepovedi, prepovedi izvedbe tega projekta na tem delu, po gradbenem dovoljenju. Zadevajo stvari od organizacije gradbišča, pozicije gradbenih strojev, ki so polni nafte, in vsega ostalega. Vse to ogroža.</p>
               <p>Tukaj v tej dvorani sem že rekel, pa bom še samo enkrat ponovil. WC, ki ga tam narediš, na tem gradbišču, pa gre nekdo notri, pač, na potrebo, saj je jasno, da ljudje delajo, je prepovedan, jasno, kemijski<gap reason="inaudible">
                     <desc>(?)</desc>
                  </gap> je dovoljen, tako, da bi kaj pa padlo pa še malo štrbunknilo, pa ni dovoljeno. En WC, »rečmo«, tu bi res lahko o kilah govorili ali pa še manj. Mi pa govorimo o tisočih tonah istočasno na tem območju.</p>
               <p>No, in zdaj, ta, kočljivost tega projekta je ravno v tem, ali ima Mestna občina Ljubljana prednost v svojem poslovnem interesu preboja kanalizacije čez to območje, čez vodovarstveno območje, čez izvir pitne vode, ali pa je primarna skrb varovanje pitne vode, ki zagotavlja to, kar zagotavlja, kar vsi ponavljamo.</p>
               <p>Na osnovi tega je nam, ki se borimo za to, da bi ohranili to vodo, popolnoma jasno, kanal Brod-Ježice mora iti ven. Nima tukaj kaj početi. In zato je več kot enostavno, enostavna odločitev. Zakaj? Zaradi tega, ker Medvode, ki so priključene na Brod, se že odvodnjavajo preko obstoječega kanala, obnovljenega kanala na Celovški cesti. Se že odvodnjavajo. Ne rabijo priti na Brod in naprej čez vodovarstveno. To se že dogaja. Imamo novo črpališče spodaj na Šentvidu, lahko ga gremo pogledati, boste videli, funkcionira, potegne Medvode gor.</p>
               <p>Vodice imajo pa na koncu Komende, se pravi na samem robu Vodic, zaključeno kanalizacijo, ki pokriva ves severni del proti Domžalam, kjer je nova čistilna naprava, zgrajena iz kohezijskih sredstev, to se pravi, iz istega programa, kot je bil tale. Se pravi, Vodice se samo priključijo in je zadeva urejena.</p>
               <p>Tako da ta kanal res ni potreben. V Ljubljani ga pa sploh ne potrebujemo. Tukaj ni nobenih priključnih moči, ko gospod Mlakar govori, torej direktor VOKE, da bo pobral 4 tisoč 500 greznic, torej on govori o »hribovih« levo-desno, da jih bo, je cilj te greznice od koderkoli pripeljati na vodovarstveno območje, potem pa od tod še naprej. Ja, mislim, a ni to izzivanje? To je izzivanje, za <stage>/ nerazumljivo/</stage> teh tisoč greznic, pa saj to je minimalno, mislim, te greznice, vedite, da so tu notri, saj vemo, kaj je vse v teh vodah. Kakšni odpadki so vse v teh vodah, niso greznice tiste, s katerimi kogarkoli strašijo, tu, gre se samo za to, kako se količine nabijajo, tu so medicinski odpadki, tu so industrijski odpadki, tu so odpadki iz utrjenih površin in tako dalje in tako dalje. To ni hec, no, mislim, ta koktajl je neprimeren za to, da se meša s pitno vodo.</p>
               <p>Tako da, mi, ko se, ko razmišljamo, kaj bomo še počakali zdaj v nadaljevanju tega, bi jaz rekel, da ni prostora več za to, da bi tolerirali primarnost kanalizacije nad vodovarstvenim območjem. In to je gospod, se pravi, gospodje, ki gradijo ta objekt, to kanalizacijo, dobro vedeli. Oni so v maju pred letom pa pol na VOKI<gap reason="inaudible">
                     <desc>(?)</desc>
                  </gap> organizirali tako imenovani prvi strokovni posvet, do takrat ga nikoli ni bilo, v katerem so predstavili pet variant, kako bi rešili slab projekt, ki ga imajo. Pet variant. In potem so se odločili za najslabšo, in to so kar začeli delati, kar začeli delati.</p>
               <p>Jaz sem ugotovil na Arsu, da so začeli voditi predhodni postopek za to, da Arso odloči, da bo to spremembo gradbenega dovoljenja, ki se dogaja, ali bo usmeril na upravno enoto, ker pri vsem vplivov na okolje ne bi bila <stage>/ nerazumljivo/</stage>, oziroma, če bo potrebno, bo Ministrstvo za okolje in prostor prevzelo in bo to delalo.</p>
               <p>Jasno, takoj sem opozoril Arso, da lepo prosim, naj vse tele zadeve, o katerih govorimo, da naj bo pozoren, da presoja vplivov na okolje je nujno potrebna in da naj omogoči Ljubljančanom, da preberejo, kaj se dogaja, in Ljubljančani odločamo o tem, kakšni posegi se bodo v naši vodi dogajali.</p>
               <p>Nenadoma zvem, 4. novembra, aprila, novembra letošnjega leta, da je Mestna občina Ljubljana umaknila postopek, da Arso več ne dela tega, da je umaknjeno. To mi je Mlakar posebej povedal, izpostavil, in ko sem jaz rekel, jaz tega še nisem vedel, torej mi je on to prvi povedal pred par dnevi, in sem rekel, kako to, pa saj, mislim, malo sem bil zmeden, pa je rekel, glejte, Arso pač nekaj dela, pa o svoji službi <stage>/ nerazumljivo/</stage>, ne ne, mi gradbenega ne rabimo.</p>
               <p>To povedo po 500 metrih vgrajenih kinet, po 500 metrih vgrajenih kinet, to so te kinete, ki so zdaj pokrile tole cev, to cev so pokrile, samovoljno, samovoljno so dali ta sarkofag not, in ta sarkofag je po celi dolžini, lahko pokažemo, lahko tudi, razpokan, on je govoril, imamo ene blazne zaščite, osem novih elementov zaščite tega, vse je vodotesno, tako, nič ni vodotesno. To, glejte, že zdaj je vse razbito. Ni vodotesnosti. Vodotesnosti tudi ni v samem kanalu, na teh samih ceveh, te cevi so po celi dolžini razprte, je poslikano, vsi stiki so razprti. In v teh razprtih stikih bo voda tisto sekundo, ko bo prišla prva pošiljka kanalizacije, se pravi, iz zahodnega dela Medvode-Vodice, bo že onesnaževala, nimajo kaj zadrževati, tekla bo, ker je že razmaknjeno. Ni vodotesnosti, nobene, dvocentimetrske špranje med njimi. Na elementih, kjer pa so oni šli v čisto vijuganje, so pa verjetno še bistveno večje.</p>
               <p>Tako da, vedite, to, tisto sekundo, ko bodo te nevarne odpadne stekle, se bo že onesnaževalo, in že bo prišlo do zapore na vodarnah, že bodo morali sprejeti interventne ukrepe ali kloriranja in tako dalje in tako dalje. Tako da mi smo soočeni s situacijo, v kateri govorimo, da kar je narejeno, je skrajni diletantizem, z vso odgovornostjo to povem. In ko govorimo, da bomo videli, da je odgovornost na izvajalcu, nikakor ni odgovornost na izvajalcu, odgovornost je na nas.</p>
               <p>Kaj pa počne sploh izvajalec, torej VOKA, kaj oni počnejo na tej vodi, kakšna je njihova funkcija? Njihova funkcija je izraba te vode, izkoriščanje vode, hvala bogu, saj jo morajo, saj so javna služba in jo morajo distribuirati. Njihova funkcija ni varovanje, naša funkcija je varovanje. Ko gospod <stage>/ nerazumljivo/</stage> reče, joj, pa lepo vas prosim, pa dajte me poslušat, saj smo pa mi prvi, ki varujemo, zakaj bi pa varovali, oni so kužek, ki so dobili klobaso in jo pazijo. In potem povedo, glejte, mi res pazimo to klobaso, pa dajte nam zaupat, prinesite vsi to klobaso pa bomo pazili, mi znamo to. Ne bo, ta kuža ne bo čuval te klobase. On je po naravni poti tisti, ki to izkorišča, in njej, njih vse zelo od vsega najbolj zanima prav to, vriniti kanalizacijo not in iti v biznis. To jih najbolj zanima.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Kolega Jager, samo za sekundo vas bom prekinil.</p>
            </sp>
            <sp who="BrničJagerMirko">
               <speaker>MIRKO BRNIČ JAGER:</speaker>
               <p>Lepo prosim.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Že nekajkrat ste polemizirali s kolegi, ki jih tu ni. Tako da ne morejo niti odgovarjati, tako da bi jaz prosil, da tega ne počnete, pa bi pa tudi prosil, da počasi strnete svoje razmišljanje.</p>
               <p>Izvolite.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Ja, hvala, predsednik.</p>
               <p>Se strinjam s tem vašim, da počasi strnem, s predhodnim pa ne, namreč, če se ne motim, je bil direktor VOKE vabljen na to sejo, in če je nekdo vabljen na to sejo, je njegova odgovornost, da ne pride na to sejo. Če se pa govori o tako pomembnem projektu, pa da predstojnik nekoga, ki naj bi čuval vodo, pa ne pride to pojasniti tu pred poslance, pred Državni zbor, je pa po mojem mnenju »najeklatantnejši« primer ignorance, in tudi jaz ne bom šparal besed, ko bom o tem govoril.</p>
               <p>In morda niti ni čudno, da je Mestna občina Ljubljana združila Snago in VOKO, ne, torej vodo, kanalizacijo in smeti, ker imamo tukaj na enem mestu točno eklatanten primer te združitve. Tako da predlagam, to res, da se skrajša razpravo, kar se tiče tega, pa mislim, da ni treba opozarjati, glede na to, da so bili vabljeni in so imeli možnost priti tu pred nas razložiti svoje področje.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Gospod Jager.</p>
            </sp>
            <sp who="BrničJagerMirko">
               <speaker>MIRKO BRNIČ JAGER:</speaker>
               <p>Ja, hvala, spremljam vsa opozorila. Bom se držal in bom počasi zaključil zadevo.</p>
               <p>Rad bi povedal, da vse, kar sem želel povedati, je bilo samo to, da se zavedajmo, mi smo tukaj zato, da zaščitimo pitno vodo, to je naša edina odgovornost. Njihova edina odgovornost pa je, da prodrejo s kanalizacijo. Ker je to, ta vodonosnik, res živahna, zelo živa zemljina in zelo neprimerno gradbeno okolje. Se mi vsi tukaj zavedamo, da do teh poškodb bo prej ali slej prišlo in takrat bomo ostali brez pitne vode.</p>
               <p>Zato bi vas lepo prosil, fokusirajte ta element, prevzemite to odgovornost, ne dovolite, da vam tisti, ki so odgovorni za izvedbo posla, onemogočajo vašo funkcijo varovanja in nadzora nad tistimi, ki to izvajajo, oziroma nadzora nad kvaliteto te pitne vode, za katero si vsi želimo, da bi trajno ohranila svoje lastnosti in da bi bila še stoletja, tako kot je bilo predvideno v času, ko je Hribar to delal, da bi bila na uslugo nam in vsem našim bodočim generacijam.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala.</p>
               <p>Želi besedo še kdo ostalih vabljenih? <stage>(Da.)</stage>
               </p>
               <p>Izvolite, prosim, da se predstavite.</p>
            </sp>
            <sp who="MrzelAleš">
               <speaker>ALEŠ MRZEL:</speaker>
               <p>Spoštovani, moje ime je Aleš Mrzel in prihajam iz Ježice.</p>
               <p>Torej, najprej bi se rad zahvalil za povabilo na današnjo sejo, kamor sem povabljen kot predstavnik krajanov. Sam dodajam, predstavnik zelo ogorčenih krajanov zaradi vsega, kar se dogaja na samem terenu pri gradnji tega C0 kanala, in tudi zaradi tega, kar se ne dogaja v odgovornih ministrstvih, pa bi se moralo, predvsem na Ministrstvu za okolje in prostor.</p>
               <p>Če se še spomnite, je bila letos 30. maja, so kar trije odbori Državnega zbora sprejeli sklepe, in sicer ob obravnavani točki dnevnega reda Gradnja kanalizacijskega voda C0 preko vodonosnika Ljubljanskega polja. In med drugimi so bili sprejeti tudi naslednji sklepi, zelo na kratko: da se ta vodonosnik uvrsti med kritično infrastrukturo državnega pomena, saj se tu črpa voda za 300 tisoč Ljubljančanov in 150 tisoč dnevnih gostov; da se izvede recenzija projektne dokumentacije, vključno z nezakonito pridobljenim gradbenim dovoljenjem, ki ga je izdala Upravna enota Moste-Polje in dejansko omogoča to današnjo gradnjo; da se preveri, ali je projekt v skladu s standardi za protipotresno gradnjo, kar je bilo obljubljeno Evropi, saj tu poteka tektonska prelomnica; in pa, ali je bila odločitev Arsa, da se gradnja kanalizacije lahko izvede neposredno nad pitno vodo, pravilna ali nepravilna.</p>
               <p>In, drage poslanke in poslanci, nič od tega do danes, pol leta od sprejetja teh sklepov, ni bilo izvedeno. Razen razpisa za revizijo neke dokumentacije, vendar sem, žal, globoko prepričan, da med njimi ni nezakonito pridobljenega gradbenega dokumenta.</p>
               <p>Na trasi izgradnje med Brodom in Ježico, kjer se nahaja podvarstveno<gap reason="inaudible">
                     <desc>(?)</desc>
                  </gap> področje za celotno Ljubljano, so se po seji 29. maja nadaljevale nezakonitosti in nepravilnosti, ki se samo še stopnjujejo. MOL še danes ne ve, kje so pravzaprav njihove parcele, kakšna je njihova širina, približno štiri metre, saj ostajajo te parcele geodetsko neurejene in jih Mestna občina Ljubljana niti ne želi geodetsko urediti. Praksa brutalnih posegov na sosednja zemljišča se nadaljuje, tudi brez dovoljenja lastnikov zemljišč, brez pogodb o uporabi in celo z neupoštevanjem vsebine vpisane služnosti v Zemljiški knjigi.</p>
               <p>Izvršilni organi kljub temu nič ne naredijo. Lastniki vlagajo motenjske in odškodninske tožbe na sodišča, vendar je edini učinkovit postopek dejansko ograditi svojo parcelo, pripeljati mehanizacijo, registrirane avtomobile in po možnosti poklicati še varnostno službo. Mestna občina Ljubljana 2019. Ni to divji zahod.</p>
               <p>MOL je od junija do septembra, torej po tej naši seji, ki je bila 29. maja, položil okoli 500, 300 metrov betonskih tonskih kinet od predvidenih približno dva kilometra. Te kinete so bile predstavljene širši slovenski javnosti ali pa ljubljanski kot najboljša rešitev za dokončno zaščito naše pitne vode. Seveda pa nikjer ni bilo možno zaslediti, da je v bistvu gradnja teh kinet potekala brez gradbenega dovoljenja in celo brez kakršnih koli ocen vpliva kinet, betonskih kinet na poliestrske cevi v primeru izrednih okoliščin.</p>
               <p>Med položenimi kinetami so tudi do petcentimetrske reže, zlepljene z nekimi <stage>/ nerazumljivo/</stage> trakovi. Številne so poškodovane in že sedaj omogočajo dejansko puščanje direktno v podtalnico. Ker fotografije ponavadi povedo bistveno več kot pa sto besed, upam, da bo kamera tole pokazala.</p>
               <p>Te fotografije so bile posnete blizu tako imenovanih varoval, hangerjev na Rojah v lasti MORS-a, kjer so v dolžini približno sto metrov bile porušene dve ograje, ki so varovale te hangerje. Očitno slovenski taborniki in slovenski skavti bistveno bolje čuvajo svoje šotore in ognjišča MORS, Ministrstvo za obrambo, svoje objekte.</p>
               <p>Blizu teh hangerjev je prišlo konec avgusta do ogrožanja splošne varnosti, saj je v bistvu potekalo spodkopavanje plinovoda Vodice-Ljubljana nezakonito. Ali so bili v to vpleteni samo gradbinci oziroma investitor ali tudi plinovodi, naj presodijo za to pristojni organi. Mimogrede, kriminalisti so ravno včeraj obiskali sedež podjetja Plinovodi.</p>
               <p>MOL je sicer sprožil zahtevo za predhodni postopek na Arsu, ki je v bistvu osnova za gradbeno dovoljenje, ki bi omogočalo vgradnjo teh kinet. Vendar pa je v obupanem poskusu pred nekaj dnevi to zahtevo umaknil. Mogoče bo kaj več o tem povedal oziroma znal povedati predstavnik MOL-a ali pa mogoče nekdo iz Ministrstva za okolje in prostor.</p>
               <p>Torej, na Rojah pa je ostalo zakopanih približno 300 metrov belega sarkofaga, ki je v bistvu črni sarkofag, s katerim se na videu na svoji spletni strani in na strani MOL-a ponaša župan Mestne občine Ljubljana o tako imenovani osemkratni zaščiti in kvaliteti nadzora DRI-ja, Luka Brenk je odgovoren za to, pa si lahko verjetno ustvarite mnenje kar sami.</p>
               <p>In sedaj samo na kratko. En kratek povzetek, kršitve se nadaljujejo. Stanje se slabša. Pitna voda za 500 tisoč ljudi je zmeraj bolj ogrožena. Zlorabljena je bila tudi asistenca policije. Kinete so se vgrajevale brez gradbenega dovoljenja, dokumentirano je tudi puščanje teh kinet, in polaganje pod plinovodom je povzročalo splošno nevarnost.</p>
               <p>Vse skupaj zaključujem z enim samim stavkom, in sicer: Pristojni organi, kljub obilici literature in reakcijam strokovnjakom, kljub številnim kršitvam še vedno ne reagirajo, zato se vzbuja upravičen sum povezanosti kriminala širših razsežnosti.</p>
               <p>To so hude besede, ampak takšno je pač mnenje mnogih. Najlepša hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Želi besedo še kdo od vabljenih? <stage>(Da.)</stage>
               </p>
               <p>Izvolite.</p>
            </sp>
            <sp who="GradBrane">
               <speaker>BRANE GRAD:</speaker>
               <p>Hvala za besedo in lep pozdrav vsem skupaj.</p>
               <p>Moje ime je Grad Brane, prihajam iz Kleč, prav z območja vodarne, na tem območju je tri četrt zemljišč naše kmetije.</p>
               <p>Poznam probleme vodarne že, bom rekel, petdeset let, čeprav sam imam čez 60, glejte, zakaj mi, prebivalci, čutimo, koliko je to nevarno? Zaradi nesreče, ki se je zgodila po letu 1970 v galvani v Šentvidu. Tam nekje, kjer je zdaj Nox hotel oziroma Merkur in postajališče, se je prevrnila ena galvana. Ta galvana, vsebina je dosegla podtalnico pri ljubljanskem vodovodu na samem največjem črpališču.</p>
               <p>En vodnjak je stalno črpal desetletja ven, zato da ni šla do drugih vodnjakov.</p>
               <p> Če bi šla do še ostalih vodnjakov, bi bila Ljubljana takrat brez vode, ena boga sama banja te snovi. Tukaj bomo imeli pa na 4 kilometre pa pol, premer cevi 1200 centimetrov, gospod Mlakar, direktor <stage>/ nerazločno /</stage> je povedal na Odmevih enkrat, da bo vsako sekundo šlo iz tega bazena 200 litrov teh fekalij in po njihovih podatkih pa ta sistem, noben sistem ni vodotesen, pušča ob dobri, bom rekel, ob teoretično najboljši gradnji, pušča ta sistem 10 litrov na sekundo v sušnem obdobju in do 60 litrov na sekundo v deževnem obdobju. Glede na izgradnjo bo puščal krat-10. Veliko objektov sem že videl, marsikaj sem že doživel, tudi v prejšnji socialistični državi, ki tega projekta tukaj nebi nikoli zgradila ne glede, da se izgovarjajo, da je to projekt iz leta 1971, kajti želeli so ga zgraditi in tudi urbanizirati področje - ko so videli kako bogata zaloga podtalnice je, so odstopili od tega. In nihče več se ni teh površin dotaknil. Tako, da smo 2004 leta, potem so se začela vodovarstvena območja, 2004 pa smo dobili naše parcele v uradni list, kot dejansko varovane področje.</p>
               <p>Imel sem pripravljeno za prebrati ampak, da se ne bodo stvari ponavljale in da vam povem tisto, ker se potem ne morem oglasiti, kar še niste slišali in sem tudi podrobno poslušal 29. maja, ko sta bila 2 odbora takrat, ko so nastali te sklepi, ki do danes niso uresničeni. Glejte, najprej samo še 2, 3 besede – pri občini Medvode vam lahko povem to, da občina Medvode je imela kohezijsko pogodbo in odobren projekt z občino Šenčur in občino Kranj. Potem je gospod župan Žagar se odločil, da to pogodbo prekine, že podpisano pogodbo, in gre v novo združbo z ljubljanskim županom. Občina Kranj in občina Šenčur sta občino Medvode dala na sodišče leta 2011, 2010 je bila prekinjena pogodba, 2011, in so jih tožili za milijon evrov odškodnine. Po sedmih letih, nekje do oktobra 2017, po šestih, sedmih letih, je prišlo do mediacije, kjer so se od še zahtevanih potem 450 tisoč pogodili za 366 tisoč, ki jih je občina Medvode plačala občinama Kranj in Šenčur in sodne stroške. Nekdo pa od tega, mnogi svetniki v Medvodah niso nič vedeli. Župan gospod Žagar ni bil več izvoljen in je šel v službo v Ljubljansko <stage>/ nerazumljivo/</stage>. Nekdo mi je pa rekel »ne povedo pa koliko so kazni plačali evropski skupnosti zaradi prekinitve takega projekta«. Pri občini Vodice bom pa rekel to, da je država Republika Slovenija delala betonski, zelo drag, <stage>/ nerazumljivo/</stage> iz čistilne naprave Domžale-Kamnik do Mengša, od tam naprej pa osemdesetko nekje do občinske meje, do Suhadol. Na južni strani Vodic pa imajo Vodice svojo čistilno napravo, za en del Vodic. In ta čistilna naprava Domžale-Kamnik, ki je veliko cenejša od ljubljanske, pobira vse – kompletne Domžale, kompleten Kamnik, morajo še nekaj prečrpavanja narediti za tuhinjsko dolino potem pa pobirajo Komendo, industrijsko cono Komenda, Cerklje na Gorenjskem, Spodnji Brnik in potem zdaj novi Brnik vse kar se gradi. Samo Vodice gredo tukaj čez Povodje in ob Povodju ob ribogojnici, čisto 2 metra od ograje, kjer nebi smeli nikoli kopati za kanalizacijo, vse se jim je že potopilo, tukaj še ni kanalizacije narejene. Ta ribogojnica še živi, ribogojnica Črnuče pod Gameljnami pa je zaradi fekalij propadla. 2 leti so skrivali projekt oziroma gradbeno dovoljenje. Gradbeno dovoljenje, s katerim pokrivajo največje območje tega ljubljanskega vodnega zajetja, je izdano 12. 3. 2014, v osmih dneh pravnomočno, soglasja so prihajala še, vodna soglasja, še dve leti po pravnomočnosti gradbenega dovoljenja. Nekako smo mi slišali, da to nekaj obstaja, gospod Gajšek na Gospodarskem razstavišču, ko je bila širša razprava na OPN-ju, ni hotel nič vedeti okrog tega, potem smo mi po Zakonu o javnih, teh, objektih prišli do gradbenega dovoljenja na izpostavi oziroma na Upravni enoti Moste-Polje in smo jo februarja 2016 po praktično dveh letih že izdanega gradbenega dovoljenja prinesli mestnim svetnikom v Ljubljano. Takrat sem spoznal tudi gospoda Jagra, ki je bil, mislim, da še en vodja neke Komisije za okolje, in se je prijel za glavo, sploh ni vedel, da to obstaja.</p>
               <p>Pri občini Vodice bom pa rekel to, da je država Republika Slovenija delala betonski, zelo drag, <stage>/ nerazumljivo/</stage> iz čistilne naprave Domžale-Kamnik do Mengša, od tam naprej pa osemdesetko nekje do občinske meje, do Suhadol. Na južni strani Vodic pa imajo Vodice svojo čistilno napravo, za en del Vodic. In ta čistilna naprava Domžale-Kamnik, ki je veliko cenejša od ljubljanske, pobira vse – kompletne Domžale, kompleten Kamnik, morajo še nekaj prečrpavanja narediti za tuhinjsko dolino potem pa pobirajo Komendo, industrijsko cono Komenda, Cerklje na Gorenjskem, Spodnji Brnik in potem zdaj novi Brnik vse kar se gradi. Samo Vodice gredo tukaj čez Povodje in ob Povodju ob ribogojnici, čisto 2 metra od ograje, kjer nebi smeli nikoli kopati za kanalizacijo, vse se jim je že potopilo, tukaj še ni kanalizacije narejene. Ta ribogojnica še živi, ribogojnica Črnuče pod Gameljnami pa je zaradi fekalij propadla. 2 leti so skrivali projekt oziroma gradbeno dovoljenje. Gradbeno dovoljenje, s katerim pokrivajo največje območje tega ljubljanskega vodnega zajetja, je izdano 12. 3. 2014, v osmih dneh pravnomočno, soglasja so prihajala še, vodna soglasja, še dve leti po pravnomočnosti gradbenega dovoljenja. Nekako smo mi slišali, da to nekaj obstaja, gospod Gajšek na Gospodarskem razstavišču, ko je bila širša razprava na OPN-ju, ni hotel nič vedeti okrog tega, potem smo mi po Zakonu o javnih, teh, objektih prišli do gradbenega dovoljenja na izpostavi oziroma na Upravni enoti Moste-Polje in smo jo februarja 2016 po praktično dveh letih že izdanega gradbenega dovoljenja prinesli mestnim svetnikom v Ljubljano. Takrat sem spoznal tudi gospoda Jagra, ki je bil, mislim, da še en vodja neke Komisije za okolje, in se je prijel za glavo, sploh ni vedel, da to obstaja.</p>
               <p>Če je tako dober kohezijski projekt, če bo toliko stvari rešilo, zakaj se ga tako skriva? Zakaj se ni naredilo pogodbe z nami? 29. maja, ko je tukaj nastopil gospod, mislim, da je Ladislav Košiček, vodja Upravne enote Moste-Polje, ki je to gradbeno dovoljenje izdala, je narobe povedal, da je v gradbenem dovoljenju bilo povabljeno na javno razpravo 120 ljudi. Lahko jih je povabil iz Tomačevega, iz Sneberij, iz drugih koncev. Z našega konca je bilo pa povabljenih manj kot 10 procentov, nas je pa na vodovarstvenem območju, teh štirikilometrskih pa pol, samo v katastrski občini Ježica preko 200 parcel, pa je potem, ko so na nekih parcelah tudi po 17 solastnikov, 300, 400 lastnikov, in na katastrski občini Vižmarje oziroma Brod-Vižmarje je pa, se mi zdi, še okrog 120 parcel pa tudi 200 lastnikov. Večinoma ni nobenih soglasij.</p>
               <p>Je bil primer v Šentvidu, je na sodišču, ko so zjutraj prišli vprašat za 39 kvadratnih metrov, človek jim je dovolil, je rekel, ni problem, dajte odmeriti, da vidimo, kje je to, dajte mi teh 100 evrov prej nakazati, da se ne bom podil za tem denarjem. Je rekel, tisti, ki je prišel, ki je pogodbe delal, sklepal, je rekel, to pa nemogoče, to pa ne moremo. Naprej pa nimamo denarja, ne moremo plačati. Popoldne, ko je šel on v službo, mislim, dopoldne je bilo odgrnjenih na njegovi parceli, brez da bi kdo koga vprašal, 600 kvadratnih metrov.</p>
               <p>V gradbeni knjigi, ki smo jo veliko prebrali v spodnjih prostorih VOKE, piše, da mora iti humus posebej, to posebej, mrtvica posebej, ne, to pridejo, to rinejo, rinejo preko vseh zemljišč, fizične zaustavitve, rinejo po tujih zemljiščih tujih državljanov, Švicarja, Nemca in tako dalje. Zlagali so se, da imajo njihove podpise, kako, če je lastnik v Švici umrl, dediščine pa še ni bilo?</p>
               <p>Devetkrat smo jih ustavljali s policijo, ker smo pošteni do podizvajalcev. Podizvajalci niso nič krivi, če jim je MOL dal tak projekt, da morajo sami izdelati projekt za izgradnjo in nimajo osnove, nimajo služnosti.</p>
               <p>Ni nadzora, nobenega. Zdajle, ta teden, ko je zbilo<gap reason="inaudible">
                     <desc>(?)</desc>
                  </gap> to, ko je bilo 50 oboroženih policistov, tudi konjenikov in tako dalje, pa ne vemo, zakaj, smo prvič videli, kako zgleda gradbeni inšpektor s čelado. Bil je gospod Golobič<gap reason="inaudible">
                     <desc>(?)</desc>
                  </gap>, to je prvi inšpektor, ki je prišel na teren ob našem klicu, ampak on je zatrjeval, da ne gre za gradbišče, dokler ni betoniranje, ne gre za gradbišče, šest metrov stran je bila pa njihova tabla zabita: gradbišče. Prehod omejen oziroma nekaj takega.</p>
               <p>Nikoli ni bilo ograjeno z mrežami, nikoli ni bilo nadzora, nobenega. Nobenega inšpektorja, iz DRI-ja ta, prej imenovani gospod, je rekel, ne, ne, mi nič ne nadziramo, mi nadziramo samo kubike materiala za izplačilo. Kaj pa kdo lahko nadzira, če niti enkrat niso imeli gradbene dokumentacije? Če ni bil narejen projekt za izgradnjo? A kamenčke štejejo tam po Rojah? Kaj ti ljudje delajo?</p>
               <p>Glejte, mi se bomo, da počasi zaključim, ta projekt bo potopil Slovenijo. Stoprocentno. Denar ne bo prišel iz Bruslja. Je preveč stvari že v Bruslju jasno. Tudi če bo na silo izveden, mi bomo branili drugje<gap reason="inaudible">
                     <desc>(?)</desc>
                  </gap>. Bom prebral samo ta del, ki je bil zdaj na zdajšnji parceli. Trasa C0 kanala poteka po zemljiščih lastnikov, s katerimi številnimi MOL kot investitor sploh nima pogodb o služnosti, z redkimi pa ima pogodbe o služnosti, vendar investitor pelje traso po povsem drugem delu zemljišč in po kvadraturi v bistveno večjem obsegu, kot je dogovorjeno po pogodbi. Na primer, po pogodbi, gre za to parcelo zdaj, je trasa na vzhodnem delu parcele v izmeri cca 230 metrov, MOL pa gradi traso na zahodnem delu parcele v velikosti najmanj tisoč 600 kvadratnih metrov. Torej izvajajo dela protizakonito, v nasprotju s pogodbami, veljavnimi predpisi, in dejansko izigravajo ljudi.</p>
               <p>Zemljiška knjiga je sveta. V njej piše, da je lastnik podpisal služnost po projektu 2535K. Po tem projektu gre projekt kanalizacije po sosednjih <stage>/ nerazumljivo/</stage> parcelah, ne teh Kosmačevih. Potem so pa služnost opisali s tem 80-letnim domačinom in so napisali, da gre, še člen posebej, da gre na vzhodnem delu parcele, kopljejo pa zdaj na zahodnem delu parcele.</p>
               <p>Prvič smo jih ustavili 24. aprila v lanskem letu, potem pa še trikrat vmes, lastnik jih je prosil, dajte to služnost urediti. Nihče ne naredi nič, to je ena od bistvenih služnosti, da s te Malenske<gap reason="inaudible">
                     <desc>(?)</desc>
                  </gap> ceste grejo ob Savi na svoje parcele, na vseh bistvenih služnostih majo napačne projekte notri. Nekje imajo na občini Vižmarje, katastrski občini, pardon, Vižmarje je projekt iz katastrske občine Tomačevo. Pa je lahko stokrat ta služnost napisana, pa ne veš, kaj to pomeni. A veste? In to ne moreš spustiti na parcelo.</p>
               <p>In so divje prišli humus odriniti in je vse na sodišču. Na sodišču, do zdaj smo imeli razpravo, ker je upravna enota ob izdaji tega gradbenega dovoljenja napisala, to, kar po zakonu mora: Skladno s 44. členom ZUP-a II mora organ ves čas med postopkom po uradni dolžnosti skrbeti za to, da so s postopkom udeleženi vsi, na katere pravice ali pravne koristi bi lahko vplivala določila. V skladu z navedenimi določili iz ZUP-a II je tukajšnji upravni organ določil – to pa oni potem določijo širino – da so stranke v postopku izdaje predmetnega gradbenega dovoljenja vsi lastniki zemljišč, na katere sega varovalni pas kanalizacijskega voda, ki meri 3 metre na vsako stran od osi voda, če to zemljišče ni kategorizirana javna cesta.</p>
               <p>To se pravi, imajo gradbišče, široko šest metrov, tri metre levo, tri metre desno od gradišča. To, ta trasa jim ne omogoča ničesar, ničesar. Zato so v neki situaciji prišli narediti z zagatnicami, ker to je bilo še en teden pred volitvami. Mi smo pred volitvami, kjerkoli se nam je, ni važna barva stranke, ker tudi voda je brezbarvna, nima barve, mi smo čisto vse županske kandidate v mestu, ki so nam javili, smo pripeljali dol, in ko so videli na terenu, zato je bilo tako, če se kdo spomni tega soočenja na televiziji, tako ogorčeno spopadanje z »dosedajšnjim« županom, da se to ne more tam narediti, ker so videli na terenu, kaj se dela.</p>
               <p>Edini, ki nam je ušel iz te, pa prišel s 15 MOL-ovci, edini, ki je ušel iz te situacije, ki ni vprašanj do konca odgovarjal, je bil sedanji gospod župan. Drugi so vsi se pozanimali, za kaj gre.</p>
               <p>Mi bomo branili te parcele še naprej. Na tej zdajšnji smo imeli to uredbo sodišča, da lastnik plača 5 tisoč evrov in je lahko kaznovan še desetkrat. Se pravi, 10 dni po 5 tisoč evrov je 50 tisoč evrov. Je bilo odstranjeno tudi na nepravi služnosti tudi trak, da ne bi jim nekdo, ki bi trak prerezal, dal 5 tisoč evrov. Ampak naprej pa spet ni zemljišč. 200 zemljišč ni. A bo nekdo izkoristil policijo in 50 policistov, oboroženih, spravljal nad nemočnimi kmeti, ki sami branijo in tudi vam vsem skupaj, če ste Ljubljančani, branimo to pitno vodo. Ampak policija je bila zelo korektna, zelo neumno se jim je zdelo, da so tam stali.</p>
               <p>Tisti, ki se je pa to odločil, odločil tri četrt na sedem, ko ni bilo še nobenega od nas, ko ni bilo nikogar, mora pa odgovornost nositi, kajti blokirane so bile vse ceste, kmetje so si naložili na traktorje svoje pridelke, zdajle je jesen, pred dežjem hočejo njive rešiti, niso mogli domov, so mogli peš domov korakat pa potem zvečer, ko ni bilo nobenega več, po traktor in tako naprej. Teh vaj ne rabimo več.</p>
               <p>Mi bomo poskrbeli, da se ta projekt ne bo naredil, kajti mi se bomo vsi potopili z njim.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala.</p>
            </sp>
            <sp who="GradBrane">
               <speaker>BRANE GRAD:</speaker>
               <p>Dva primera sta bila - samo še ta zaključek - dva primera sta bila v Ameriki, Detroit je bankrotiral zaradi tega, drugo, manjše mesto, tam je samo še 600 tisoč prebivalcev od 2 in pol milijona, drugo, manjše mesto, 400 tisoč ljudi, vsi so imeli prebavne motnje, 78 jih je umrlo. Se ne izteče.</p>
               <p>In še nekaj, ni standarda v svetu, da gre kanalizacija nad podtalnico. Je pa standard na svetu, ki so ga so vse države tudi protipotresno dobro deluje, povzele po Japoncih, to je pa standard za čisto vodo nad kanalizacijo oziroma za čisto vodo nad ostalim in so železne konstrukcije in imajo kot namakalni sistemi imajo vzgibne<gap reason="inaudible">
                     <desc>(?)</desc>
                  </gap> glave, da se pri potresu lahko premikajo, ne to, da bo tukaj vse popokalo in vse steklo pod zemljo.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Želi še kdo od vabljenih besedo? <stage>(Ne.)</stage> Ugotavljam, da ne. Tako da prehajamo na razpravo in glasovanje o posameznih delih predloga priporočila. Ker ima predlog priporočila dve točki, odboru predlagam, da se razprava o obeh točkah predloga združi v skladu s 128. členom Poslovnika. Po opravljeni razpravi pa bi opravili glasovanje o amandmajih, nato pa še glasovali o obeh točkah oziroma delih predloga priporočila skupaj.</p>
               <p>Imate proceduralno ali? <stage>/ oglašanje iz dvorane/</stage>
               </p>
               <p>Samo še da <gap n="..."/> v razpravo dajem torej predlog priporočila in vložena amandmaja Poslanske skupine SDS, kot predlagatelj dr. Logar, izvolite.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Hvala lepa.</p>
               <p>Zdaj, slišali smo nekaj zelo zastrašujočih<gap reason="inaudible">
                     <desc>(?)</desc>
                  </gap> informacij, na nekatere smo opozarjali ali pa sem vsaj jaz opozarjal že preko ustnih in pisnih poslanskih vprašanj Ministrstvu za okolje in prostor.</p>
               <p>Zdaj, jaz bi rad najprej govoril o tem, da gre za projekt, ki je podprt z evropskimi kohezijskimi sredstvi. Večkrat je bilo to omenjeno in večkrat je bilo poudarjeno, češ da Evropa to podpira in da gre to za najvarnejši projekt. To ponavadi govorijo tisti, ki imajo že več grehov v nahrbtniku in ki imajo že več zgrešenih projektov, tudi takih, pri katerih je bilo treba vračati ali pa bo treba vračati evropska sredstva nazaj.</p>
               <p>Predstavljajte si primer, da vse te izpostavljene dileme pridejo naknadno, ko je projekt že dokončan, ko je že sfinanciran, in da pride do tega, da je potrebno vračati sredstva Evropski uniji. Bistveno večja škoda bo, kot če se projekt pravočasno prilagodi in izpelje skladno z našo ustavno ureditvijo in skladno z vso zakonodajo, ki veleva izpeljavo takih projektov.</p>
               <p>Ta projekt je financiran v skladu z uredbo 1303 skozi 2013. Pa mi dovolite, da vam bom sam nekaj optimizma vlil pa povedal, zakaj je treba pri tem projektu stopati na zavoro. Glejte, v 113. točki piše, citiram: »Organ upravljanja bi lahko prestavil rok, kadar spremni dokumenti niso popolni ali obstajajo dokazi o nepravilnostih, ki jih je treba nadalje raziskati.«</p>
               <p>Glejte, tukaj imamo neposredno podlago, da, kot smo že ugotovili, se pri tem projektu postavljajo številne pomanjkljivosti, ni bila izdelana presoja vplivov na okolje, kar je, še enkrat, popolnoma nerazumljivo. Drugič, celotna trasa ni izdelana s popolnim gradbenim dovoljenjem, pa se kljub temu gradi. Potem se postavlja kinete, ki niso v bistvu varnostno preverjene, če je res to projekt, ki zadošča, in v kolikor ministrstvo tu stopi, ali pa vlada, stopi na zavoro in počaka, da se vse te nejasnosti razjasnijo in da se vsa ta ustrezna dokumentacija pridobi, ne bo nastala nobena škoda na tem področju.</p>
               <p>Člen 101 uredbe, točka F, pa piše: »Informacije, potrebne za odobritev velikega projekta, preden se veliki projekt odobri, organu prava zagotovi, da so na voljo naslednje informacije: analiza vplivov na okolje.« Oprostite, tukaj imamo velik projekt. Projekt, ki tehta 130 milijonov, pa ni bila zagotovljena točka F analiza vpliva na okolje.</p>
               <p>A veste, da je pripravljalec te vloge za Jaspers zavajal tudi Jaspers, in da Arso, ki je pod ne vem kakšnim razlogom izvajalcu dela in pa Mestni občini Ljubljana izdal izjavo, da ne potrebuje presoje vplivov na okolje, v bistvu zavajal Jaspers, pa se kljub temu v tem trenutku še vedno kot fijakarski konj-slepa kura nadaljuje s tem projektom. Ko vemo, da do tega mora priti. Ko se je končno začelo javno pogovarjati o tem škodljivem projektu in ugotavljamo, da pač do tega mora priti.</p>
               <p>Tako da do tega nujno mora priti in verjamem, da se da z Evropsko komisijo tudi ustrezno pogoditi ali pa pogovoriti o drugačni trasi projekta.</p>
               <p>Predstavljajte si, zdaj, z vidika Evropske komisije oziroma Jaspersa oziroma s strani nekoga, ki podaja evropski denar za nek projekt. Jaz mislim, da je to edini projekt na ravni Evropske unije, kjer se trošenje evropskega denarja, kjer se izvajanje projekta z evropskim denarjem izvaja s pomočjo sodne odredbe, policije in konjenice policije. Predstavljajte si, kaj si boste v Bruslju mislili, da projekt, ki ga oni financirajo, morajo v tisti državi braniti policisti. A si vi predstavljate, kakšno luč pomišljate na Evropsko komisijo v Bruselj, če je ta projekt tako zavožen, da ga je treba zavoljo samovolje lokalne oblasti braniti z orožjem, z evidentiranjem tistih, vam bom povedal, ko je bila policija tisti ponedeljek tam in so nekateri mestni svetniki šli ogledat ta projekt, to posilstvo nad posameznikom in nad čisto pitno vodo, so jih policaji legitimirali. Si predstavljate, legitimirali so jih? Že samo zato, ker so se sprehajali v tistem koncu.</p>
               <p>In tak projekt se izvaja v tem trenutku. Tak projekt se izvaja. In tu v tem pogledu je treba najti neko rešitev, ki bo dala odgovore na vse izpostavljene dileme.</p>
               <p>Glejte, maja smo o tem razpravljali, takrat smo dali sklep, da je treba pač to recenzijo, revizijo tega projekta, danes smo novembra, pa še niti izvajalec del ni bil izbran. Niti izvajalec del še ni bil izbran. Ob tem je pa ogrožena pitna voda za celo Ljubljano. Oprostite, nekje je treba en korak narediti. In morda, ne, morda je ta predlog drugega sklepa, prejudicira stanje, ki še ni nastalo, kot je rekel državni sekretar. Ampak po drugi strani, glejte, nekje je treba eno ročno zavoro, en premik narediti. Ker če tega ne bomo naredili, se bo to kar nadaljevalo naprej, kakor se nadaljuje zdaj.</p>
               <p>In ko ni bil noben izbran za pregled postopkov in dokumentacije v zvezi s temi gradbenimi dovoljenji in soglasji, naj vam povem, državni sekretar, da podjetje Lineal, d. o. o., iz Maribora že tako v neformalnih krogih govori, da se dogovarja, da bodo oni izvajali to recenzijo projekta C0. To je med drugim podjetje, ki je podprlo mariborskega župana Arsenoviča, vemo, koga podpira mariborski župan, kdo mu je največji vzor. In naj vam tudi povem, da če bo to podjetje izbrano, bo, prvič, že zdaj lahko povem, odobrilo, da je vse v redu s tem projektom, drugič, pa je tudi neposredno aktivno vpleteno, ker samo sodeluje pri projektu kanalne mreže Vodice-Pirniče-Medvode, ki se bodo potem priključile s C0.</p>
               <p>To samo za zapisnik že vnaprej povem, da če slučajno izbor Ministrstva za okolje in prostor razmišlja v tej smeri, priporočam, da se vendarle malce drugače in kakšnega bolj neodvisnega recenzenta dobite za ta projekt.</p>
               <p>Jaz bi še nekaj povedal. Poglejte, celo Mestna občina Ljubljana je razmišljala o tem, da spremeni traso. Maja je pristopila k ministrstvu in potem naprej, naprej, naprej. Ne vem, oprostite, ne vem, zakaj ministrstvo v tem pogledu ni bolj pritisnilo, da bi se ta sprememba trase zgodila, da je potem 4. 11. Mestna občina Ljubljana obvestila, da te trase ne bo spreminjala. Da je očitno tako močna, da očitno se ne boji prav nikogar, da je očitno podprta tudi s sodnico Bedenetovo, da lahko dela vse, kar hoče, in da bo nehala razmišljati o spremembi trase.</p>
               <p>To je narobe. To je narobe. To je v nasprotju tudi s tem, kar Ministrstvo za okolje in prostor pravi. Glejte, Ministrstvo za okolje in prostor je na moje poslansko vprašanje povedalo, da gre v tem primeru za zahteven objekt in da v primeru funkcionalne povezanosti, se zahteva izvedba presoje vpliva na okolje. To imam v poslanskem vprašanju. Zdaj se pa pusti gradnjo brez presoje vpliva na okolje. Pa še nekaj – tukaj imam tudi odgovor Ministrstva za okolje in prostor na moje poslansko vprašanje, bom citiral kaj Ministrstvo za okolje in prostor pravi: »kljub temu pa lahko ocenimo, da izbrana trasa predstavlja potencialno nevarnost za vodni vir, saj poteka neposredno preko ožjega vodovarstvenega območja s strogim režimom varovanja, dotika pa se tudi najožjega vodovarstvenega območja«.</p>
               <p>In hkrati, da ni presoje vplivov »na ministrstvu ocenjujemo, da je tak sklep sporen, da ARSO ni izdal zahteve po pripravi presoje vpliva na okolje«. Skratka, v bistvu gremo mi s temi sklepi naproti Ministrstvu za okolje in prostor ravno zato, ker želimo, da se ta problem enkrat razreši. In mogoče pa na Ministrstvu za okolje in prostor, vse službe, potrebuje ravno ta drugi sklep, ki morda, kot ste rekli, rahlo prejudicira, da se oprete na nekaj in aktivneje posežete v pač ne vem rešitev tega projekta, da bo v dobro vseh, da bo tako poskrbljeno za odvodnjavanja oziroma za te kanalizacijske vode, kot za zaščito okolja in ustavno varovane kategorija za čisto pitno vodo. In še to: glejte, če se ta del projekta ustavi, ker je prej državni sekretar apliciral na to, da morajo biti varuh proračuna in tako naprej – s tem ne nastane nobena škoda, nobena škoda.</p>
               <p>Še več, ker vi plačujete iz proračuna in potem terjate iz evropskih sredstev, s tem še prihranite vi, ker ni odhodkov za proračun. Ker ni odhodkov za proračun, ker vi zalagate. Skratka, ne nastaja nobena škoda davkoplačevalskemu denarju, če se zadeva zaenkrat prekine, se pridobi vso dokumentacijo. In zelo podpiram predloge sklepov, ki ste jih koalicija predlagali, državni zbor med drugim četrti sklep predlaga priporoča za okolje in prostor, da preveri pravilnost postopkov umeščanja trase cevovoda v prostor, da se tudi razmisli o trasi, tako kot sami pravite, ker ocenjujete, da izbrana trasa predstavlja nevarnost za vodni vir in se v vmesnem času z Evropsko komisijo lepo uskladite, da se pač neka normalna trasa, ki bo odgovarjala na vse te izpostavljene dileme, sprejme in se ta projekt izpolni. To bo »win-win« situacija za vse. »Win-win« situacija za vse in končno bomo nekaj dobrega naredili za našo čisto pitno vodo in za ustavno varovano kategorijo pitne vode.</p>
               <p>Še to sem dolžen povedati, prej je kolega poslanec prosil za tisto začasno odredbo. Zdaj, sklep smo dali vsem, celotna je pa dosegljiva pri predsedniku tega odbora.</p>
               <p>Toliko, hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Preden nadaljujemom, še dve obvestili - na mizo ste dobili predlog za 2 amandmaja Odbora koalicijskih poslanskih skupin za novo tretjo in pa četrto točko. Imam tudi še eno pooblastilo in sicer poslanca Dušana Šiška nadomešča poslanec Jani Ivanuša. Tako, da nadaljujemo z razpravo.</p>
               <p>K besedi je prijavljen gospod Knežak, pripravi se gospod Perič.</p>
               <p>Izvolite.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsednik. Spoštovane kolegice in kolegi, predstavniki ministrstva, gostje.</p>
               <p>V bistvu bom kratek, ker na podlagi vsega tega, kar je bilo navedeno v razlogih za sklic te današnje seje in po informacijah, ki smo jih še dodatno pridobili, predvsem imam tukaj v mislih revizijo postopka za katero bi bilo tudi, državni sekretar, prav, kolikor je že izdelana, da jo dobimo vsi člani odbora. In baje, da na ugotovitve, zaradi katerih bo tudi koga bolela glava v tej državi in pa predvsem v prvi vrsti sem tudi sam mnenja tako, kot se je slikovito izrazil predstavnik Alpe-Adria Greena, da mislim, da je zadeva prišla, da je ta projekt prišel to te točke, da je že dejansko prestopil bregove. Tako, da jaz, pa podobnega mnenja bodo kolegice in kolegi iz koalicije, je tudi botrovalo temu, da smo se odločili za te dodatne amandmaje, ker tukaj je pa vrag vzel šalo, če tako rečem. Skrb za čisto vodo za približno pol milijona prebivalcev te naše države mora biti, mora dati jasen odgovoren na vse dileme, ki so bile vzpostavljene v sami obrazložitvi za ta današnji sklic, in tudi vse tisto, kar ste vsi, ki ste vpleteni v to zadevo, danes še posebej opozorili, mora ta zadeva dobiti epilog.</p>
               <p>Jaz računam, spoštovani sekretar, da, kakor smo v sklepih zapisali, da poskušamo iz tega predvsem v prvi vrsti, da zaščitimo tudi proračun države, da ne bo država dolžna vračati kakih evropskih sredstev, kar je že prej kolega Logar omenil. Predvsem zaradi projektov pa zadev, ki so jih, če so jih, kot verjetno kaže, narobe pa napačno peljali drugi.</p>
               <p>Tako da se mi zdi, da, čeprav sem imel v začetku neke pomisleke okrog samega sklica, ko smo dobili, da gre še za en projekt, bi rekel, teh lokalnih zadev, ki jih ima gospod Logar za župana občine Ljubljana, ampak po vsem tem, kar sem rekel, kar sem prebral, kar sem dobil, se popolnoma strinjam z vsemi predlogi in jih bom tudi z veseljem podprl.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa, kolega Knežak.</p>
               <p>Naslednji ima besedo kolega Gregor Perič, pripravi naj se kolega Podkrajšek.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Hvala, predsedujoči, za besedo. Lep večer vsem prisotnim.</p>
               <p>Lahko bi rekli, da iz tega cevovoda C0 smrdi, še preden je bil sploh dokončan oziroma predan v uporabo. In bi na podlagi vsega tega, kar smo do zdaj slišali, in verjamem še tistega, kar se bo v prihodnje tudi ugotovilo, bi lahko izdali en priročnik, kako se ne vodi projekta in kako se ne umešča takih objektov v prostor. Kako se ne črpa evropskih sredstev oziroma na kakšen način se ne črpa, in da ne bom našteval, tisto, kar smo danes že slišali tako s strani državnega sekretarja kot s strani, v končni fazi, predlagatelja, predstavnikov nevladnih organizacij, Alpe Adria Green, prebivalcev, ki ste tam vključeni v to zgodbo.</p>
               <p>Tako bom rekel. V SMC-ju smo to zgodbo oziroma ta skupek tega dogajanja okoli C0 izpostavili že pred časom, medijsko takrat na žalost ni bila dovolj zanimiva, dovolj prepoznavna, se ni oblikovalo dovolj neke politične volje in politične energije, da bi se stvari začele premikati v neko pravo smer. Ta zgodba ima v končni fazi tudi zelo dolgo brado, prva gradbena dovoljenja, vsaj po informacijah, ki jih imam na voljo, so bila izdana že v letu 2011, in potem se je sukcesivno v tem obdobju dogajalo marsikaj.</p>
               <p>Po trenutno znanih podatkih tudi institucije, ki je zaprosila za gradbeno dovoljenje, je uvodoma zaprosila za gradnjo nekih nezahtevnih objektov, za katere potem presoja vplivov na okolje ni bila potrebna. Potem so se ta gradbena dovoljenja spreminjala oziroma so bila zaprošena nova gradbena dovoljenja, kjer je ta presoja bila potrebna. Skratka, tukaj verjamem, da bo še marsikoga bolela glava, ko bo skušal ta gordijski vozel odplesti in poiskati vse tisto, kar je šlo narobe iz vrste razlogov.</p>
               <p>Prvič, da se te stvari nikoli več ne ponovijo. Drugič, da postopki na Ministrstvu za okolje in prostor in tudi v drugih institucijah potekajo tako, kot morajo. Tretjič, da prijavitelji občine, naj bo to MOL ali pa kdorkoli drug ali tretji, niti ne pomisli več, da bi na nek tak način peljal neke projekte, ko že zdaj vidimo, da zadeva enostavno ne stoji skupaj, da imamo neke segmente, kjer gradbena dovoljenja so, da imamo neke segmente oziroma neke prehode, kjer bo verjetno izredno težko dobiti gradbeno dovoljenje, ravno zaradi nezmožnosti tega, da se soglasja lastnikov sploh pridobijo. In jaz si ne predstavljam, kako se bo ta projekt zaključil v neko celoto, če sploh si želimo neko celoto na vodonosniku Ljubljane, kjer smo slišali, vpliva na 400 oziroma 500 tisoč ljudi. Torej varna vodooskrba je sigurno nekaj, kar ne sme biti pod nobenim vprašajem in tudi noben denar, nobena evropska sredstva ne odtehtajo tega, da če nekaj zafrknemo v tem smislu, se moram potem temu za naslednjih 30, 40 ali 50 let odpovedati, ker ugotovimo, da bo ta vodni vir onesnažen.</p>
               <p>To enostavno ne sme in ne more biti opcija, in tudi neko barantanje, lahko tudi s čisto nekimi strokovnimi kriteriji oziroma parametri, ali je neka varnost postavitve teh cevi relativna oziroma ali je bilo bolje ali pa slabše poskrbljeno, to sploh ne more biti vprašanje. Če že, je vprašanje oziroma je, lahko se pogovarjamo o neki absolutni varnosti, ampak tukaj tudi vidimo, da že tisto, kar je bilo umeščeno v prostor, je bilo umeščano pod različnimi pogoji.</p>
               <p>Zdaj, tako iz strani civilne iniciative kot drugih ljudi smo tudi mi dobili posamezne fotografije. Jaz sicer težko lociram lokacijo teh cevi, če pokažem tudi v kamero, ampak vidi se, da so cevi umeščene, dejansko je nek, bil je narejen nek jarek, zasuto z nekoliko proda in potem pokrito z zemljo. Zdaj ali je to tista prava tehnična rešitev ali ne, verjetno bodo znali strokovnjaki bolje oceniti. Po vsem slišanem danes in tudi v številnih razpravah pa lahko ocenimo, da taka izvedba predstavlja precejšnja tveganja.</p>
               <p>Če nadaljujem, bom rekel sledeče. Jaz sem dejansko vesel, da se je v zelo kratkem času, v praktično nekaj letih tudi percepcija javnosti do teh najbolj pomembnih okoljskih vprašanj zelo močno spremenila, in tudi če v prejšnjem mandatu niso bili čisto vsi najbolj navdušeni nad tem, da se je pravica do varne pitne vode oziroma do čiste pitne vode, hvala, vpisala v ustavo, da danes tudi v SDS-u podpirate to idejo in to prizadevanje, in da tudi se širi krog tistih političnih strank, ki vidijo dodano vrednost tudi v nevladnih organizacijah, čeprav marsikdaj, kadar kakšen projekt, imajo na kakšen projekt ali pa na kakšna politična prizadevanja drugačne poglede, kot jih imamo mi, in nam postavljajo tudi neke ovire, tako da vidimo, da je tudi na njihovi strani zelo veliko dodane vrednosti. In tudi če kdaj država pomaga pri njihovem delovanju s financiranjem ali pa sofinanciranjem, vidimo, da to ni denar, ki je vržen stran, ampak se še kako obrestuje.</p>
               <p>Slišali smo tudi veliko presenečenja nad tem, kako se je tak projekt usklajeval tudi z Jaspersom, vemo, da je ta institucija strokovna na evropskem nivoju, pa verjamem, da bodo tudi tu prišle ven še dodatne informacije, ker ni malo tistih, ki pravijo, da je ta cevovod praktično nepotreben, da bi se dalo to problematiko, ki rešuje, oziroma te fekalne vode, ki jih pelje preko nekega vodonosnika, urediti tudi drugače, ceneje, »smiselneje« in tudi neprimerno bolj varno za samo vodno oskrbo.</p>
               <p>Tako da, če skušam zaokrožiti in še enkrat poudariti. V Državnem zboru se sploh v zadnjem obdobju v javnosti ustvarja nek vtis, kot da postajamo tudi neke vrste sodišče oziroma da se postavljamo v vlogo razsodnikov, in tudi sami ocenjujemo delovanje drugih vej oblasti, včasih tudi malo gremo oziroma raztegnemo te naše pristojnosti. Danes nismo tukaj, da bi ocenjevali kakorkoli oziroma delali neke sklepe, ali je bilo nekaj izvedeno prav ali narobe, seveda pa priporočamo ministrstvu, ki ima največ informacij, če prav slišimo, tudi s strani državnega sekretarja, da ko pričenjajo odpirati predale in omare, se marsikaj zanimivega ali pa tudi šokantnega odkrije. Verjamem, da bodo na ministrstvu opravili svoje delo. Imajo polno podporo celotnega Državnega zbora, ne glede na to, ali nekdo sodi na levo, na desno, v sredino ali pa še kam drugam. Ker je to prizadevanje oziroma varna vodooskrba nekaj, kar nima politične barve, torej je brez vonja, barve in okusa, če tako rečem. Tako da smo poleg tistih sklepov, ki so bili dani s strani predlagatelja, tudi v koaliciji pripravili še dva dodatna sklepa, ki jih bom še enkrat prebral, torej, da Državni zbor, ker bomo to točko obravnavali tudi na Državnem zboru.</p>
               <p>Torej, da celoten Državni zbor Republike Slovenije priporoča Ministrstvu za okolje in prostor, da v primeru ugotovljenih morebitnih nepravilnosti, ki bi izhajale iz rezultatov revizije, postopka in drugih nadzorstvenih postopkov, sproži ustrezne postopke ugotavljanja kazenske in disciplinske in civilne odgovornosti.</p>
               <p>Naj poudarim, da je to pričakovanje, ki gre ne samo do Ministrstva za okolje in prostor v tem primeru, ampak v vseh podobnih primerih za vsa ministrstva in tudi druge organe lokalnih skupnosti in ostalih. Vemo, tudi državni sekretar je že omenil, da nekateri postopki že tečejo, nekateri postopki upam, da se ne bodo blokirali v postopkih javnega naročanja, da ne bo kdo poskušal na ta način pridobivati časa in izigravati samega sistema.</p>
               <p>In pa še torej četrta točka oziroma sklep ali pa priporočilo. Državni zbor Republike Slovenije priporoča Ministrstvu za okolje in prostor, da preveri pravilnost v postopku umeščanja trase cevovoda v prostor.</p>
               <p>Danes smo večkrat slišali, da je bilo že v štartu zgrešen način vodenja tega postopka, ker kadar umeščamo tako pomembno in občutljivo infrastrukturo v prostor, mora ta imeti neko podlago tudi v prostorskih aktih, v občinskem prostorskem načrtu ali pa v kakšnem podrobnejšem aktu. Neke improvizacije pa smo danes, vidimo, čisto v praksi na terenu, kaj potegne za sabo, tako da to sta še ta dva dodatna sklepa, ki bosta v oporo pri delu samemu ministrstvu in pri razreševanju te pomembne problematike. In vsi skupaj, verjamem, si želimo, da bomo to izpeljali na nek pameten način, tako v smislu samega projekta kot takega, ki je v osnovi dober, ko govorimo o tem projektu, je ta cevovod C0 zgolj en majhen del urejanja komunalnih vod v Mestni občini Ljubljana. To je seveda pozitivno, ta del je pa absolutno, kot vse kaže, zgrešen, tako da računam in tudi v SMC računamo in imajo na Ministrstvu za okolje in prostor vso maksimalno podporo za to, da se pride na čisto, da se ugotovi, kaj je bilo zgrešeno, in da se hkrati poišče tudi neka pametna in razumna rešitev za v prihodnje – tako z vidika financ kot tudi z vidika same izvedbe.</p>
               <p>Hvala lepa zaenkrat za pozornost, če bo kaj, se bom pa še dodatno oglasil.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Besedo ima gospod Podkrajšek, pripravi se mag. Rajh.</p>
               <p>Izvolite.</p>
            </sp>
            <sp who="PodkrajšekBojan">
               <speaker>BOJAN PODKRAJŠEK (PS SDS):</speaker>
               <p>Ja, spoštovani predsednik, hvala za dano besedo. Lep pozdrav obema državnima sekretarjema, cenjenim gostom, kolegicam in kolegom.</p>
               <p>Zelo redki so odbori v tem Državnem zboru, kjer se neko politično preigravanje lahko izključi. Je pa prav gotovo današnji odbor, ki je bil sklican na pobudo Slovenske demokratske stranke, to dejstvo.</p>
               <p>Seveda, uvodoma moram povedati, da nisem zdaj največji strokovnjak na tem področju, o katerem danes govorimo. Jaz bi se zahvalil dr. Logarju, vsem strokovnjakom, predvsem pa tistim, ki živite v neposredni bližini, da ste nam to tako razložili, da razumemo tisti, ki ste doma v Ljubljani, pa tudi tisti, ki smo doma 100, 200, 300 kilometrov izven Ljubljane, zato se vam najlepše zahvaljujem.</p>
               <p>Seveda mene, ko govorimo o tem projektu, so presenetile dve stvari. Naj se vrnem na majski odbor, ki je bil v maju, kako so se eni, ki so sedeli na drugi strani tega omizja, obnašali do vseh tistih, ki jih je skrbel ta projekt. Danes, večina jih ni tukaj. Druga stvar, ki me je presenetila negativno, je pa bil ta ponedeljkov začetek teh del.</p>
               <p>Glejte, da je Ljubljana lepa, lepo mesto, je tudi zasluga, Goriške, Prekmurja pa še koga, Dolenjske, Koroške, se opravičujem, če koga izpuščam. Vsi ti kraji so zaslužni, da je to mesto lepo. Ampak vse te kraje, ko naštevam, te vasi še vsi nimajo zdrave pitne vode. Jaz sem bil, seveda v neki drugi vlogi, ko mi nekoč ena gospa, 80 let stara, rekla, ko pa dobim zdravo pitno vodo na pipi, pa lahko umrem. Po 80 letih življenja.</p>
               <p>Sam trdim, da ima Ljubljana najboljšo vodo na svetu. To je moj predhodnik, ki prihajam 100 kilometrov iz Ljubljane, ko je bil več mandatov poslanec Državnega zbora, se spomnim, ko je večkrat povedal. Voda je pa najboljša. Jaz mislim, da je to bogastvo neprecenljivo. Mnoge države na svetu, pa tisti, ki živijo v teh državah, verjetno sanjajo o taki dobrini. To sem že maja povedal, če se prav spomnim. Imajo veliko večje stolpnice, imajo hitrejše železnice, širše avtoceste, ampak takšne vode, kot jo imamo mi, je pa nikoli ne bojo imeli. Ni tehnologije pri njih, da lahko do te dobrine pridejo.</p>
               <p>Seveda, mi se pa danes pogovarjamo, da ne bomo tega uničili. A veste, če bi nas poslušali po celem svetu, pa če bi razumeli naš jezik, bi mislili, da smo, da je z nami nekaj narobe. Da je nekaj narobe z nami. A veste, eni v kanglicah nosijo za preživetje vode, mogoče se streljajo za to dobrino, ubijajo, mi pa to uničujemo.</p>
               <p>Če bi mi se o tem pogovarjali v kakšni drugi občini, občini, ne vem, ki ima 3 tisoč prebivalcev ali pa 5 ali pa 10, a veste, kaj bi ljudje pa inšpektorji pa policija pa sodniki naredili s tistim županom pa načelnikom upravne enote? A veste kaj? Odnesli jih bi. To se lahko zgodi samo v Ljubljani. To je možno samo v Ljubljani. Zamislite si, da ena občina, da jih ne bom zdaj omenil, na Koroškem, ki ima 3 tisoč prebivalcev, si dovoli neko investicijo, ki uničuje to javno dobrino, da pride na gradbišče s policijo, s sodniki, z vsemi inšpektorji. A veste, kaj bi ljudje naredili? Namesto, da bi župan prišel, da mu vsi ploskajo, ko se gre takšna investicija, pa nekdo maha s papirjem, da je pripeljal iz Bruslja denar. To je pozitivno, da je Ljubljana tako razvita pa lepa ni zasluga enega posameznika, pa ne glede, a je to poslanec ali predsednik vlade ali župan. To je zasluga naših predhodnikov, nas danes pa seveda vseh tistih, ki prihajajo za nami.</p>
               <p>Kaj mi kot poslancu že v drugem mandatu bo najbolj ostalo v spominu iz Ljubljane? Da en spomenik, Plečnikov stadion, danes na njem rastejo koprive, pa se strinjam, da verjetno ljudje morajo sodelovati. Jaz ne vem zdaj, kaj bo tam motilo, hrup ali, ne bom nikogar žalil. Ampak tam rastejo, ko se vsak dan mimo peljem iz Štajerske, rastejo koprive. Na drugi strani pa pridemo na gradbišče, da uničimo najboljšo vodo na svetu s sodniki, policaji, inšpektorji, župan se pa skriva ne vem kje. Glejte, pa mi ne živimo v normalni državi.</p>
               <p>Mislim, če se tu lahko politično pogovarjamo. Mislim, da tu politika pa pade čisto stran. In seveda, ker prihajam iz podeželja, tu je pa v Ljubljani odpovedala zdrava kmečka pamet.</p>
               <p>Seveda, jaz še enkrat se zahvaljujem vsem, ki boste podprli te sklepe. Naša naloga je pa, vseh, da ohranimo to domovino. Če je v tej državi kdo tako pogumen, potem pa naj jamči z vsem svojim premoženjem, da je tu vse v redu. A veste, dajte se podpisati. Načelnik upravne enote. Prvič, če bi jaz bil načelnik upravne enote, ko bi me župan s tem posiljeval, pokličem svojega ministra, se najavim in napišem dokument, da te funkcije ne morem več opravljati. Vi pa že pol leta, sem vas spremljal na majski seji, pa danes tudi tu sedite, pa ste tiho. Mislim, glejte, jaz tega ne razumem. Pa nisem strokovnjak za javno upravo, pa nisem strokovnjak za vodo. Zatrdim pa lahko, pa s tem zaključim, da ima Ljubljana najboljšo vodo na svetu.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Besedo ima mag. Rajh, pripravi se kolega Zorčič.</p>
               <p>Izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa za besedo.</p>
               <p>Kaj naj še rečem po vsem slišanem? Za nas v SAB je pitna voda zelo pomembna kategorija. Prav na našo pobudo je bila zato vpisana v Ustavo. In zato nas, bom rekel zadeve z umeščanjem tega voda čez ljubljanski vodonosnik zelo skrbijo. Ministrstvo za okolje in prostor je samo ugotovilo določene pomisleke, naročilo študijo, recenzije projektov in revizijo projektov in prav na podlagi teh dveh dokumentov bo lahko, na mojo pobudo, preverilo pravilnost postopkov umeščanja v prostor trase. Kolikor vidim je izbira trase tu najbolj sporna pri vseh zadevah. Pač postopek umeščanja v prostor je ena komplicirana zadeva, pri kateri morajo sodelovati deležniki, pri katerih morajo biti izkazane tudi pravice za gradnjo, torej lastniške zadeve, tudi služnosti. Danes smo na enem drugem odboru slišali zahtevo, da se prične z gradnjo blejske obvoznice, čeprav zemljišča niso zagotovljena in jaz pozivam vse akterje, da imajo za vse projekte enake vatle in da upoštevajo načelo zakonitosti in legitimnosti v vseh postopkih, ne samo v enem.</p>
               <p>Kar se tiče določenih tehničnih zadev – jaz mislim, da so te zadeve, bom rekel malo zlorabljene z vaše strani. Tu smo videli par poškodovanih »ciglov« ampak to ne zmanjšuje problemov povezanih z umeščanjem v prostor. Jaz sem gradbeni inženir po poklicu, pa sem pač na take zadeve malo alergičen, ko nekdo govori o vzgonu, o strižnih silah – to so zadeve, ki se dajo s tehničnimi ukrepi zelo omiliti in ni prav, da se na tak način straši ljudi, ker to v bistvu zelo, bom rekel, zmanjšuje težo vašim argumentom, ker to pomeni, da imamo opravka z nekimi »fake newsi«. A veste, vsakdo danes razpravlja o vsem, kar mu paše, pa si uzurpira čas, uzurpira parlament, tu pa dejansko neki sumi, indici, ki so povezani z umeščanjem v prostor in mislim, da je zelo pomembno, da ministrstvo ugotovi ali so bili postopki izvedeni pravilno ali ne. Če niso bili izvedeni pravilno, bomo imeli državljani, kar je za nas zelo pomembno v SAB, jasno predpisano kako se pa ta postopek mora voditi. In toliko, no.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Proceduralno, izvolite.</p>
            </sp>
            <sp who="PodkrajšekBojan">
               <speaker>BOJAN PODKRAJŠEK (PS SDS):</speaker>
               <p>Hvala za besedo.</p>
               <p>Glejte, na mojega predhodnika, pa da nas ne bo v bodoče zanašalo. A veste, kdaj morajo ljudje, ki niso v tem Državnem zboru, v politiki, posredovati? Takrat, ko smo mi nesposobni. Danes jih žaliti, da z nekimi segmenti zavajajo, z nekimi slikami - če bi živeli v normalni državi, danes niti te seje nebi bilo pa niti teh slik nebi ljudje, pa se trudijo, pa nas naprošajo, pa nam pišejo zato, da bomo to šlamastiko preprečili. Danes jim pa govoriti, ker svoj čas zapravljajo, v dobrobit te dobrine, ki sem jo prej predstavil.</p>
               <p>Tako da, predsednik, jaz bi prosil proceduralno, da se naših gostov s tem ne blamira. Hvala.</p>
               <p>
                  <stage>/ oglašanje iz dvorane/</stage>
               </p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Predlagatelj, izvolite.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Ja, hvala.</p>
               <p>Jaz bi samo rad povedal, da te fotografije, ki so jih danes prinesli predstavniki civilne iniciative oziroma tamkajšnji prebivalci, to niso osamljen primer. Pač zdaj 100 istih fotografij je brez veze kazati, gre pa samo za prikaz, kako je ta vodotesnost zagotovljena, drugače pa je vsak poslanec po moje vljudno vabljen, da si to dejansko ogleda in da bo videl na terenu, kako to izgleda in da bo celo videl, da je bil gradbeni poseg na takšen način, da je šlo ob plinski napeljavi <stage>/ nerazumljivo/</stage>. Veste, kakšna nevarnost je pa to? Brez dodatne zaščite gradbenega posega.</p>
               <p>Samo to kaže, kako so hiteli pri tem projektu. Samo to bi rad opozoril, drugače pa, jaz pravim, to je res varstvo okolja, čista pitna voda, jaz mislim, da noben tukaj ni politiziral in upam, da tudi v nadaljevanju razprave ne bomo politizirali, ker mislim, da je to naš skupni cilj.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Nadaljujemo z razpravo, besedo ima gospod Zorčič, pripravi se gospod Kepa.</p>
               <p>Gospod Zorčič.</p>
            </sp>
            <sp who="ZorčičIgor">
               <speaker>IGOR ZORČIČ (PS SMC):</speaker>
               <p>Hvala za besedo.</p>
               <p>Zdaj, če se mogoče malo dotaknem tele predhodne razprave, mogoče je kolega Rajh čisto korektno opozoril na nekatere zadeve. Veste, mi v politiki smo večkrat soočeni s podobnimi zadevami, in ni dolgo tega, kar smo imeli ravno prav razprave o tem, koliko naj se upošteva razne nevladnike, posameznike, ki opozarjajo na umeščanje posameznih infrastrukturnih projektov v prostor.</p>
               <p>Če sem malo bolj konkreten, nedavno nazaj smo imeli tudi v Brežicah na občinskem svetu razpravo v zvezi s Hidroelektrarno Mokrice, kjer nekateri opozarjajo na umeščanje, na neke ekološke posledice in podobno. In morate razumeti, da moramo mi vedno znova presojati, komu naj tu, bom rekel, zaupamo in komu ne.</p>
               <p>Zdaj, kar je značilno za ta projekt, je to, da, jaz bom seveda podprl te sklepe, tudi razširjene s sklepi koalicije, zaradi tega ker jaz nisem dobil dovolj jasnih odgovorov, in mislim, da tudi vi opozarjate na to, kaj je s tem projektom, kako se vodi, pravzaprav niti ne, kaj je njegov namen.</p>
               <p>Glejte, jaz nisem strokovnjak za kanalizacijo in vam ne znam povedati, ali je tista slika v redu ali mora biti dilatacija večja ali manjša. In je čisto nepotrebno, da se spuščamo na ta nivo. Ampak meni ni jasno, kako lahko tu razpravljamo o tem, da del projekta ima gradbeno dovoljenje, del pa ne.</p>
               <p>Zdaj, če spomnim na znan slovenski projekt drugi tir, če se ne motim, ima gradbeno dovoljenje za vseh 27 kilometrov proge. Zdaj pa, a je možno v Ljubljani graditi kanalizacijo tako, da se za vsak meter kanalizacije posebej pridobiva, ne vem, in tudi ko gledam to traso kanalizacije, moram reči, da nisem še videl takšne trase, ki naredi nekje na svoji sredini ovinek 90 stopinj levo pa potem spet desno, mislim, to verjetno ni treba biti strokovnjak, da to vse skupaj oceniš kot najmanj smešno.</p>
               <p>Tako da jaz podpiram tu vse napore in jaz mislim, da ti sklepi bodo ministrstvu pomagali v tem smislu, da ne bodo deležni kakšnih pritiskov, češ od zadaj gre pa za ne vem kakšen denar in zdaj moramo si nekako zakriti oči in to speljati do konca. Jaz mislim, da če gre tu za nepravilnosti, bomo morali pač ugotoviti, kdo jih je storil, in ga po potrebi tudi preganjati.</p>
               <p>Jaz mislim, da je še zadnji čas, da ta postopek ne glede na to, da so se nekatera dela že začela odvijati, po potrebi ali pa v skladu z možnostmi, jaz verjamem, da so to neka pravnomočna gradbena dovoljenja in da vsakdo lahko pomaha z nekim papirjem, ampak ta dovoljenja bo enostavno treba pogledati od začetka do konca. Kako je prišlo do tega, kako je možno, da zgradiš kanalizacijo nad vodonosnikom za ne vem, z nekim ogromnim pretokom brez presoje vplivov na okolje prav v tem, da se ugotovijo učinki določene infrastrukture na okolje.</p>
               <p>Zdaj, ne vem, dajte me razsvetliti, kako je to sploh šlo skozi upravni postopek, ne vem, katera upravna enota je to delala, kdo je to, kdo je ta dovoljenja izdajal, ker jaz si ne predstavljam, da je možno v neki civilizirani družbi en takšen projekt narediti brez vseh papirjev. Danes, če malodane če zgradiš lopo na vrtu, te čaka inšpektor in te vpraša vsaj, ali gre ne vem za enostaven objekt ali za kakšen si pač izpostavljen nekemu opravičevanju, ali si zadevo postavil v skladu z zakonom ali ne.</p>
               <p>Tu, ko gre pa za nek projekt, velik toliko in toliko kilometrov, z neko veliko potencialno obremenitvijo za okolje pa ni potrebno delati presoje vpliva na okolje. Meni to ni jasno, glejte. Tudi mi ni jasno to, ko sem omenil malo prej, da je možno, da več kilometrski vod kanalizacije dobiva gradbena dovoljenja ne vem meter po meter. Ne vem, koliko pa, če mi lahko odgovorite, kdor ve to, koliko pa je teh dovoljenj potem? <stage>/ oglašanje iz dvorane: medsebojni pogovor/</stage>
                  <gap n="..."/>Šest, sedem dovoljenj. Super.</p>
               <p>Tako da jaz bom rekel, jaz bom podprl te sklepe, ki so predlagani, mislim, da bodo dali ministrstvu lahko zagon, da brez kakršnih koli dvomov za, tudi bom rekel za politično konotacijo tega projekta, razdelajo te zadeve in ugotovijo, ali je prihajalo celo do takšnih nepravilnosti, zaradi katerih bo mogoče potrebna še celo kakšna kazenska ovadba.</p>
               <p>Toliko z moje strani, hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Želi še kdo razpravljati? <stage>(Ne.)</stage> Ugotavljam, da ne, tako da dajem zaključno besedo predstavniku Ministrstva za okolje in prostor, če želi? <stage>(Da.)</stage>
               </p>
               <p>Gospod Prijon.</p>
            </sp>
            <sp who="PrijonAleš">
               <speaker>ALEŠ PRIJON:</speaker>
               <p>Hvala lepa.</p>
               <p>Jaz bi se mogoče samo zahvalil vsem poslankam in poslancem za to, v bistvu, »konsenzualno« podporo ministrstvu, da vse te stvari preveri, ugotovi dejansko stanje, izpelje vse potrebne postopke. Tukaj bi mogoče dodal samo to, da naloga ministrstva poleg, bi rekli, nadzorne funkcije je tudi svetovalna funkcija.</p>
               <p>Mi praktično z vsemi občinami, z vsemi investitorji, ki se na nas obrnejo, tudi svetujemo pri teh postopkih. Tako da bomo tudi v tem primeru, seveda, ko bomo ugotovili, kaj vse je bilo narobe, isto probali doseči tudi pri tem konkretnem projektu z Mestno občino Ljubljana. Upajmo, da bodo naše sugestije upoštevali, da bomo tako, kot je bilo zdaj že v razpravi pokazano in izpostavljeno, da so tukaj nekatere, mogoče nekateri postopki ali pa nekatere odločitve bile problematične. In da bomo poskušali seveda napeljati investitorja, ker investitor je tisti, ki se v končni fazi odloča, bomo probali svetovati, da tukaj se posluži te pravilne poti, ki bi pripeljala do boljšega vsebinskega rezultata in tudi do ohranitve teh evropskih sredstev, v kolikor bo to seveda možno.</p>
               <p>To je pa seveda stvar sodelovanja investitorja, sicer pa seveda nam ostaja ta nadzorstvena funkcija.</p>
               <p>Tako da jaz bi se vsem zahvalil za to današnjo podporo. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Zaključujem razpravo o posameznih točkah predloga priporočila in k njemu vloženih amandmajev. Prehajamo na glasovanje o amandmajih.</p>
               <p>Na glasovanje dajem amandma Poslanske skupine SDS k prvi točki predloga priporočila.</p>
               <p>Predlagatelj, izvolite.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Ja, hvala, hvala predsednik.</p>
               <p>Jaz bi samo pri tej prvi točki se tudi iz moje strani zahvalil vsem poslankam in poslancem za razpravo in iskreno upam, da bo tabla danes v celoti zelena, ker mislim, da je to tudi z vidika Ministrstva za okolje in prostor najboljše, da bo jasno, da v bistvu s popolnim opolnomočenjem državnozborskega delovnega telesa v bistvu lahko začne izvajati to, kar mislim, da je bilo tudi nakazano s strani državnega sekretarja.</p>
               <p>Drugače bom pa seveda ta sklep, ta amandma podprl. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Prehajamo torej na glasovanje. Glasujemo.</p>
               <p>Kdo je za? <stage type="vote-ayes">(15 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma Poslanske skupine SDS k drugi točki predloga priporočila. Glasujemo.</p>
               <p>Kdo je za? <stage type="vote-ayes">(16 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma koalicijskih poslanskih skupin za novo tretjo točko. Glasujemo.</p>
               <p>Kdo je za? <stage type="vote-ayes">(16 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem še amandma koalicijskih poslanskih skupin za novo četrto točko. Glasujemo.</p>
               <p>Kdo je za? <stage type="vote-ayes">(16 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Zaključili smo glasovanje o amandmajih in v skladu s prej sprejeto odločitvijo prehajamo še na glasovanje o vseh delih oziroma točkah predloga priporočila skupaj.</p>
               <p>Sprašujem, če želi kdo obrazložiti svoj glas? <stage>(Ne.)</stage> Ugotavljam, da ne, tako da prehajamo na glasovanje. Glasujemo.</p>
               <p>Kdo je za? <stage type="vote-ayes">(16 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da so deli oziroma točke predloga priporočila sprejeti.</p>
               <p>S tem zaključujem drugo obravnavo predloga priporočila v zvezi z zaščito pitne vode na območju ljubljanskega vodonosnika na matičnem delovnem telesu.</p>
               <p>Sprejeti amandmaji bodo vključeni v dopolnjen predlog akta, ki bo sestavni del poročila odbora.</p>
               <p>Določiti moramo še poročevalca, ki bo poročilo predstavil na seji Državnega zbora, in predlagam, da to opravim sam.</p>
               <p>S tem zaključujem to točko dnevnega reda in 22. nujno sejo Odbora za infrastrukturo okolje in prostor.</p>
               <p>In pa lep večer.</p>
               <stage type="time">Seja se je končala 15. novembra 2019 ob 19.29.</stage>
            </sp>
         </div>
      </body>
   </text>
</TEI>
