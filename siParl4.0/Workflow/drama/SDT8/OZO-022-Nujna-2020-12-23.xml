<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZO-022-Nujna-2020-12-23">
   <teiHeader>
      <fileDesc>
         <titleStmt>
            <title>Odbor za obrambo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZO-022-Nujna-2020-12-23.OZO" n="022">
               <name>Nujna</name>
               <date when="2020-12-23"/>
            </setting>
         </settingDesc>
         <particDesc>
            <listOrg>
               <org xml:id="OZO-022-Nujna-2020-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZO-022-Nujna-2020-12-23.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA OBRAMBO</stage>
            <stage type="session">22. nujna seja</stage>
            <stage type="date">(23. december 2020)</stage>
            <stage type="chairman">Sejo je vodil Samo Bevk, predsednik Odbora za obrambo.</stage>
            <stage type="time">Seja se je začela ob 12.02 uri.</stage>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Lepo pozdravljeni. Pričenjam 22. nujno sejo Odbora za obrambo, ki je bila sklicana na podlagi 47. in drugega odstavka 48. člena Poslovnika Državnega zbora. Pozdravljam vse prisotne, posebej državnega sekretarja na Ministrstvu za obrambo Uroša Lampreta, brigadirja Uroša Paternosa, ki danes nadomešča načelnika Generalštaba Slovenske vojske generalmajorja Roberta Glavaša, svetovalca predsednika Republike Slovenije Boštjana Šefica in ostale vabljene.</p>
               <p>Obveščam vas, da sta se za današnjo sejo opravičila poslanca Franc Jurša in Marko Bandelli. S pooblastilom pa bo danes na seji sodeloval poslanec Gregor Perič namesto poslanke Mateje Udovč in tudi poslanec Rudi Medved, ki bo nadomeščal poslanca Marjana Šarca. Svojo odsotnost na sejo je opravičil predstavnik kabineta predsednika Vlade.</p>
               <p>Prehajamo na določitev dnevnega reda seje odbora. S sklicem seje ste prejeli naslednji dnevni red: Zahteva za oceno ustavnosti Zakona o zagotavljanju sredstev za investicije v Slovenski vojski v letih 2021 do 2026 s predlogom za začasno zadržanje izvrševanja zakona. Ker v poslovniškem roku nisem prejel predlogov za razširitev dnevnega reda oziroma za umik predlagane točke dnevnega reda, je določen takšen dnevni red seje kot ste ga prejeli s sklicem. Prehajamo na <title>1. TOČKO DNEVNEGA REDA – ZAHTEVA ZA OCENO USTAVNOSTI ZAKONA O ZAGOTAVLJANJU SREDSTEV ZA INVESTICIJE V SLOVENSKI VOJSKI V LETIH 2021 DO 2026 S PREDLOGOM ZA ZAČASNO ZADRŽANJE IZVRŠEVANJA ZAKONA,</title> ki jo bomo obravnavali na podlagi drugega odstavka 265. člena Poslovnika Državnega zbora. Prejeli ste naslednje gradivo, in sicer najprej Zahtevo za oceno ustavnosti z dne 18. 12. 2020, potem pa še včeraj mnenje Vlade z 22. 12. 2020 in mnenje Zakonodajno-pravne službe z dne 22. 12. 2020. Najprej sprašujem, če želi besedo predstavnica Zakonodajno-pravne službe? Gospa Katarina Kralj. Izvolite, beseda je vaša.</p>
               <p>Prehajamo na <title>1. TOČKO DNEVNEGA REDA – ZAHTEVA ZA OCENO USTAVNOSTI ZAKONA O ZAGOTAVLJANJU SREDSTEV ZA INVESTICIJE V SLOVENSKI VOJSKI V LETIH 2021 DO 2026 S PREDLOGOM ZA ZAČASNO ZADRŽANJE IZVRŠEVANJA ZAKONA,</title> ki jo bomo obravnavali na podlagi drugega odstavka 265. člena Poslovnika Državnega zbora. Prejeli ste naslednje gradivo, in sicer najprej Zahtevo za oceno ustavnosti z dne 18. 12. 2020, potem pa še včeraj mnenje Vlade z 22. 12. 2020 in mnenje Zakonodajno-pravne službe z dne 22. 12. 2020. Najprej sprašujem, če želi besedo predstavnica Zakonodajno-pravne službe? Gospa Katarina Kralj. Izvolite, beseda je vaša.</p>
            </sp>
            <sp who="KraljKatarina">
               <speaker>KATARINA KRALJ:</speaker>
               <p>Hvala za besedo, gospod predsednik. Zakonodajno-pravna služba je pripravila odgovor za Državni zbor kot nasprotnega udeleženca v postopku ustavne presoje zakona. Mnenje ste dobili v pisni obliki, zato bom predstavila samo bistvene poudarke.</p>
               <p>Iz vsebine zahteve izhaja, da vlagatelj izpodbija zakon, in sicer na podlagi petega odstavka 21. člena Zakona o referendumu. Prav tako pa predlaga začasno zadržanje.</p>
               <p>V uvodu mnenja povzemamo bistvene navedbe vlagatelja. Ta meni, da je zakon neustaven, ker je bil sprejet v nasprotju s prvo alinejo drugega odstavka 90. člena Ustave, ki določa, da referenduma ni dopustno razpisati o zakonu o nujnih ukrepih. Navaja, da je vložil pobudo za razpis referenduma, vendar je Državni zbor sprejel sklep o nedopustnosti razpisa referenduma, zato se je štelo, da pobuda ni bila vložena. Vlagatelj navaja, da je bil zakonodajni postopek v katerem je Državni zbor sprejel izpodbijani zakon izveden v nasprotju z Ustavo, ker je bil sam sklep, ki je del zakonodajnega postopka, sprejet v nasprotju s prvo alinejo drugega odstavka 90. člena Ustave. Neustavnost sklepa po njegovem pomeni neustavnost zakonodajnega postopka in s tem neustavnost samega zakona.</p>
               <p>V nadaljevanju mnenja poudarjamo, da se je Državni zbor že opredelil do predloga za začasno zadržanje, ki je vseboval povsem enake razloge, in sicer v odgovoru Državnega zbora na zahtevo skupine poslancev za oceno ustavnosti sklepa, ki ga je Državni zbor sprejel in posredoval Ustavnemu sodišču 16. 12. 2020. Gre za odgovor, ki ga je matično delovno telo sprejelo prejšnji teden.</p>
               <p>V mnenju v celoti povzemamo ta odgovor, ker, kot sem že povedala, gre za identične razloge in iz odgovora izhaja, da je predlog za začasno zadržanje izvrševanja zakona neutemeljen.</p>
               <p>Prav tako se je Državni zbor v istem odgovoru Ustavnemu sodišču opredelil tudi do vsebinsko povsem enakih očitkov o neustavnosti sklepa o nedopustnosti razpisa referenduma. Zato v mnenju v celoti povzemamo odgovor Državnega zbora tudi v tem delu, v katerem je podrobno predstavljen postopek sprejemanja sklepa in zaključek, da je Državni zbor sprejel sklep, ker so v postopku prevladali argumenti, da je izpodbijani zakon Zakon o nujnih ukrepih za zagotovitev obrambe države in da je zato zahteva za presojo ustavnosti sklepa neutemeljena.</p>
               <p>Ker je bil torej sklep o nedopustnosti razpisa referenduma po presoji Državnega zbora sprejet v skladu z Ustavo, je bil z Ustavo skladen tudi sam zakonodajni postopek sprejemanja izpodbijanega zakona. Zato Državni zbor zaključuje, da je zahteva za oceno ustavnosti izpodbijanega zakona neutemeljena. Prav tako meni, da je predlog za začasno zadržanje izpodbijanega zakona neutemeljen.</p>
               <p>Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam. Želi besedo predstavnik Ministrstva za obrambo državni sekretar Uroš Lampret? Izvolite, gospod državni sekretar.</p>
            </sp>
            <sp who="LampretUroš">
               <speaker>UROŠ LAMPRET:</speaker>
               <p>Hvala, predsedujoči. Spoštovane poslanke in poslanci!</p>
               <p>Vlada se z vloženo zahtevo za oceno ustavnosti zakona in predlogom za začasno zadržanje njegovega izvrševanja ne strinja in Ustavnemu sodišču predlaga naj tako zahtevo za oceno ustavnosti oceni kot neutemeljeno, kot tudi predlog za začasno zadržanje izvrševanja zakona zavrne.</p>
               <p>Naj se v nadaljevanju dotaknem samo nekaj res ključnih poudarkov. V smislu pomanjkanja formalnih vidikov nujnosti ukrepov zakona predlagatelj izpostavlja predvsem dejstvo, da bi moral biti zakon v tem primeru sprejet po nujnem postopku. Z namenom hitre uveljavitve zakona pa bi lahko skrajšal ali pa bi se predvidela celo takojnšnja uveljavitev zakona. Prav tako ocenjuje kot nepravilno, da predloga sklepa o nedopustnosti referenduma o zakonu Vlada ni vložila v Državni zbor že skupaj s predlogom zakona. Po mnenju Vlade v nobenem od navedenih primerov ne gre za obligatorne postopke. Zato samo dejstvo, da v konkretnem primeru niso bili uporabljeni ali pa so bili uporabljeni kasneje, ne pomeni, da ne gre za nujni zakon za zagotovitev nujnih ukrepov na področju obrambe in varnosti države. Temeljni razlog za nedopustnost referenduma iz prve alineje drugega odstavka 90. člena Ustave je v nujnih ukrepih za zagotovitev obrambe države, varnosti ali odprave posledic naravnih nesreč.</p>
               <p>Glede na določila Zakona o referendumu in ljudski iniciativi ni nujno, da Vlada poda predlog za sprejem sklepa o nedopustnosti referenduma sočasno s predlogom zakona, zato tudi utemeljevanje razlogov za sprejem takšnega sklepa že v predlogu zakona ni bilo potrebno. Je pa Vlada te razloge ustrezno utemeljila v predlogu za sprejem sklepa o nedopustnosti referenduma. Prav tako je Državni zbor ta sklep ustrezno obrazložil.</p>
               <p>Nadalje za presojo zakona v smislu nujnosti kot izhaja iz prve alineje drugega odstavka 90. člena Ustave ni ključno časovni, formalni, temveč vsebinski materialni vidik nujnosti zakonskih ukrepov.</p>
               <p>Pripravljenost Slovenske vojske je od leta 2013 ocenjena z negativno oceno. Prav tako Republika Slovenija ne izvršuje prevzetih obveznosti iz Severnoatlantske pogodbe. Navedeno stanje nacionalne obrambe predstavlja problematiko, ki je bila iz različnih razlogov, predolgo spregledana in v smislu zagotavljanja potrebnih pravnih podlag ni bila ustrezno naslovljena. Takšno stanje pa predvsem v povezavi s poslabšanjem varnostnih razmer v mednarodnem okolju, ki nas obdaja, zagotovo dosega stopnjo nujnosti, ki terja sprejem nujnih zakonskih ukrepov. Brez slednjih, ki jih predvideva zakon, pa obrambe države v luči obstoječega stanja ni mogoče zagotavljati, zato je Zakon o nujnih ukrepih za zagotavljanje obrambe in varnosti države.</p>
               <p>Gre torej za nujne ukrepe, ki jih brez uveljavitve zakona, ne bi bilo mogoče hitro in učinkovito izvajati. Zagotovo pa je v tem smislu ključna neodložljivost ukrepov, saj bi bilo v tem primeru zagotavljanje ustrezne ravni obrambe države onemogočeno, s tem pa bi nastale težko popravljive, če ne celo nepopravljive, posledice za samo delovanje države. Za varstvo obrambe države kot ustavne vrednote pa je potrebno takojšnje ukrepanje, ki ne dopušča odložitve ali celo preprečitve uveljavitve zakonskih ukrepov zaradi izvedenih referendumskih postopkov.</p>
               <p>Po mnenju Vlade je neutemeljen tudi predlog za začasno zadržanje izvrševanje zakona. In Ustavnemu sodišču predlaga naj predlog zavrne, saj le-ta ne izpolnjuje zakonskih zahtev, da začasno zadržanje izvrševanja zakona. Po določbi prvega odstavka 39. člena že citiranega Zakona o Ustavnem sodišču sme Ustavno sodišče do končne odločitve o stvari v celoti ali delno zadržati izvrševanje zakona, drugega predpisa ali splošnega akta za izvrševanje javnih pooblastil, če bi zaradi njegovega izvrševanja lahko nastale težke popravljive posledice.</p>
               <p>Vlada meni, da predlog predlagatelja za začasno zadržanje izvrševanja zakona ne izpolnjuje navedenih zakonskih zahtev, saj predlagatelj težko popravljivih škodljivih posledic, ki bi lahko nastale z izvajanjem zakona v svojem predlogu za začasno zadržanje izvrševanja tega zakona, ni zadostno izkazana.</p>
               <p>Najlepša hvala, gospod predsednik.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam, gospod državni sekretar. Sedaj prehajamo na razpravo članic in članov odbora v zvezi z mnenjem Zakonodajno-pravne službe k zahtevi.</p>
               <p>Prvi prijavljeni je poslanec Miha Kordiš. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Namera, da se prepreči zakonodajni referendum o zakonu, je očitno zloraba oblasti. Ta trenutek nam ne grozi neposredna vojna nevarnost. Tudi če bi nam jo z zakonom zanesljivo ne bi odvrnili. Republika Slovenija ne potrebuje tega zakona, ampak stabilno financiranje Slovenske vojske v rednih proračunih. Tako Zakonodajno-pravna služba v obrambo pravice državljank in državljanov do referenduma o tem ali bo Vlada Janeza Janše za 780 milijonov evrov kupila orožja in to zabetonirala v posebnem zakonu. Ker pa je seveda Zakonodajno-pravna služba tu postavljena v vlogo, da brani odločitve Državnega zbora ne glede na to kako protiustavne te odločitve morda so, se seveda celotno mnenje Zakonodajno-pravne službe zaključi nekako z argumentom, da ker je Državni zbor odločil z večino glasov, da referenduma ne more biti, potem je in postopek in sam zakon in vse to kar tu zraven sodi skladno z Ustavo. Pred tem seveda imamo celotno mnenje Zakonodajno-pravne službe zdaj že v drugo, ki v osnovi govori v prid temu zakaj bi do referenduma moralo priti.</p>
               <p>Ampak Vlada Janeza Janše se pač požvižga na demokracijo. Bolj od tega so ji pomembne provizije. To so dokazali že na nabavah zaščitne opreme, mask, ventilatorjev itd., sedaj pa se enaka logika poraja tudi pri ideji, da gre 780 milijonov evrov za orožje. Seveda, to so nekajkrat večji posli. Vrtimo se tudi okrog nekajkrat večjih številk.</p>
               <p>Morda pomembneje kot korupcijsko tveganje pa je dejstvo, da če bomo 780 milijonov evrov v naslednjih šestih letih namenili za orožje, teh krvavo potrebnih sredstev ne bo za spoprijem z največjo zdravstveno krizo v zadnjih 100 letih. Pa niti nismo potrebovali epidemije korona virusa, da bi bili naši zdravstveni in socialni sistemi podhranjeni. Poglejte v kakšnem stanju so slovenske bolnišnice. Poglejte 12.000 starostnikov, ki čakajo v vrsti za domove starejše ali navsezadnje poglejte 10.000 mladih, ki so brez javnih neprofitnih stanovanj, ki jih nujno potrebujejo, da se lahko osamosvojijo in na noge postavijo svoja življenja.</p>
               <p>V nasprotju s tem je Vlada Janeza Janše kot prvo prioriteto si zadala udar na vse vzvode oblasti in kot drugo prioriteto, da bo financirala tuje centre moči. In prav zato gre. Če gre 780 milijonov evrov v nakupe orožja, to pomeni sponzoriranje tujih orožarsko industrijskih kompleksov. Menda da je to nujno za obrambo države pravijo na Vladi. To je njihov krovni argument zakaj so referendum prepovedali in ljudem demokracijo odvzeli.</p>
               <p>Ampak če gre res za tako nujen ukrep za obrambo države, zakaj torej se zakon sprejema po rednem postopku, ne pa po nujnem postopku, kot so določila državnozborski proceduri, da se lahko stori. Sprejemanje zakona v Državnem zboru je trajalo kar pet mesecev. Sami ukrepi, spet še enkrat poudarjam, kot pravijo sami predlagatelji na Vladi, ki so menda tako zelo nujni za obrambo države, pa se bodo uresničili še v naslednjih šestih letih. Poleg tega se velika večina od teh 780 milijonov evrov namenja za izgradnjo dveh srednjih bataljonskih vojnih skupin oziroma v tem koraku ene srednje bataljonske vojne skupine in njen začetek, ki sta namenjene delovanju v Natovih ekspedicijskih korpusov v tujini. Tega Vlada v resnici niti ne skriva. Pravijo, mi bomo sestavili, oborožili vojsko, ki bo namenjena hitremu posredovanju v tujini 10.000 km stran od meja naše domovine. In seveda v Avganistanu se Republika Slovenija ne brani, niti se ne branijo druge članice Zveze NATO, z obrambo katerih smo z Severnoatlantskim paktom zavezani. Tu se izključno uresničujejo imperialni agresivni interesi Natovih velesil. Se pravi, da pade še en argument kako gre menda za nujni ukrep za obrambo države. Poleg tega tu dodatno, še tretjič, podčrtuje tudi dejstvo, da NATO izgradnjo teh bataljonskih bojnih skupin od Slovenije zahteva do leta 2036. Kar bi bil recimo nujen ukrep za obrambo države je, če malo karikiram pa spet ne tako zelo, da bi Republika Slovenija morala k mednarodnim orožarjem kupovati orožje zaradi tega, ker se na njenih mejah kopičijo tanki. In seveda na ta način Slovenija niti ni vojaško ogrožena. To je samo birokracija na Ministrstvu za obrambo večkrat priznala že v prejšnjem mandatu, pa navsezadnje tudi v tem sklicu Državnega zbora pod točo vprašanj, ki smo jih zastavili v Levici češ kdo pa nas vojaško ogroža, so navsezadnje gospe in gospodje morali priznati, ja pa saj Slovenija ni vojaško ogrožena. Običajno se na to pojavi argument nekih hibridnih groženj in namigovanj na destabilizacijo razmer v svetu, ampak tudi če te argumente ne jemljemo zares, kar mislim, da jih ne smemo, zelo hitro ugotovimo, da noben osemkolesnik ne bo zaustavil nobenega hejkerja, še manj pa kakršenkoli teroristični napad.</p>
               <p>Poleg tega tu dodatno, še tretjič, podčrtuje tudi dejstvo, da NATO izgradnjo teh bataljonskih bojnih skupin od Slovenije zahteva do leta 2036. Kar bi bil recimo nujen ukrep za obrambo države je, če malo karikiram pa spet ne tako zelo, da bi Republika Slovenija morala k mednarodnim orožarjem kupovati orožje zaradi tega, ker se na njenih mejah kopičijo tanki. In seveda na ta način Slovenija niti ni vojaško ogrožena. To je samo birokracija na Ministrstvu za obrambo večkrat priznala že v prejšnjem mandatu, pa navsezadnje tudi v tem sklicu Državnega zbora pod točo vprašanj, ki smo jih zastavili v Levici češ kdo pa nas vojaško ogroža, so navsezadnje gospe in gospodje morali priznati, ja pa saj Slovenija ni vojaško ogrožena. Običajno se na to pojavi argument nekih hibridnih groženj in namigovanj na destabilizacijo razmer v svetu, ampak tudi če te argumente ne jemljemo zares, kar mislim, da jih ne smemo, zelo hitro ugotovimo, da noben osemkolesnik ne bo zaustavil nobenega hejkerja, še manj pa kakršenkoli teroristični napad.</p>
               <p>Skratka gre za običajno vezano trgovino z tujimi centri moči, ki naj bi jih podkrepili s slovenskimi javnimi financami, zato da bodo mednarodni orožarji želi profite.</p>
               <p>Dodaten argument kako ne gre za nujni ukrep za obrambo države, ne glede na to kako se Vlada Janeza Janše sedaj postavlja na trepalnice, je tudi dejstvo, da je bil sklep posredovan Državnemu zboru štiri mesece po tem, ko je bil predlagan sam zakon oziroma v prevodu šele potem, ko je postalo jasno, da v Levici za našo referendumsko pobudo mislimo resno, da bomo zbrali podpise in da bo referendum uspel. Takrat se je Vlada Janeza Janše ustrašila in je na hitro poslala v Državni zbor sklep, ki pravi, joj ne to je pa nujen ukrep za obrambo države. Mi moramo na vsak način kupiti te oklepnike in to ne more na referendum. Zelo pozorna igra, blef, ki se ministru Toninu ni izšel.</p>
               <p>Ko smo pred tem obvezujočim zakonodajnim referendumom predlagali posvetovalni referendum, je minister Tonin dejal naslednje: Posvetovalni referendum je nesmiseln. Nimam pa nobenega problema, če bodo zbrali podpise za zakonodajni referendum. No, potem pa se je minister Tonin premislil zaradi tega, ker se je jasno pokazalo, da tri četrtine ljudi v tej državi nasprotuje tem orožarskim nabavam, da se zavedajo, da v kolikor bo šlo 780 milijonov evrov za orožje potem bo zmanjkalo zanje, se pravi za blaginjo dveh milijonov ljudi. In 30.000 podpisov je Levica zbrala s podporo državljank in državljanov, ki so sredi epidemije, sredi mraza prišli na naše stojnice samo za to, da pokažejo svoje nasprotovanje temu zakonu in nas podprejo v ambiciji, da ga spravimo na referendum.</p>
               <p>In v teh izjavah ministra Tonina kako je posvetovalni referendum nesmiseln, da je pa on za to, da gremo na zakonodajni referendum in naknadno opredelitvijo, da je pa proti zakonodajnemu referendumu, ta isti minister Tonin nekoliko spominja na Ostržka. Pridružil se je Vladi Janeza Janše z ambicijo in željo, da bi postal pravi deček, ampak vse kar je od tega ostalo je, da je ministru Toninu zrasel nos. To mislim, da so vse zelo dobri razlogi zakaj bi bilo potrebno referendum dopustiti in seveda v njem glasovati proti mnenju Zakonodajno-pravne službe, ki bo odromalo na Ustavno sodišče. Čeprav kar se vsebine tiče, bi najraje sam glasoval za to mnenje zaradi tega, ker na več kot desetih straneh opisuje v osnovi zakaj do referenduma bi moralo priti, zakaj je referendum upravičen. Šele na koncu, kot sem že dejal, po naravi svoje službe, ker brani odločitve Državnega zbora, Zakonodajno-pravna služba zaključi s tem, da pa če je že Državni zbor izglasoval prepoved referenduma potem mora to tudi obveljati.</p>
               <p>Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa. Sedaj od poslank in poslancev nimam nobenega na seznamu. Želi pa besedo gospod državni sekretar. Se opravičujem. Lahko dam predstavniku Vlade prej besedo? Hvala lepa, kolega Grims. Izvolite, gospod državni sekretar.</p>
            </sp>
            <sp who="LampretUroš">
               <speaker>UROŠ LAMPRET:</speaker>
               <p>Hvala, predsedujoči. Dovolite mi samo res nekaj kratkih pojasnitev. Glede 10.000 km delovanja Slovenske vojske oziroma sedme bataljonske bojne skupine, ne to ni v načrtih. 8X8 kolesnike Slovenska vojska ne more premestiti na to razdaljo, niti zavezništvo kot tako, ki je bilo že omenjeno, obrambna in odvračalna drža nima teh namenov.</p>
               <p>Mi imamo eno vojsko. Nimamo dveh vojsk. Nimamo ekspecisijske? in tudi doma imamo eno vojsko, ki ni zadosti opremljena. In ta vojska bo glede na to domovino, na to državo kjerkoli bo to potrebno, zagotovo pa ne 10.000 km daleč <stage>(nerazumljivo)</stage>. Nacionalna kibernetska obramba je bila omenjena danes. Ministrstvo za obrambo ni zadolženo za izvajanje nacionalne kibernetske obrambe. Ministrstvo za obrambo je zadolženo za varovanje naših lastnih sistemov in tudi v zakonu gre kar nekaj sredstev v to smer. Nacionalno kibernetsko obrambo zagotavljajo druge institucije.</p>
               <p>Glede hibridnih groženj. Jaz se v varnostno okolje na tej točki mogoče ne bi spuščal. Bi pa odgovoril na hibridne grožnje oziroma njihov razpon. Kakor poznamo po teoriji in tudi v praksi so vojaške grožnje tudi del hibridnih groženj. In ta vojaški del hibridnih groženj, to pa je odgovornost Ministrstva za obrambo, da se na ta vojaški tega spektra tudi ustrezno pripravi.</p>
               <p>Najlepša hvala, gospod predsednik.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam. Repliko ima poslanec Miha Kordiš. Tri minute imate na razpolago.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>V prav vseh strateških dokumentih, ki zadevajo razvoj Slovenske vojske lahko zasledimo en <stage>(nerazumljiva beseda)</stage> motiv. In sicer, da mora biti ta vojska opremljena in izurjena na način, da bo lahko na hitro posredovala v tujini in da bo delovala v kontekstu Natovih operacij. In tega pravzaprav nobena oblast niti kaj prida ni skrivala do trenutka, ko smo prišli do referenduma.</p>
               <p>Res je, gospod Jaklin, imamo eno vojsko, ampak to vojsko je politika spremenila v ekspedicijski korpus, ki naj pometa za Američani in za katerega naj plačujejo slovenski državljani.</p>
            </sp>
            <sp who="LampretUroš">
               <speaker>UROŠ LAMPRET:</speaker>
               <p>Če lahko.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Lahko. Samo to ni replika, ampak razprava. Izvolite.</p>
            </sp>
            <sp who="LampretUroš">
               <speaker>UROŠ LAMPRET:</speaker>
               <p>Moje ime je Uroš Lampret. Samo da pojasnim kaj sem govoril, zato sem se še enkrat javil. Jaz nisem govoril, da Slovenska vojska ne bo delovala izven meja naše domovine, ampak bo delovala v nacionalni oziroma kolektivni obrambi. Vse kar se želel povedati je, da o nobenih načrtih se ta obramba ne bo izvajala 10.000 km iz meja naše domovine. In to sem tudi želel pojasniti, da za to niti nimamo sredstev, da bi te naše bodoče prihodnje zmogljivosti tja tudi prepeljali. Samo toliko v pojasnilo.</p>
               <p>Hvala, gospod predsednik.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Se opravičujem, za trenutek sem se zmedel zaradi ene lokalne zgodbe v Škofji Loki z Ministrstvom za obrambo. Ampak, gospod Lampret, tokrat se v vaših besedah skriva zrno resnice. Res je. 10.000 km stran Slovenska vojska narejena kot ekspedicijski korpus ne bo branila domovine, ampak bo okupirala tuje narode. In za natančno tako vlogo jo želite izuriti, opremiti in oborožiti.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Besedo ima poslanec mag. Branko Grims. Izvolite.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala za besedo. Vsem prav lep pozdrav.</p>
               <p>Poglejte, danes gre razprava v popolnoma napačni smeri, kajti danes razpravljamo samo o tem kaj piše v Ustavi in kaj od nas pričakuje Ustavno sodišče. V Ustavi je določilo kristalno jasno; o zadevah, ki so nujne za zagotavljanje varnosti, obrambe itd., ni dopusten referendum. Sedaj zakaj je to določilo tako v Ustavi? To je še poseben absurd. Če bi bilo po mojem, bi imeli švicarski model Ustave, referendume brez omejitev in te razprave niti ne bi bilo. Ampak tako določilo v Ustavi s temi omejitvami, so zahtevale stranke levice. Takrat ko se je Ustava spreminjala zlasti LDS takratna in potem ZARES. In zaradi tega so te omejitve v Ustavi. In danes, ko je pač Ustava taka kot je, je pa to problem.</p>
               <p>Ustava, kot rečeno, je kristalno jasna. Tak referendum je nedopusten po sami Ustavi. To je očitno vsakomur, ki je to Ustavo v celoti prebral in ki razume področje varnosti in obrambe in zaradi tega je korektno pripravljeno mnenje, ki ga v celoti podpiram in ga bom skupaj s kolegi SDS seveda podprl.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa. Besedo pa želi predstavnica Zakonodajno-pravne službe Katarina Kralj. Izvolite.</p>
            </sp>
            <sp who="KraljKatarina">
               <speaker>KATARINA KRALJ:</speaker>
               <p>Hvala za besedo, gospod predsednik.</p>
               <p>Glede izvajanja gospoda poslanca Kordiša bi samo ponovno povedala naslednje. Mi smo, tako v prejšnjem mnenju kot v tem mnenju, korektno povzeli kakšna stališča so bila zavzeta v postopku sprejemanja izpodbijanega sklepa. In tako kot običajno kadar so različna mnenja smo jih tudi tukaj povzeli. Najprej kakšne pomisleke je imela Zakonodajno-pravna služba, potem kako Vlada in potem kako so poslanci koalicijskih poslanskih skupin zagovarjali sprejetje tega sklepa in navajali argumente v prid ustavnosti tega sklepa, in v zadnjem delu mnenja tudi stališča opozicijskih poslanskih skupin, ki so pa nasprotovali temu sklepu. In to kar je gospod Kordiš že na prejšnji seji, tudi sedaj, na koncu prebral ta odstavek kot da je to stališče samostojno, izvirno originalno stališče Zakonodajno-pravne službe. Ta predzadnji odstavek je v bistvu del navedb, ki spada v navedbe, ki so jih izrekli opozicijski poslanci na seji Državnega zbora.</p>
               <p>Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam. Zaključujem razpravo.</p>
               <p>Prehajamo na odločanje. Na podlagi 265. člena Poslovnika Državnega zbora dajem na glasovanje naslednje mnenje: »Odbor za obrambo se strinja z mnenjem Zakonodajno-pravne službe o zahtevi za oceno ustavnosti Zakona o zagotavljanju sredstev za investicije v Slovenski vojski v letih 2021-2026 in o predlogu za začasno zadržanje izvrševanja zakona ter ji predlaga, da v skladu z 266. členom Poslovnika Državnega zbora pripravi odgovor Ustavnemu sodišču Republike Slovenije.«</p>
               <p>Pričenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(6 članov.)</stage>
               </p>
               <p>Ugotavljam, da je mnenje sprejeto.</p>
               <p>Odbor bo pripravil poročilo, v katerega bo sprejeto mnenje vključeno in ga posredoval Zakonodajno-pravni službi, ki bo v skladu z 266. členom Poslovnika Državnega zbora pripravila odgovor za Ustavno sodišče.</p>
               <p>Vsem skupaj se zahvaljujem za današnjo udeležbo na seji in vam želim vesele praznike in čestitam za dan samostojnosti in enotnosti.</p>
               <p>S tem je zaključena točka in tudi 22. nujna seja Odbora za obrambo.</p>
               <p>Hvala lepa.</p>
               <stage type="time">Seja je bila končana 23. decembra 2020 ob 12.32 uri.</stage>
            </sp>
         </div>
      </body>
   </text>
</TEI>
