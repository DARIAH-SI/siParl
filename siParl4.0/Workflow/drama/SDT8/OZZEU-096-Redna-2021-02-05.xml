<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-096-Redna-2021-02-05">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-096-Redna-2021-02-05.OZZEU" n="096">
               <name>Redna</name>
               <date when="2021-02-05"/>
            </setting>
         </settingDesc>
         <particDesc>
            <listOrg>
               <org xml:id="OZZEU-096-Redna-2021-02-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-096-Redna-2021-02-05.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">96. seja</stage>
            <stage type="date">(5. februar 2021)</stage>
            <stage type="chairman">Sejo je vodil mag. Marko Pogačnik, predsednik Odbora za zadeve Evropske unije.Seja se je začela ob 8.59.</stage>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovane kolegice in kolegi, začenjam 96. sejo Odbora za zadeve Evropske unije. Obveščam vas, da so zadržani in se seje ne morejo udeležiti dr. Franc Trček. Na seji kot nadomestni člani nadomeščajo nisem dobil nobenega pooblastila. Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, Kabinet predsednika Vlade ter predstavniki Vlade in državnega sveta. Vse navzoče lepo pozdravljam. Prehajamo na določitev dnevnega reda seje odbora. S sklicem seje ste prejeli dnevni red odbora. Ker v poslovniškem roku nisem prejel predlogov za njegovo spremembo je določen takšen dnevni red seje kot smo ga prejeli s sklicem.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIV 2006/43/ES, 2009/65/ES, 2009/138/EU, 2001/61/EU, 2013/63/EU, 2014/65/EU, 2015/2366 IN 2016/2041</title> . Gradivo k 1. in 2. točki smo prejeli od Vlade Republike Slovenije 21. januarja na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je danes. Gradivo k omenjenimi točkami je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance kot matičnemu delovnemu telesu. Slednjega je obravnaval na svoji 30. seji, dne 3. februar in sprejel mnenji, ki smo jih prejeli. Naprošam državnega sekretarja na Ministrstvu za finance mag. Petra Ješovnika, da nam predstavi predlog direktive in predlog stališča Republike Slovenije.</p>
            </sp>
            <sp who="JešovnikPeter">
               <speaker>MAG. PETER JEŠOVNIK:</speaker>
               <p>Predsednik, hvala za besedo. Spoštovani poslanci!</p>
               <p>Ambiciozna reforma evropskega digitalnega prostora in s tem povezano pobudo za inovacije digitalnega gospodarstva spreminjajo tudi pravila za delovanje evropskega finančnega sistema. Sprejetje zakonodajnega in regulatornega okvira na trgu digitalnih financ je ena izmed prednostnih nalog Evropske unije in Slovenije. Globalno se soočamo s hitrim razvojem na področju kripto imetij. Vse večje zanimanje povečuje tržno kapitalizacijo kripto imetij in njihovo število, s čimer kripto imetja pridobivajo vedno večji pomen pri plačilnih storitvah. Zaradi različnih nacionalnih pravil v zvezi s kripto imetji se enotni trg drobi. S tem pa slabi stabilnost in integriteta finančnega sektorja Evropske unije, kar ogroža tudi zaščito potrošnikov in vlagateljev. Evropska komisija je 24. septembra 2020 kot del paketa o digitalnih financah objavila predlog direktive Evropskega parlamenta in Sveta o spremembi direktive 200665, 200961, 201365, 20152341. Posebni razlogi za ta predlog direktive so, da je treba za zagotovitev pravne varnosti v zvezi s kripto imetji in dosego ciljev v zvezi s krepitvijo digitalne operativne odpornosti določiti začasno in <stage>/ nerazumljiv/</stage> za večstranske sisteme trgovanja in spremeniti ali bolje pojasniti nekatere določbe v obstoječih direktivah Evropske unije o finančnih storitvah. Ta predlog je podoben predlogom uredb, ki se obravnavajo v okviru paketa za digitalne finance in je del širših tekočih prizadevanj na evropski in global i ravni. Cilj teh prizadevanj je, prvič, povečati kibernetsko varnost na področju finančnih storitev in obravnavati širša operativna tveganja ter drugič hkrati zagotoviti jasen sorazmeren in ugoden pravni okvir za ponudnike storitev v zvezi s kripto imetji znotraj Evropske unije.</p>
               <p>Spoštovani! Glede na to, da predlog zakonodajnega akta omogoči in podpira potencial digitalnih financ v smislu inovacij in konkurence ter zagotavlja ustrezno raven zaščite potrošnikov in vlagateljev, predlagam, da predlagano stališče Republike Slovenije podprete. Hvala za pozornost.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala državnemu sekretarju mag. Ješovniku za to predstavitev.</p>
               <p>Za predstavitev mnenja matičnega delovnega telesa naprošam člana Odbora za finance gospoda Jureta Ferjana.</p>
            </sp>
            <sp who="FerjanJure">
               <speaker>JURE FERJAN (PS SDS):</speaker>
               <p>Gospod predsednik, hvala za besedo.</p>
               <p>Odbor za finance je na svoji 30. redni seji 3. februarja obravnaval in tudi v skladu s prvim in drugim odstavkom 154.h člena Poslovnika Državnega zbora Republike Slovenije sprejel naslednje mnenje. Odbor za finance podpira predlog stališča Republike Slovenije do predloga direktive Evropskega parlamenta in Svet o spremembi direktiv 2006/43/ES, 2009/65/ES, 2009/138/EU, 2011/61/EU, 2013/36/EU, 2014/65/EU, EU 2015/2366 in EU 2016/2341, ki ga je predložila Vlada in predlaga pristojnemu odboru za zadeve Evropske unije, da predlog stališča sprejme.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala, kolegu Ferjanu za to predstavitev.</p>
               <p>Na 56. seji 2. februarja 2021 je gradivo k 1. in 2. točki obravnavala tudi Komisija Državnega sveta za mednarodne odnose in evropske zadeve ter sprejela mnenji, ki smo jih prejeli. Za predstavitev mnenja Komisije Državnega sveta k tej točki prosim predsednika Komisije gospod Bojana Kekca.</p>
            </sp>
            <sp who="KekecBojan">
               <speaker>BOJAN KEKEC:</speaker>
               <p>Hvala za besedo, gospod predsednik.</p>
               <p>Torej, komisija, kot je bilo že rečeno, je obravnavala omenjeno spremembo direktiv. Dejstvo je, d so kripto valute naša realnost, da se s to poenostavitvijo nalaganja v kripto valute, ko lahko z mobilnim telefonom brez kakšnih posebnih posegov takoj kupimo zadeve, kar je bistveno enostavnejše kot trgovanje recimo z delnicami preko naše borze, to seveda pomeni tudi nekako večje tveganje pri zaščiti potrošnikov. Zaradi tega pozdravljamo dopolnitev teh direktiv. Kibernetska varnost bo tudi v prihodnosti en velik izziv, ker se bo zagotovo to trgovanje še povečalo, če bo način življenja zaradi covida spremenjen, seveda pomeni to še dodatne količine podatkov, zato smo opozorili tudi da bo nujno potrebno narediti nekaj na digitalni infrastrukturi. Vemo, da smo se nekako izognili peti generaciji mobilne telefonije, to bo verjetno tudi prihodnost, to je dejstvo. Skratka, naš poudarek je bil v tem, da podpiramo stališče Republike Slovenije, bo pa vlaganje v to infrastrukturo in pa tudi v software v prihodnosti potrebno še povečati za zaščito potrošnikov. Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala, predsedniku komisije gospodu Bojanu Kekcu.</p>
               <p>Odpiram razpravo poslank in poslancev. Prvi se je k besedi javil poslanec gospod Andrej Černigoj. Beseda je vaša.</p>
            </sp>
            <sp who="ČernigojAndrej">
               <speaker>ANDREJ ČERNIGOJ (PS NSi):</speaker>
               <p>Spoštovani gospod predsedujoči, hvala za besedo. Spoštovani državni sekretar, spoštovani vsi ostali prisotni, kolegice in kolegi!</p>
               <p>Moram reči, da v Novi Sloveniji-Krščanski demokrati smo v svojem političnem programu levji delež namenili novim tehnologijah. Zato si lahko drznem in upam reči, da smo poroki in podporniki digitalizacije in dvig zelene tehnologije v naši državi in s tem tudi v Evropski uniji.</p>
               <p>Ko govorimo o digitalizaciji, takoj trčimo in ne smemo pozabiti, da moramo tudi skrbeti za zmanjšanje groženj in povečanje kibernetske varnosti. Nas veseli, da bo ta pobuda, ta direktiva, ki jo tudi vnašamo v svoj pravni sistem, ki se nanaša na informacijske in komunikacijske tehnologije, na kratko ITK, bo prinesla izboljšanje upravljanje tveganj, na področju, ki ga izvajajo finančna podjetja, tukaj nas zelo vesli okrepitev znanja nadzornih organov o grožnjah in incidentih, predvsem pa dve stvari izboljšanje testiranja, kar se meni zdi zelo pomembno, da vsako stvar zelo temeljito testiramo, ki ga izvajajo finančna podjetja za svoje sisteme in boljšemu nadzornemu tveganju, ki izhaja od odvisnosti finančnih podjetij. Vse to so točke, ki bi jih bilo potrebno razviti in prinesti v naš pravni sistem, predvsem pa izboljšati kibernetsko varnost. Lahko rečem, da informacijske in komunikacijske tehnologije bodo, so že sedaj izziv in bodo izziv Slovenije in predvsem tudi celotne Evropske unije, celotnega sveta sedaj in tudi v prihodnosti. V Novi Sloveniji-Krščanski demokrati bomo tudi v naprej zelo podrobno spremljali napredek države na tem področju in si prizadevali, napredek države na tem področju in si prizadevali, da se to področje čimbolj razvija, zato bomo v Novi Sloveniji-Krščanski demokrati podprli stališče Slovenije. Najlepša hvala za besedo.</p>
               <p>V Novi Sloveniji-Krščanski demokrati bomo tudi v naprej zelo podrobno spremljali napredek države na tem področju in si prizadevali, napredek države na tem področju in si prizadevali, da se to področje čimbolj razvija, zato bomo v Novi Sloveniji-Krščanski demokrati podprli stališče Slovenije. Najlepša hvala za besedo.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Kolega Černigoj, hvala za vašo razpravo. Vidim, da interesa drugega ni, zato predlagam, da dam na glasovanje predlog stališča Republike Slovenije do predloga direktive, ki se glasi: Republika Slovenija pozdravlja pripravi na nadaljnjo digitalizacijo in razvoj gospodarstva, ki bo pripravljeno na nove izzive prihodnosti in bo delovala za dobrobit ljudi. Predlog direktive je del svežnja ukrepov za nadaljnje omogočanje in podpiranje potenciala digitalnih financ kar zadeva inovacije in konkurenco ob hkratnem izboljšanju upravljanja s tveganji, ki so povezani z digitalizacijo. Republika Slovenija pozdravlja sprejem direktive, saj ta omogoča boljšo zaščito potrošnikov in vlagateljev na enotnem trgu finančnih storitev, saj cilja na okrepitev digitalne operativne odpornosti finančnega sektorja. Direktiva z namenom zagotovitve pravne varnosti v zvezi s kripto imetji in dosege ciljev, v zvezi s krepitvijo digitalne operativne odpornosti določa začasno izvzetje za večstranske sisteme trgovanja ter spreminja ali pojasnjuje nekatere določbe v obstoječih direktivah Evropske unije o finančnih storitvah. Naprošam, da glasujemo za predlagani sklep.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>S tem ugotavljam, da je sklep sprejet in zaključujem tudi 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O DIGITALNI OPERATIVNI ODPORNOSTI ZA FINANČI SEKTOR IN SPREMEMBI URED ES/1060/2009, EU/648/2012, TER ŠTEVILKA 600/2014.</title>
               </p>
               <p>Naprošam državnega sekretarja na Ministrstvu za finance mag. Petra Ješovnika, da nam predstavi predlog uredbe in pa predlog stališča Republike Slovenije.</p>
            </sp>
            <sp who="JešovnikPeter">
               <speaker>MAG. PETER JEŠOVNIK:</speaker>
               <p>Predsednik, hvala za besedo. Spoštovani poslanci!</p>
               <p>Cilj predlagane uredbe o digitalni operativni odpornosti za finančni sektor, drugače poimenovana DORA, je okrepiti digitalno operativno odpornost finančnega sektorja Evropske unije z racionalizacijo in nadgradnjo obstoječe finančne zakonodaje Evropske unije ter uvajanje novih zahtev v primeru <stage>/ Nerazumljivo/</stage>. V sklopu sprememb zakonodaje Evropske unije o finančnih storitvah, ki so bile izvedene po finančni krizi, so bila vzpostavljena enotna pravila, ki urejajo velik del finančnih tveganj povezanih s finančnimi storitvami, vendar se digitalna operativna odpornost ni v celoti obravnavala. Pomanjkanje podrobnih in izčrpnih pravil o digitalni operativni odpornosti na ravni Evropske unije je privedlo do vse večjega števila nacionalnih regulativnih pobud in različnih nadzorniških pristopov kar ima na ravni držav članic le omejen učinek glede na čezmejno naravo tveganj na področju informacijsko-komunikacijske tehnologije. Te razmere drobijo enotni evropski trg, slabijo stabilnost in integriteto finančnega sektorja Evropske unije ter ogrožajo zaščito potrošnikov in vlagateljev. Zato je cilj vzpostaviti podroben in celovit okvir za digitalno operativno odpornost finančnih subjektov v Evropski uniji. Socialno-ekonomske posledice pandemije COVID-19 še bolj izpostavljajo pomen digitalnih finančnih trgov in njihove operativne odpornosti. Sprejem uredbe predstavlja možnost izkoriščanja digitalne preobrazbe z zagotavljanjem, da je enotni trg finančnih storitev vključno z bančništvom in unijo kapitalskih trgov operativno odporen na podlagi skupnih pravil in zahtev, ki strmijo k varnosti, zmogljivosti in enakim konkurenčnim pogojem. Predlog Dora bo pripomogel k izboljšanju upravljanja tveganj na področju informacijske-komunikacijske tehnologije, ki ga izvajajo finančna podjetja, okrepil znanja nadzornih organov o grožnjah in incidentih, izboljšal testiranja, ki ga izvajajo finančna podjetja za svoje sisteme informacijske-komunikacijske tehnologije ter pripomogel k boljšemu nadzoru nad tveganji, ki izhajajo iz odvisnosti finančnih podjetij od tretjih ponudnikov storitev informacijsko-komunikacijske tehnologije. Predlaga se tudi določitev skladnejšega in doslednejšega mehanizma poročanja o incidentih, s čimer bi se zmanjšalo upravno breme za finančne institucije in okrepila učinkovitost nadzora.</p>
               <p>Republika Slovenija podpira sprejem uredbe Dora, saj se zaveda, da tveganje na področju informacijsko-komunikacijske tehnologije vedno bolj predstavljajo izziv operativne odpornosti, zmogljivosti in stabilnosti finančnega sistema Evropske unije. Republika Slovenija pozdravlja sprejem ukrepov za omogočanje in podpiranje potenciala digitalnih financ v smislu inovacij in konkurence ter hkratno blaženje tveganj, ki izhajajo iz tega. Zaveda se potrebe po vzpostavitvi podrobnega in celovitega okvirja za digitalno operativno odpornost finančnih subjektov v Evropski uniji, s katerimi se bo poglobila razsežnost enotnih pravil povezana z upravljanjem digitalnih tveganj. Povečanje odpornosti na krizo in posledice pandemije COVID-19, digitalizacija gospodarstva in kibernetska varnost bodo eni ključnih prioritet slovenskega predsedovanja Evropski uniji leta 2020/2021, ko se tudi pričakuje, da bo sprejem uredbe Dora v zaključni fazi. Hvala za pozornost.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala mag. Ješovniku za predstavitev. Za predstavitev mnenja matičnega delovnega telesa Odbora za finance naprošam poslanca gospoda Ferjana.</p>
            </sp>
            <sp who="FerjanJure">
               <speaker>JURE FERJAN (PS SDS):</speaker>
               <p>Predsednik, hvala za besedo.</p>
               <p>Tudi to točko dnevnega reda je Odbor za finance obravnaval minulo sredo, 3. februarja in sprejel v skladu s prvim in drugim odstavkom 154.h člena Poslovnika Državnega zbora naslednje mnenje. Odbor za finance podpira predlog stališča Republike Slovenije do predloga uredbe Evropskega parlamenta in Sveta o digitalni operativni odpornosti za finančni sektor in spremembi uredb ES/1060/2009, EU/648/2012, EU/600/2014 in EU/909/2014, ki ga je predložila Vlada Republike Slovenije in predlaga pristojnemu Odboru za zadeve Evropske unije, da predlog stališča sprejme. točki naprošam predsednika komisije gospoda Bojana Kekca.</p>
            </sp>
            <sp who="KekecBojan">
               <speaker>BOJAN KEKEC:</speaker>
               <p>Hvala še enkrat. Seveda tudi ta točka je bila obravnavana na naši seji komisije. Gre za podobne cilje, če smo pri 1. točki govorili o direktivah, so tukaj uredbe, ki nekako zajemajo digitalne trge bolj na široko, cilji so pa isti, to je ocena tveganja in zmanjšanje tveganja, okrepitev znanj odpornost, poročanje o incidentih, vse to so zadeve, ki bodo na dolgi rok pripomogle k boljši zaščiti celotnih sistemov digitalnih in pa tudi potrošnikov in vlagateljev. Tako, da smo tudi mi predlog stališča republike do omenjenih uredb podprli. Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala predsedniku komisije gospodu Bojanu Kekcu.</p>
               <p>Interesa za razpravo ni, zato dajem na glasovanje predlog stališča Republike Slovenije do predloga uredbe. Jaz vas naprošam glede na to, da je predlog stališča Republike Slovenije malo daljši, da ga ne berem v celoti, imate ga v gradivu in zato predlagam, da začnemo z glasovanjem.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>S tem ugotavljam, da je sklep oziroma stališče sprejeto.</p>
               <p>Zaključujem 2. točko dnevnega red in 96. sejo Odbora za zadeve Evropske unije. Vsem skupaj želim lep in miren vikend in praznovanje dneva kulture.</p>
               <stage type="time">Seja se je končala 5. februarja 2021 ob 9.19.</stage>
            </sp>
         </div>
      </body>
   </text>
</TEI>
