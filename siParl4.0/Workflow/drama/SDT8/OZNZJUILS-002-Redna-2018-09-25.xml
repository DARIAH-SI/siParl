<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZNZJUILS-002-Redna-2018-09-25">
   <teiHeader>
      <fileDesc>
         <titleStmt>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-002-Redna-2018-09-25.OZNZJUILS" n="002">
               <name>Redna</name>
               <date when="2018-09-25"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-002-Redna-2018-09-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-002-Redna-2018-09-25.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA NOTRANJE ZADEVE, JAVNO UPRAVO</stage>
            <stage type="title">DRŽAVNI ZBOR, ODBOR ZA NOTRANJE ZADEVE, JAVNO UPRAVO, IN LOKALNO SAMOUPRAVO</stage>
            <stage type="session">2. redna seja</stage>
            <stage type="date">(25. september 2018)</stage>
            <stage type="chairman">Sejo je vodil Zvonko Černač, predsednik Odbora za notranje zadeve, javno upravo in lokalno samoupravo.</stage>
            <stage type="time">Seja se je začela ob 16.00.</stage>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Spoštovane, spoštovani, vsi lepo pozdravljeni.</p>
               <p>Pričenjam 2. sejo Odbora za notranje zadeve, javno upravo in lokalno samoupravo.</p>
               <p>Mogoče, ker ste me nekateri spraševali, če je napaka, druga seja redna bo namreč pred prvo sejo, ki bo v četrtek samo zaradi tega, ker v zadevah EU so roki sklica zaradi tega imamo to sejo danes in bo prva seja v četrtek, tako, da ni nobene napake.</p>
               <p>Najprej nekaj obvestil, za enkrat nisem prejel nobenega obvestila glede zadržanosti, vidim pa, da nekaterih kolegic in kolegov ni, ker istočasno poteka Odbor za gospodarstvo in vidim, da so tam prisotni. Bi vas pa obvestil o tem kdo nadomešča posamezne člane in članice odbora in sicer namesto gospoda Rudija Medveda, ki je prevzel funkcijo ministra nedavno tega je nadomestni poslanec Jože Lenart, namesto Edvarda Pavliča je nadomestni poslanec gospod Aljaž Kovačič in namesto Petra Jožefa Česnika, ki je tudi v tem času postal minister je nadomestni poslanec Vojko Starović. Toliko za enkrat.</p>
               <p>Ker k dnevnemu redu seje ni bilo predlogov za razširitev oziroma za umik posameznih točk dnevnega reda, je dnevni red določen tako kot je bil predlagan s sklicem seje.</p>
               <p>Prehajamo torej na <title>1. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI PROGRAMA ZA DIGITALNO EVROPO ZA OBDOBJE 2021-2027.</title>
               </p>
               <p>Predlog stališča je na podlagi 1. odstavka 4. člena Zakona o sodelovanju med Državnim zborom in Vlado v zadevah Evropske unije Državnemu zboru v obravnavo 12. septembra posredovala Vlada, in je objavljen na spletnih straneh Državnega zbora. Na sejo so bili k tej točki vabljeni predstavniki Ministrstva za javno upravo.</p>
               <p>Pričenjamo obravnavo predloga stališča, ki jo bomo opravili na podlagi 154h. člena Poslovnika Državnega zbora. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in ga poslal Odboru za zadeve Evropske unije kot pristojnemu odboru, ki bo zadevo obravnaval na svoji 6. seji, ki bo pojutrišnjem v četrtek 27. septembra. Predno dam uvodno besedo gospodu ministru za javno upravo, Rudiju Medvedu, še eno obvestilo in sicer glede nadomeščanja dr. Mira Cerarja, ki tudi ni več naš poslanski kolega, ampak minister bo nadomeščala poslanka Mojca Žnidarič.</p>
               <p>Tako zdaj pa dajem besedo ministru za javno upravo gospodu Rudiju Medvedu.</p>
               <p>Izvolite.</p>
            </sp>
            <sp who="MedvedRudi">
               <speaker>RUDI MEDVED:</speaker>
               <p>Hvala lepa gospod predsednik. Spoštovane poslanke, spoštovani poslanci.</p>
               <p>Predstavil bi vam predlog Evropske komisije za ustanovitev prvega programa za digitalno Evropo, vrednega 9 milijard in 200 milijonov evrov. Gre za program, za finančno obdobje 2021 do 2027. Pomembno pri tem se mi zdi predvsem poudariti, da Evropska komisija oziroma Evropska unija za prihodnjo finančno perspektivo vendarle predvideva precejšen premik, če gledamo trenutno finančno perspektivo, ko je bilo v transport in energetiko na primer vloženih po 30 milijard za vsako področje in le 2 milijardi evrov za področje digitalizacije se z novo finančno perspektivo to precej spreminja in se sredstva za digitalizacijo v celoti bistveno povečujejo, torej kot rečeno 9, 2 milijarde evrov, tako na okroglo. S to strategijo za enotni digitalni trg, bi izboljšali mednarodno konkurenčnost Evropske unije in razvili in krepili strateške digitalne zmogljivosti Evrope. Ključne zmogljivosti zadevajo visoko zmogljivostno računalništvo, umetno inteligenco, kibernetsko varnost, napredne digitalne spretnosti ter njihovo široko uporabo in dostopnost vsem gospodarstvu in družbi, tako za podjetja kot tudi za javni sektor.</p>
               <p>Če se osredotočim na kratko samo na pet področij in na predlog, kako bi se sredstva o katerih govorimo razdelila. Poudarjam, da gre seveda v tem primeru še vedno za predlog in da je tudi to razdelitev, ki jo je predlagala Evropska komisija, možno še spreminjati, seveda tudi s sugestijami posameznih držav članic. Po predlogu komisije se ta osredotoča na pet področij, tako da bi za super računalnike namenili 2, 7 milijard evrov, za financiranje projektov, za graditev in krepitev super računalništva in obdelave podatkov znotraj Evropske unije, ki so ključnega pomena za razvoj več področij, od zdravstva, obnovljivih virov energije, do varnosti vozil in kibernetske varnosti. Financiranje bi omogočilo uspešnejšo in širšo rabo super računalništva v javnem in zasebnem sektorju, poudarek je na javnem in zasebnem sektorju, vključno z malimi in srednjimi podjetji.</p>
               <p>Drugo je področje umetne inteligence, kjer se po predlogu predvideva nameniti dve milijardi in pol evrov za razširjanje umetne inteligence po evropskem gospodarstvu in celotni družbi. Proračun temelji na evropskem pristopu k umetni inteligenci, ki je bil predstavljen aprila letos, hkrati pa upošteva družbene, gospodarske spremembe, ki jih prinaša umetna inteligenca, torej vzpostavlja tudi ustrezen etični in pravni okvir. Program za digitalno Evropo bo javnim organom in podjetjem, zlasti najmanjšim, omogočil boljši dostop do obratov za preizkušanje umetne inteligence in poskuse z njo v državah članicah. Povečane naložbe v raziskavi in inovacije v programu Obzorje, pa bodo zagotovile, da bo Evropska unija ostala na čelu znanstvenega in tehnološkega razvoja umetne inteligence.</p>
               <p>Naslednje področje je področje kibernetske varnosti in zaupanja, kamor bi se po tem predlogu vložilo približno dve milijardi evrov, predvsem za zaščito digitalnega gospodarstva, družbe in demokracij v Evropski uniji s pospeševanjem seveda kibernetske obrambe in industrije kibernetske varnosti v Evropski uniji. Financiranjem najsodobnejše opreme in infrastrukture za kibernetsko varnost ter podpiranje razvoja potrebnih spretnosti in znanja. Za same digitalne spretnosti, torej usposabljanje prebivalstva Evropske unije na področju digitalizacije, je po tem predlogu namenjenih 700 milijonov evrov. Omogočili bi na ta način, da sedanja in prihodnja delovna sila z dolgo in kratkotrajnimi tečaji usposabljanja, usposabljanjem na delovnih mestih ter pripravništvi – vse to bi pripomoglo, da bi imeli prebivalci Evropske unije možnost zlahka pridobiti napredne digitalne spretnosti, ne glede na državo članico prebivališča.</p>
               <p>In kot zadnje področje, kamor bi po tem predlogu vlagali milijardo 300 milijonov evrov, je zagotovitev široke uporabe digitalnih tehnologij v gospodarstvu in vsej družbi. To bi zagotovilo digitalno preobrazbo javne uprave in javnih storitev ter njihovo interoperabilnost na javni Evropske unije, hkrati pa vsem podjetjem, zlasti manjšim in srednjim podjetjem, olajšalo dostop do tehnologije in strokovnega znanja.</p>
               <p>To so na kratko področja, ki jih zadeva predlog tega programa. Vlada Republike Slovenije je pripravila predlog stališča in ga poslala v Državni zbor. Na kratko bi povzel tudi ta predlog stališča, ki ga je seveda možno še modificirati. Kot rečeno na začetku, gre vendarle šele za predlog programa Evropske komisije, torej, imajo države članice Evropske unije vendarle možnost še so kreirati ta predlog programa. Po predlogu stališča, Republika Slovenija pozdravlja Predlog uredbe o vzpostavitvi programa za digitalno Evropo za obdobje 2021-2027. Pozdravlja seveda tudi višino skupnega zneska, ker kot rečeno na začetku, je znatno višji od zneska tekoče finančne perspektive. Republika Slovenija je sicer ena od pobudnic različnih dejavnosti na področju visokih tehnologij in dviga kakovosti digitalizacije Evrope in razširjenosti njene digitalne preobrazbe. Zato po predlogu stališča podpira specifične cilje tega programa in se bo tudi v nadaljevanju postopka zavzemala za boljšo uravnoteženost med samimi tehnologijami, ki so omenjene v tem programu, predvsem pa je po mnenju predlagatelja predloga tega stališča, smiselno vplivati na morebitno povišanje sredstev, predvsem v tistem delu, kjer bi povečali usposobljenost oziroma povečali kompetence državljanov Evropske unije za uporabo te tehnologije, ki izhaja iz digitalizacije.</p>
               <p>Toliko bi jaz morda, gospod predsednik, za začetek, pa v nadaljevanju seveda smo na voljo za vprašanja.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala lepa ministru za to uvodno predstavitev. Odpiram razpravo. Kdo želi besedo? Podpredsednik Predrag Bakovič.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Predsednik, hvala lepa. Spoštovane kolegice, kolegi. Spoštovani minister. Imam vprašanje. Pravzaprav, kot sem slišal, naj bi šlo tole šele za predlog programa. Ne vem, če so notri navedena tudi sredstva za posodobitev infrastrukture, recimo, te digitalne. Kot vidim, gre za visoko zmogljivo računalništvo, umetno inteligenco, kibernetsko varnost in zaupanje.</p>
               <p>Pravzaprav me zanima, kako mi podpiramo to uredbo, če še nimamo ustrezne kvalitetne infrastrukture? Poznam veliko krajev, kjer ne samo, da ni širokopasovnih povezav, sploh nikjer, v določenih krajih, ni interneta ali pa, poznam kraj, kjer je šlo za to, da imajo internet preko satelita, ki je izjemno nestabilen. Pa me morda zanima ali se da potem, tudi na tem področju kaj narediti, skozi to uredbo ali je to čisto drugo področje? Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Želi še kdo besedo? Žan Mahnič, izvolite.</p>
            </sp>
            <sp who="MahničŽan">
               <speaker>ŽAN MAHNIČ (PS SDS):</speaker>
               <p>Hvala predsednik. Gospod minister, moram reči, da se močno strinjam s tem, kar je predhodnik, gospod Bakovič povedal. To dejansko je problem in v Sloveniji govoriti o neki digitalizaciji je smešno, ker mi praktično osnov nimamo postavljenih. Osnovnih omrežij nimamo, po državi nimamo pokritosti s signalom, tako da tukaj nas še čaka delo.</p>
               <p>Vendarle pa me zanima ena konkretna zadeva, zdaj tukaj Predlog uredbo Evropskega parlamenta in Sveta točka 18, piše: »Za specifični cilj, visoko zmogljivostno računalništvo, se za neprimernejši izvedbeni mehanizem šteje skupno podjetje, zlasti za usklajevanje nacionalnih strategij in strategij unije ter naložbe v infrastrukturo. Za visoko zmogljivostno računalništvo in raziskave ter razvoj, združevanje virov iz javnih sredstev in zasebnih sredstev in zaščito gospodarskih in strateških interesov Unije.</p>
               <p>Potem pa če gremo naprej, v samo uredbo pod člen 12, kjer imate opredeljeno varnost in ko govorimo o kibernetiki, je varnost tista, ki se nam vedno odpira. Pred pol ure sem prišel dol iz bunkerja, kjer sem bral poročilo Sove, in pod kibernetskimi grožnjami, moram reči, da me je zaskrbelo glede na to, kaj je pisalo. Zdaj gre za delno poročilo Sove od maja do avgusta. Bili smo tarča kibernetskih napadov oziroma vsaj poskusov konkretno iz držav. Tako da varnost se zagotovo tukaj odpira in me zanima, glede na to, da piše tukaj pod 3. točko: »Ukrepi, izvedeni v programu, so skladni z veljavnimi varnostnimi pravili in zlasti s pravili zaščite tajnih informacij pred neupravičenim razkritjem, kar vključuje skladnost z vso relevantno nacionalno zakonodajo in zakonodajo Unije.« In v 7. točki so potem omenjeni partnerji oziroma tretje države. Piše: »Program dela lahko določa tudi, da pravni subjekti, ustanovljeni v pridruženih državah, in pravni subjekti,« <stage>/ nerazumljivo/</stage> naprej, »niso upravičeni do sodelovanja v vseh ali v nekaterih ukrepih specifičnega cilja 3.« Kaj pa je specifični cilj 3? Kibernetska varnost in zaupanje. Gospe in gospodje, mene tukaj zanima, ali je ta direktiva nek nastavek za podjetje, agencijo, poimenujmo ga kakorkoli, v Evropski uniji, kamor se bodo stekale vse informacije vseh obveščevalnih služb držav članic Evropske unije. Kajti če to drži – ob vseh predpostavkah, ki sem jih prej povedal – potem jaz mislim, da imamo tukaj rahel problem. Spomnimo se, kaj se je zgodilo v Združenih državah po napadu 11. septembra, kjer so šli v proces, tako imenovan »to break down stew pipes« <gap reason="inaudible">
                     <desc>(?)</desc>
                  </gap>, kjer so ugotovili, da lahko veliko bolj učinkovito delujejo, če se podatki vseh obveščevalno-varnostnih agencij zbirajo na enem mestu. In ko se je to zgodilo, so čez noč prišli do tega, da so – karikiram – da je namesto 200 ljudi, čez noč dobilo dva tisoč, tri tisoč ljudi dostop do najbolj zaupnih informacij. In potem se je zgodil Snowden in potem se je zgodil Edwards <gap reason="inaudible">
                     <desc>(?)</desc>
                  </gap> in tako naprej. Skratka, ko govorimo o zaščiti, me zanima, ali gre tukaj za nastavke, da se bodo začele informacije iz vseh držav članic Evropske unije zbirati na enem mestu, in kako se bo potem presojalo, katere države oziroma kateri partnerji, glede na to, da ste sami oziroma da je predlog direktive v 12. členu glede varnosti v 7. točki, da se lahko iz varnostnih razlogov nekako prepove oziroma da niso upravičene ti nadzirani <gap reason="inaudible">
                     <desc>(?)</desc>
                  </gap> ali pa tretje države do tega sodelovanja, kar se tiče kibernetske varnosti in zaupanja. Skratka, moje vprašanje je, kako bomo prišli do kibernetske zaščite. Vemo, da Slovenija tukaj je praktično v samem začetku. Bili so neki poskusi, tudi sprememba neke zakonodaje v prejšnjem mandatu, daleč, razen spremembe zakona, ki je dvignil kar precej prahu, in pa nekaterih kadrovskih preigravanj, na UVTP nismo prišli. Sedaj pa govorimo o neki kibernetski varnosti in pa o tem, da naj bi se očitno začeli zbirati res zaupni podatki na enem mestu. Kajti med obveščevalnimi službami znotraj Evropske unije zagotovo je sodelovanje, to sodelovanje mora biti, žal tukaj – ni skrivnost, Slovenska obveščevalno-varnostna agencija zaostaja. Tisti primat, ki ga je nekako imela, v tej regiji, če gledamo Slovenijo, izgublja, druge države nas prehitevajo tudi zaradi svoje zunanje in varnostne politike, ki je za 180 stopinj obratna kot v Republiki Sloveniji. In zanima me, kaj se bo na tem področju vnaprej zgodilo, kajti sodelovanje je, nekega hudega prijateljstva pa med obveščevalnimi službami zagotovo ni, so obveščevalne službe, ki razkrijejo več, ko gre za skupno sodelovanje in so obveščevalne službe, ki razkrijejo manj, tako, da mene tukaj to se pravi zanima ali so nastavki za to o čemer sem prej govoril o tej uredbi in pa kako boste zagotavljali kibernetsko varnost, vemo, da takrat, ko je prišlo, mislim, da lansko ali predlansko leto do kibernetskega napada na kar nekaj držav, je bil preprečen kibernetski napad na UKC v Ljubljani, naši mehanizmi menim, da niso ustrezni glede na to kaj se dogaja v svetu, glede na agresivnost na kibernetskem področju, predvsem držav kot sta Rusija in Kitajska in pa seveda tudi raznoraznih organizacij, ki so povezani z državami, ki predvsem drsijo v trgovinsko vojno in se seveda nekako postavljajo nasproti mednarodnim organizacijam, združenjem kot sta Evropska unija in pa zveza NATO.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, odpiram še naprej razpravo, besedo želi poslanec Polnar.</p>
               <p>Izvolite.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Gospod predsednik hvala lepa. Vsem lep pozdrav. 9 milijard in 194 milijonov evrov je tisto kar Evropska komisija namerava nameniti za vzpostavitev programa za digitalizacijo Evrope. To je impozantna številka, vendar samo na prvi pogled. Gre namreč za to, da se ta številka razporedi na 7 proračunskih let in, da velja za celotno ozemlje Evropske unije. In, če je to odgovor Evropske unije na izzive digitalne preobrazbe, potem se bojim, da je ta odgovor finančno izrecno podhranjen in bi predlagal slovenskim pogajalcem v Evropi, da poskušajo doseči, da bi se za ta namen vendarle namenilo več proračunskih sredstev. V načelu se s tistim kar je zapisano v vladnem gradivu lahko strinjam, zaradi tega, ker Slovenija v osnovi podpira, ima pa tudi določene pomisleke, določene predloge in tudi določene spremembe glede prioritet. To mislim, da je vse v redu, generalno gledano bi pa gospodu ministru priporočal, da vendarle poskušamo doseči, da bi se za tovrstno dejavnost namenilo več proračunskih odhodkov.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala.</p>
               <p>Želi še kdo razpravljati? Še poslanec Boštjan Koražija, po tem pa bi delal predlog ministru, da odgovori pa bomo nadaljevali v drugem krogu.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Hvala za besedo.</p>
               <p>Jaz imamo samo vprašanje glede tega predloga, glede financiranja. Se pravi je bolj mišljeno za mala podjetja pa za srednja podjetja ali bomo vsi državljani in državljanke deležni oziroma bomo lahko se potegovali oziroma kandidirali za ta sredstva.</p>
               <p>Hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala lepa.</p>
               <p>Gospod minister, boste vi odgovarjali?</p>
               <p>Izvolite.</p>
            </sp>
            <sp who="MedvedRudi">
               <speaker>RUDI MEDVED:</speaker>
               <p>Hvala lepa gospod predsednik, deloma pa, če boste dovolili pa bi na nekatere stvari odgovorila sodelovala Mojca Jarc, sekretarka na Ministrstvu za javno upravo. Zdaj, če se dotaknemo najprej prvega vprašanja SDS, z vami popolnoma strinjam, kar zadeva samo informacijsko, če tako rečemo opremljenost in infrastrukturno opremljenost Slovenije smo kjer smo, čeprav slika tako črna vendarle ni, s tako imenovanim hitrim internetom je vendarle pokritih več kot 60 % območja Slovenije, prav zdaj seveda pa poteka dejavnost za nadaljnje pokrivanje območja Slovenije s hitrim internetom do 96 % vseh teh še sivih lis bo pokritih s skritim internetom in z okrog 4 % za enkrat je pravzaprav še v fazi ugotavljanja, na kakšen način pokriti, glede na to, da gre za zelo odročna območja s posameznimi morda zaselki ali pa hišami, kjer bi bili stroški za pokrivanje s hitrim internetom izjemno veliki in za prebivalstvo pravzaprav nezanimivi. Tu vendarle pride v poštev pokrivanje z mobilnim internetom. Prihodnje leto, kot veste, bo razpis za frekvence za 5G, torej nekako se bo dalo do leta 2022, takšen je načrt, vendarle pokriti z internetom celotno območje Slovenije. Tako da že v tem trenutku pa vendarle slika ni tako črna, ampak za to področje, ki ga omenjate, gospod poslanec, so na voljo druga evropska sredstva. Tu gre za poseben sklad, če temu tako rečemo, ki bo formiran pri Evropski komisiji, in za ta sredstva bo pač mogoče kandidirati direktno, če rečem v navednicah, v Bruselj. In sicer ne na način, kot smo tega vajeni, ko kandidiramo za evropska sredstva v Sloveniji, ampak je predvideno, da se države, ki imajo interes, države Evropske unije, ki imajo interes, skupen interes na posameznih teh področjih, o katerih smo govorili in za katera so ta sredstva namenjena, da se najprej povežejo te države in te države potem s skupnimi projekti nastopajo kot kandidatke za sredstva iz tega programa. Torej gre za ločen sklad, ki ni v neposredni povezavi s kohezijo, če rečem po domače.</p>
               <p>Kar zadeva, ali so to nastavki za neko agencijo, kamor se bodo stekali tajni podatki, ki bi se potem na različne načine lahko tudi zlorabljali – jaz vam ne morem odgovoriti, ali so to nastavki. Seveda ni imel predlagatelj, to je Evropska komisija, nikakršnih tovrstnih nagnjenj. Da bi se na podlagi tega programa ustanavljala kakšna posebna agencija. Jaz sem malo prej omenil, na kakšen način naj bi se ta sredstva črpala. Torej predvsem s povezovanjem projektov posameznih držav, torej v neki skupini dveh ali več držav, ki potem skupaj nastopajo za črpanje teh sredstev. Morda bo na kratko gospa Mojca Jarc pojasnila, dala vam nekaj pojasnil na vprašanja, gospod poslanec, ki ste jih zastavili.</p>
               <p>Jaz bi samo ob tem poudaril še to - ko ste omenili podhranjenost tega sklada glede na zahteve, ki so pred nami, kar zadeva digitalizacijo na območju celotne Evropske unije, se tu seveda strinjam. Res, da gre za napredek glede na sedanjo finančno perspektivo, in to znaten napredek, pa vendarle, če gledamo Evropsko unijo v celoti, se nam resnično 9 milijard ne zdi prav mnogo denarja. Je pa res, da po drugi strani, kot rečeno, gre tukaj za ta ločen sklad in se pravi sredstva za digitalizacijo in informatizacijo oziroma izgradnjo infrastrukture, bodo vendarle tudi v prihodnji perspektivi tudi še v tem skupnem skladu Evropske unije. Ta pa, kot rečeno, je ločen in namenjen predvsem in izključno za ta področja, o katerih sem govoril in ki smo jih skozi ta program tukaj tudi našteli.</p>
               <p>Bi pa na vprašanje gospoda poslanca morda gospa Mojca Jarc, če dovolite, predsednik, še dala dodatno pojasnilo.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, izvolite gospa Jarc, še dopolnilo.</p>
            </sp>
            <sp who="JarcMojca">
               <speaker>MOJCA JARC:</speaker>
               <p>Hvala za besedo.</p>
               <p>Ja v zvezi s kibernetsko varnostjo bi mogoče tukaj citirala iz 6. člene konkretne operativne cilje, ki jih ima, ki jih zasleduje ta predlog uredbe. In sicer gre za podporo javnemu naročanju za napredno opremo, orodje in podatkovne infrastrukture za kibernetsko varnost skupaj z državami članicami in v popolni skladnosti z Zakonodajo o zaščiti podatkov. Potem naslednji operativni cilj je podpora najboljši uporabi evropskega znanja zmogljivosti in znanj ter spretnosti povezanih s kibernetsko varnostjo, nadalje zagotavljanje široke uvedbe najnovejših rešitev za kibernetsko varnost v celotnem gospodarstvu in pa krepitev zmogljivosti v državah članicah in zasebnemu sektorju za lažje izpolnjevanje zahtev iz direktive iz leta 2016, ki jo je Slovenija prenesla v pravni red letos s sprejemom Zakona o informacijski varnosti, ki to področje tudi ureja. Omenili ste tudi bojazen, da bo šlo za neka skupna podjetja, vendar to kar ste citirali gre za, se nanaša na specifični cilj visokozmogljivega računalništva, kjer se za, kot je navedeno v tej uvodni izjavi, kjer se za najprimernejši izvedbeni mehanizem šteje skupno podjetje, zlasti za usklajevanje nacionalnih strategij in strategij in strategij unij ter naložb v infrastrukturo v visoko zmogljivo računalništvo, torej to skupno podjetje in se nanaša na visoko zmogljivo računalništvo. Mogoče še eno vprašanje je ostalo še odprto, ali se za sredstva, ali za sredstva lahko kandidirajo državljani in državljanke, v principu kandidirajo pravni subjekti, vendar za specifični cilj, ki obravnava napredna digitalna znanja in spretnosti pa lahko kandidirajo tudi oziroma bo možnost tudi za fizične osebe.</p>
               <p>Tako, hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala lepa.</p>
               <p>Želi še kdo od kolegic in kolegov? Žan Mahnič.</p>
            </sp>
            <sp who="MahničŽan">
               <speaker>ŽAN MAHNIČ (PS SDS):</speaker>
               <p>Ja, glejte, to ne drži kar ste povedali, ker tukaj v, pod člen 12, varnost točno piše, da se lahko izloči nadziranje iz tretjih držav, za specifični cilj tri. To kar ste pa vi rekli, visoko zmogljivostno računalništvo je pa specifični cilj ena. Specifični cilj tri pa je kibernetska varnost in zaupanje. Ko ste pa že omenili sedmi člen oziroma šesti člen kibernetska varnost, ravno tukaj, zagotavljanje široke uvedbe najnovejših rešitev za kibernetsko varnost v celotnem gospodarstvu, ravno gospodarska špijunaža, če temu želite je ena od dejavnosti obveščevalnih služb, ki so sploh glede na to, da je kar nekaj podjetij na seznamu za privatizacijo zelo intenzivna in bo potrebna še posebna pozornost pri uvajanju kibernetike oziroma pri uvajanju digitalnih zmogljivosti v gospodarstvu, konkretno tudi seveda v državna podjetja.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, boste kaj odgovorila gospa Jarc ali?</p>
            </sp>
            <sp who="JarcMojca">
               <speaker>MOJCA JARC:</speaker>
               <p>Iz člena 12, da pravni subjekti, ki so ustanovljeni v pridruženih državah, ali pa, ki so ustanovljeni v EU, ali vendar nadzirani s strani tretjih držav iz varnostnih razlogov niso opravičeni do sodelovanja, se pravi tretji, niso opravičeni do sodelovanja v vseh ali v nekaterih ukrepih specifičnega cilja, se pravi EU praktično ne bo financirala podjetij iz tretjih držav tako rekoč, to.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Dobro, hvala, želi še kdo?</p>
               <p>Če ne mi dovolite še nekaj besed iz moje strani. Mi smo uvodoma slišali iz strani ministra, da bo na voljo v tej ovojnic 2021-2027 bistveno več sredstev kot v tej perspektivi 2014-2020. Pa bi bilo mogoče v luči tega podatka kljub temu, da se neposredno ta odgovor oziroma vprašanje ne navezuje na uredbo, ki jo imamo pred sabo, slišat koliko je bilo toliko sredstev v tej perspektivi in za kaj so bila uporabljena.</p>
               <p>Dodatno pa še vprašanje glede časovnice. Mi iz izkušenj vemo, da smo imeli vsaj v obdobju zadnjih dveh perspektiv, tako 2007, kot 2013, kot tudi obstoječi 2013-2020 velike težave s predčasno pripravo projektov in predvsem s pripravo kvalitetnih projektov za kvalitetno črpanje evropskega denarja na vseh področjih. Ni naključje, da je bila ta rast v prejšnji perspektivi največja v letih 2013, 2014, 2015 in to zaradi tega, ker se je potem že v drugi polovici perspektive hitelo, da so se projekti in programi pripravili.</p>
               <p>Kot beremo, nekaj podobnega se dogaja tudi v tej perspektivi. Kljub temu, da je na voljo približno za tretjino oziroma več kot tretjino manj sredstev, govorimo o koheziji kot v prejšnji perspektivi, smo tudi tukaj v časovni stiski in kot kaže, bo tudi tukaj ta poraba v naslednjih letih, se pravi v 2019 in 2020, bistveno višja, kot v preteklih. Zaradi tega je to, da se zdaj sprejema ta agenda v letu 2018, če prav razumem, naj bi bila ta uredba do konca letošnjega leta sprejeta, dober podatek, ker se bo mogoče v naslednjih dveh letih pripravit na implementacijo, predvsem pa na to, da bodo sredstva, ki bodo na voljo, čim bolj učinkovito in čim boljše porabljena.</p>
               <p>Zdaj, Slovenija je na tem področju izrazito podhranjena. Kandidat za ministra, zdaj minister, je na hearingu tudi povedal, da imamo, ne samo v državni upravi, ampak v celotnem javnem sektorju, kar nekaj informacijskih sistemov, ki med seboj niso kompatibilni. Da je ogromno področij, kjer ta razvoj informacijskih storitev in digitalne tehnologije zaostaja in v kolikor bi bil hitrejši, bi na eni strani imeli učinkovitejše storitve, na drugi strani pa bi lahko tudi poenostavili posamezna izvajanja aktivnosti in olajšali, bi rekel, procese ljudem.</p>
               <p>Zaradi tega je tukaj vprašanje. Glede na to, da računam, da na ministrstvu približno veste, v katero smer naj bi šli programi v tem obdobju, kakšna je usmeritev, na koliko sredstev računate, se pravi, kakšno je targetiranje iz te kvote 9 milijard in nekaj, po teh petih namenih, ki so opredeljeni v drugem odstavku 9. člena? Se pravi, koliko sredstev računa Slovenija pridobiti iz posamezne od teh ovojnic in na katere, bom rekel, konkretne projekte jih namerava plasirat oziroma spodbudit potencialne uporabnike, da bodo za ta sredstva kandidirali in potem tudi bili pri teh prizadevanjih uspešni?</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Izvolite gospa Jarc.</p>
            </sp>
            <sp who="JarcMojca">
               <speaker>MOJCA JARC:</speaker>
               <p>Torej, ta digitalni program za Evropo, ki ga imamo danes v obravnavi, pomeni povsem nov program v naslednji finančni perspektivi, glede na dosedanjo. Do sedaj smo imeli instrument za povezovanje Evrope, v okviru katerega je bilo za digitalne storitve namenjenih milijarda, približno milijarda evrov na nivoju EU. Za infrastrukturo pa so bila sredstva predvidena v okviru kohezijske politike, tako da to je bilo približno 30 milijonov evrov.</p>
               <p>To je bilo do sedaj, tako da ta digitalni program za Evropo, kot rečeno, pomeni povsem nov program, kjer se 9 milijard usmerja v storitve in v CEF, instrumentu za povezovanje Evrope pa se povečuje, ki pa je namenjen za infrastrukturo, je pa 3 milijarde evrov. Zmanjšuje pa se delež kohezijskih sredstev za te namene.</p>
               <p>Vprašanje, kam bo Slovenija namenila teh 9 oziroma ustrezen delež, ki nam bo pripadal. V bistvu bo to program, ki bo neposredno upravljan s strani Evropske komisije in se bodo subjekti prijavljali direktno na Evropsko komisijo. Mi jih bomo, seveda, javnost obveščali o tem, spodbujali, vendar konec koncev, bodo morali sami pripraviti, ti upravičenci, potencialni upravičenci bodo morali vse vloge pripraviti in prijaviti sami.</p>
               <p>Na področju visoko zmogljivega računalništva, umetne inteligence imamo že kar nekaj teh platform vzpostavljenih, tak da računamo, da bodo ti subjekti s tega področja iz raziskovalne sfere, iz gospodarstva, da bodo pripravljeni in da bodo prišli do svojega deleža sredstev.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, glejte. Jaz sem prepričan, da države, ki so bolj razvite od nas in ki imajo bolj razvite informacijske in digitalne platforma, niso tako pasivne. In zelo dobro vedo, da je ta denar pomemben za njihovo gospodarstvo. In verjamem, da vlade teh držav v tem trenutku vedo, kako in na kakšen način bodo to gospodarstvo spodbudile, da bo lahko zajemalo čim večji delež tega denarja. Jaz sem prepričan, da drugi gledajo tudi, kako bodo zajemali čim večji delež tega denarja na drugih trgih, ne samo na domačih. In da marsikatera od teh držav v okviru Evropske unije usmerja to svojo gospodarsko sfero tudi v to smer, da se pripravijo na posamezne projekte izven meja. In mene ta pasivnost malo skrbi. In mi se tega očitno še nismo naučili v preteklih letih, da bi državna administracija, glede na, tu še posebej, ker ogromno storitev zajema iz privatnega sektorja. Saj celotna javna uprava oziroma državna uprava, kar se informacijskih tehnologij in podpore tiče, bazira na, koliko, na enem ali dveh gospodarskih subjektih, ki nudita to podporo. Da ni ta državna uprava bolj agilna in bolj aktivna pri tem. Jaz mislim, da bi v tem trenutku morali vedeti približno, kakšen del te ovojnice si lahko obetamo, in intenzivno vplivati na to, da bo čim večji del teh sredstev ostal pri podjetjih, ki imajo domicil v Republiki Sloveniji in ki bodo lahko ta svoja znanja in tehnologije razvijali ne samo na našem, ampak tudi na drugih trgih. To mislim, da bi moral biti namen državne birokracije. To, kar ste mi vi zdaj povedali, pomeni neko statično opazovalno vlogo. Jaz mislim, da tu ni ta namen. Jaz sem trdno prepričan, da v okoljih okrog nas ne gledajo na te stvari tako. In verjetno se vsi strinjamo, da to povečanje teh sredstev z milijarde, če sem vas prav razumel, na 9 milijard, se ni zgodilo kar samo od sebe, ampak je bil nek interes zadaj nekega gospodarstva, ki je na to vplival. In hvala bogu, da je temu tako. Ampak mi moramo biti potem pri teh stvareh agilni in tudi sami čim več iz te kvote, še posebej glede na to, da smo majhni in da naš delež ne predstavlja neke velike številke, zajeti čim več. Tako da če sem vas jaz prav razumel, je bilo na okviru inštrumenta za povezovanje Evrope v obdobju – je na voljo 2014–2020 milijarda, in iz kohezije za infrastrukturo 30 milijonov za celo Evropo. / oglašanje iz dvorane/ Koliko tega je na voljo Sloveniji in koliko tega smo mi do zdaj počrpali oziroma ali bomo mi te stvari počrpali do konca ali ne in za katere namene. Ampak bolj pomembno kot to za nazaj je vprašanje za naprej. Jaz bi vseeno želel odgovor. Koliko sredstev iz te ovojnice lahko Slovenija z neko aktivno politiko, ki jo ima do gospodarske sfere, ki pač deluje na tem področju, lahko računa počrpati iz ovojnice 9 milijard in 100 milijonov v naslednjih letih oziroma v letih 2021 do 2027.</p>
               <p>Izvolite. Gospod minister? Gospa Jarc? Minister Rudi Medved.</p>
            </sp>
            <sp who="MedvedRudi">
               <speaker>RUDI MEDVED:</speaker>
               <p>Hvala lepa, predsednik.</p>
               <p>Zdaj jaz v tem trenutku kako so tekle aktivnosti na samem ministrstvu za pridobivanje interesa za sredstva iz tega programa, v tem trenutku dejansko ne vem. Jaz sem šel na ministrstvo teden nazaj, vem, da obstaja na območju Slovenije neformalna digitalna koalicija že doslej, v kateri so poleg države, Ministrstva za javno upravo in še nekaterih drugih državnih družb, tudi Gospodarska zbornica Slovenije, univerze in nevladne organizacije, ki so že doslej intenzivno sodelovale pri projektih digitalizacije na vseh področjih in da bomo, to pa vam zagotavljam, to digitalno koalicijo, če ji tako rečemo, spodbudili nemudoma, da začnemo delati v to smer, o kateri govorite, torej, da seveda spodbudimo čim širši krog tako podjetij, kot inštitucij, da vidijo priložnost v črpanju sredstev iz tega progama. Zdaj, na podlagi tega, kar je trenutno na mizi, vam pa seveda res ne vem povedati koliko pravzaprav bi lahko od teh 9 milijard in 200 milijonov evrov, v tem trenutku lahko z gotovostjo trdili, da bo počrpanih s strani slovenskih podjetij ali inštitucij. Projekte bo seveda treba šele pripraviti in z njimi ustrezno kandidirati za ta sredstva, tako da tega podatka žal jaz trenutno ne razpolagam z njim. Vsekakor, če obstaja že ta podatek, ga bomo tudi z velikim veseljem seveda sporočili v Državni zbor, ampak glede na to, da gre šele za predlog tega programa, ki niti še ni na ravni direktive, teh podatkov resnično ta trenutek nimam. Če prosim, da to tudi jemljete z razumevanjem.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja hvala, želite še kaj dodati gospa Jarc?</p>
            </sp>
            <sp who="JarcMojca">
               <speaker>MOJCA JARC:</speaker>
               <p>Prej sem omenila 30 milijonov, to so bili podatki ne za EU, za Slovenijo v bistvu<gap n="..."/>
               </p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Milijarda je bila pa za EU?</p>
            </sp>
            <sp who="JarcMojca">
               <speaker>MOJCA JARC:</speaker>
               <p>Milijarda pa za EU, točno.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Preko IPE-ja.</p>
            </sp>
            <sp who="JarcMojca">
               <speaker>MOJCA JARC:</speaker>
               <p>Popravek ja, prosim.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Dobro, želi še ko besedo od kolegic in kolegov? Glejte, v kolikor ne, čisto dobronameren nasvet, spoštovani minister. Jaz mislim, da je kar pravi trenutek, da se čim prej na ministrstvu, glede na to, da je odgovornost tudi za področje informacijske tehnologije, s to uredbo, ki v taki ali drugačni obliki očitno bo sprejeta, bi rekel resno ukvarjate, na način, da kot nek povezovalni organ detektirate vsa področja, kjer lahko Slovenija iz tega naslova čim več pridobi. Mi imamo potreb kolikor hočete, na področju zdravstva, na področju prometa, tako javnega prevoza kot v končni fazi avtocest – e-vinjeta, lahko bi bila že narejena iz podobnih sredstev in tako naprej. Ogromno je teh stvari, kjer na eni strani lahko s tem denarjem bistveno izboljšamo storitve, na drugi strani pa tudi damo poudarek gospodarstvu in gospodarstvo, ki plačuje davke, tukaj v Sloveniji, ne me narobe razumeti, tako delajo tudi drugi in če ga lahko še bolj usposobimo, da bodo delali tudi na trgih izven Slovenije, je toliko boljše. Jaz mislim, da tukaj je vloga države zelo pomembna in da neko koordinacijo pri temu projektu lahko vodi Ministrstvo za javno upravo in bi jo tudi moralo voditi, se pravi, da detektira po posameznih področjih, de se naredi neka platforma, nek okvir. Časa je dovolj, dve leti, ampak odtekel bo zelo hitro. Izkušnje iz preteklosti nam kažejo, da na nobeno od perspektiv nismo bili pripravljeni in da kljub temu, da je bilo v zadnji perspektivi za milijardo manj sredstev kot v prejšnji, ima ta država velike težave ta sredstva porabiti. Tako da jaz mislim, da je trenutek primeren in da bi bilo prav, da se na to agendo, ki jo bo ta uredba omogočila v največji možni meri pripravimo.</p>
               <p>Želi še kdo razpravljati? V kolikor ne, samo še dve formalni obvestili. Naknadno sem bil obveščen, da sta se seje opravičila poslanka Anja Bah Žibert in poslanec Branko Grims.</p>
               <p>S tem bi ta del razprave pri 1. točki zaključil in bi lahko prešli na odločanje.</p>
               <p>K predlogu stališča nisem zasledil, da bi kdo predlagal kakršen koli amandma oziroma dopolnitev. Zaradi tega, ker ni bilo predlaganih amandmajev, odboru predlagam, da sprejme naslednje mnenje: »Odbor za notranje zadeve, javno upravo in lokalno samoupravo podpira Predlog stališča Republike Slovenije do Predloga uredbe Evropskega parlamenta in Sveta o vzpostavitvi programa za digitalno Evropo za obdobje 2021-2027, EPA 0132 – VIII, EU U 874.«</p>
               <p>Želi kdo razpravljati o tem predlogu? Ugotavljam, da ne. Zaradi tega prehajamo na odločanje. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>V skladu z drugim odstavkom 42. člena Poslovnika Državnega zbora, je potrebno določiti še poročevalca oziroma poročevalko, ki bo predstavil poročilo na seji Odbora za zadeve Evropske unije. Med nami so trije člani oziroma dva člana in ena članica odbora, ki so istočasno tudi člani Odbora za zadeve Evropske unije. Predlagam, da bi kolego Pavlina Blaža zadolžili, če se strinja s tem, da predstavi to mnenje na seji odbora. Kdo temu nasprotuje? Če ni nasprotovanja predlagam, da ne glasuje o tem, ker ni bilo nobenega nasprotovanja. Predlagam, da je za poročevalca na seji Odbora za zadeve Evropske unije, pri tej točki pooblastimo kolego Blaža Pavlina. Moramo vseeno glasovati? Formalno? <stage>/ medsebojno dogovarjanje/</stage> Ni potrebno? Ok. Hvala lepa.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA</title>, in sicer, <title>OBRAVNAVO PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI INSTRUMENTA ZA FINANČNO PODPORO ZA UPRAVLJANJE MEJA IN VIZUME V OKVIRU SKLADA ZA INTEGRIRANO UPRAVLJANJE MEJA.</title>
               </p>
               <p>Predstavnikom Ministrstva za javno upravo, gospodu ministru in vsem ostalim se zahvaljujem za prisotnost in dana dodatna pojasnila.</p>
               <p>Glede 2. točke smo Predlog stališča na podlagi 4. člena Zakona o sodelovanju med Državnim zborom in vlado o zadevah Evropske unije dobili predloženo s strani vlade 12. 9., objavljeno na spletnih straneh Državnega zbora.</p>
               <p>Na tej točki so vabljeni predstavniki Ministrstva za notranje zadeve. Pozdravljam gospoda ministra, gospoda državnega sekretarja in predvidevam tudi gospo državno sekretarko, kajne sodelavci?</p>
               <p>Pričenjam obravnavo predloga stališča, ki jo bomo opravili na podlagi 154.h člena Poslovnika. Tudi tukaj bo odbor po razpravi o predlogu stališča ter po glasovanju o morebitnih amandmajih oblikoval mnenje in ga poslal Odboru za zadeve Evropske unije, kot pristojnemu odboru, ki bo zadevo obravnaval na svoji 6. seji, v četrtek, 27. 9.</p>
               <p>Besedo bi dal za uvodno predstavitev, ministru za notranje zadeve, gospodu Boštjanu Poklukarju, izvolite.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Hvala lepa, spoštovani gospod predsednik, spoštovane poslanke in poslanci, člani in članice Odbora za notranje zadeve, javno upravo in lokalno samoupravo!</p>
               <p>Ministrstvu za notranje zadeve se v treh točkah današnjega dnevnega reda dotika Predloga stališča Republike Slovenije do Predloga uredbe Evropskega parlamenta in Sveta.</p>
               <p>Z mano danes je državni sekretar, za Ministrstvo za notranje zadeve, magister Sandi Čurin, gospa Urša Židan, namestnica generalne direktorice direktorata za notranje zadeve, migracije in naturalizacijo na Ministrstvu za notranje zadeve, gospod Matej Torkar, vodja službe za Evropske zadeve in mednarodno sodelovanje na ministrstvu in pa gospod Erik Kern, vodja službe za evropska sredstva, ki bodo še natančno pojasnili vsako točko posebej, v kolikor bo to potrebno. Predlog posameznih stališč Republike Slovenije do Predloga k uredbi je komisija, je 2. maja 2018 sprejela sveženj o naslednjem večletnem finančnem okvirju za obdobje 2021-2027, v okviru katerega so ti trije predlogi uredb za področje notranjih zadev in sicer Sklad za integrirano upravljanje meja, Sklad za azil in migracije in Sklad za notranjo varnost. Splošna pravila glede črpanja sredstev in poročanja so urejene v horizontalnem predlogu uredbe o skupnih določbah, stališče te uredbe je bilo pripravljeno ločeno. Komisija je v novem finančnem okviru predlagala bistveno okrepitev skupnega proračuna unije, za upravljanje migracij in zunanjih meja in sicer za več kot 2, šestkratno povečanje, vključno s povečanjem sredstev za decentralizirane agencije na tem področju. Potrebno pa je opozoriti, da so številke nakazane v predlogih komisije še neuradne, saj bo dokončni razrez po posameznih skladih narejen spomladi 2020, ko bodo na voljo uradni statistični podatki od Eurostat.</p>
               <p>Predlog posameznih stališč Republike Slovenije do Predloga k uredbi je komisija, je 2. maja 2018 sprejela sveženj o naslednjem večletnem finančnem okvirju za obdobje 2021-2027, v okviru katerega so ti trije predlogi uredb za področje notranjih zadev in sicer Sklad za integrirano upravljanje meja, Sklad za azil in migracije in Sklad za notranjo varnost. Splošna pravila glede črpanja sredstev in poročanja so urejene v horizontalnem predlogu uredbe o skupnih določbah, stališče te uredbe je bilo pripravljeno ločeno. Komisija je v novem finančnem okviru predlagala bistveno okrepitev skupnega proračuna unije, za upravljanje migracij in zunanjih meja in sicer za več kot 2, šestkratno povečanje, vključno s povečanjem sredstev za decentralizirane agencije na tem področju. Potrebno pa je opozoriti, da so številke nakazane v predlogih komisije še neuradne, saj bo dokončni razrez po posameznih skladih narejen spomladi 2020, ko bodo na voljo uradni statistični podatki od Eurostat.</p>
               <p>Novi finančni okvir se bo začel uporabljati 1. januarja 2021, bo pa prvi, ki je pripravljen za Evropsko unijo 27 držav članic. Potrebno je poudariti, da te uredbe ne oblikujejo vsebinskih politih na področju notranjih zadev, pač pa so namenjene finančni podpori prioritetnih ukrepov, ki so opredeljeni v strateških dokumentih.</p>
               <p>Skladi v bistvenih elementih temeljijo na obstoječih skladih, upoštevajo pa razvoj politik in drugače določene prioritete. Ugotovitev iz evalvacij obstoječih skladov, ki so pokazale številne birokratske in administrativne ovire za učinkovito črpanje, nujnost bolj fleksibilnih finančnih sredstev, ki jih lahko komisija po hitrem postopku dodeli posameznim projektom ali ukrepom in pogajanja v Bruslju so se že začela v mesecu septembru. V kolikor želite to splošno informacijo še, da jo dopolni kolega Matej Torkar, vodja Službe za evropske zadeve, gospod predsednik, bomo še pojasnili dodatno, lahko pa prehajamo kar na prvo točko, v kolikor to želite.</p>
               <p>Hvala</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa, želite dodatno pojasnilo gospod Torkar? Izvolite.</p>
            </sp>
            <sp who="TorkarMatej">
               <speaker>MATEJ TORKAR:</speaker>
               <p>Najlepša hvala predsedujoči za besedo.</p>
               <p>Jaz bi rad dodatno pojasnil samo eno bistveno spremembo v teh skladih v primerjavi s prejšnjimi, namreč, komisija je v evalvaciji obstoječega stanja, kot je že omenil minister in pa vse izkušenj, pridobljenih v preteklih letih z odzivanjem na teroristične napade, potem za migracijsko krizo in tako naprej, ugotovila, da je potrebno bistveno bolj fleksibilna orodja oziroma črpanje sredstev. Kot je omenil že minister, je bilo za to potem - to pristop komisije pri teh skladih nekoliko drugačen in sicer je 60 % vseh sredstev dodeljenih programom držav članic, medtem ko je 40 % sredstev ostalo, če lahko rečem nerazdeljenih v okviru t.i. tematskega instrumenta, ki pa je namenjen predvsem financiranju prednostnih nalog z visoko dodano vrednostjo za EU in pa za odzivanje na nujne potrebe. Teh 40 %, se pravi ta tematski instrument, ta sredstva se bodo pa dodeljevala na podlagi posebnih sklepov financiranju, ki jih bo Evropska komisija sprejemala na letni, oziroma večletni ravni ali pa v odziv na posebne potrebe, ki izhajajo iz nepredvidljivih situacij v državah članicah. V teh sklepih o financiranju bodo vsakič določeni cilji financiranja, potem ukrepi in pa tudi vnaprej določeni zneski.</p>
               <p>Toliko, hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa za uvodno predstavitev. Besedo dajem članicam in članom odbora, kdo želi besedo? Podpredsednik odbora, gospod Predrag Bakovič, še kdo?</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SDS):</speaker>
               <p>Hvala lepa.</p>
               <p>Evropska komisija je pravzaprav kot smo videli ali pa seznanili se, povečala večletni finančni okvir, kljub bom rekel pomanjšanem prilivu zaradi Brexit. Opazno se povečujejo sredstva za migracije, zmanjšujejo pa se sredstva za kmetijstvo in pa kohezijo. Zdaj, ustanavlja se tudi nov Sklad za integrirano upravljanje meja in če je sklad namenjen varovanju zunanjih meja Evropske unije, ali to pomeni, da Slovenija ni opravičena do teh sredstev iz tega sklada temveč Hrvaška. Kolikor razumem se dobi 35 % za zunanje morske meje, to Slovenija ima, 20 % za letališča, tudi to ima, 15 % za konzularne urade, tudi to imamo, ne bomo pa opravičeni do 30 % sredstev za kopenske meje, ki je pravzaprav v Sloveniji najbolj kritična, in skozi to mejo gre pravzaprav največ nelegalnih migracij, zdaj ali pa se to morda nanaša na Schengensko mejo, zdaj, če bi lahko to pojasnili, glede na to kako je Hrvaška ravnala ob migrantskem valu v preteklosti je dejstvo, da ni zanesljiva partnerica v varovanju te meje, sredstva pa bo dobila in tukaj pa Slovenija pač teh sredstev, če prav razumem, pa morda ne, teh sredstev ne bo dobila. Tako bo v Sloveniji manj sredstev na področju kmetijstva, kohezije, posledično pa še 30 % manj iz tega sklada za integrirano opravljanje meja, če imam prav, pa me zanima, če lahko to pojasnite.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, izvolite gospod minister.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Hvala lepa.</p>
               <p>Samo, da dodam to preden kolega gospod Torkarju predamo besedo, vpliv Brexita je bil v tem že upoštevan, to so predlogi skladov narejeni za 27 držav članic. Prosim pa gospod Torkarja, da pojasni še detajle.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Izvolite, gospod Torkar.</p>
            </sp>
            <sp who="TorkarMatej">
               <speaker>MATEJ TORKAR:</speaker>
               <p>Hvala lepa za besedo.</p>
               <p>Najprej bi rad se odzval na to ali gre za nov sklad ali ne, dejansko ne gre za nov sklad, ki bi se vzpostavljal za nadzor meja, gre dejansko samo preoblikovanje obstoječega v trenutnem finančnem okviru so bile, je bilo področje nadzora zunanjih meja opredeljeno v okviru sklada za notranjo varnost, sklad za notranjo varnost je bil razdeljen na dva instrumenta, za meje in vizume in pa za policijsko sodelovanje, tako, da dejansko ne gre za nov, gre samo za drugačno strukturo. Meje so zdaj vključene v sklad za integrirano upravljanje meja in vizume, ki pa pod seboj dva finančna instrumenta. En instrument je za carino, drugi instrument je pa za opravljanje meja in vizume, razlog za delitev v dva finančna instrumenta je dejansko v razlikah v opravljanju in glasovanju, o ukrepih iz teh dveh področij, namreč carina kot del notranjega trga za njo, za notranji trg veljajo posebna pravila, tudi glede pristojnosti institucij, za področje meja in vizumov kot del petega poglavja pogodbe o delovanju v EU pa veljajo spet posebna pravila, zato dejansko teh instrumentov, teh področij ni bilo združiti v enoten evropski sklad. Zdaj kar se tiče vprašanja meje, zunanje meje EU oziroma Schengenske, minister je že omenil, da se v okviru pogajanj o uredbah ne določajo vsebinske prioritete, te prioritete so določene drugje, za ta sklad je, so vsebinske prioritete določene v konceptu evropskega integriranega opravljanja meja, ki je opredeljen v uredbi o evropski mejni in obalni straži. In tudi struktura tega dela v celoti sledi strukturi kot je opredeljen v tej uredbi o evropski mejni in obalni straži. Zdaj, dikcija predloga ves čas govori o zunanjih mejah, prvenstveno se vse politike EU usmerjajo na zunanje meje EU in taki so bili tudi pozivi Republike Slovenije ves čas, da se zaščitijo zunanje meje EU, kar pa ne pomeni, da je popolnoma izključeno financiranje aktivnosti ali pa ukrepov na zunanjih Schengenskih mejah, se pravi na slovenski zunanji meji, vendar je to odvisno od vsebine ukrepov, se pravi kakšni ukrepi se nekje financirajo. Recimo, čisto tako za primer, carinski ukrepi se bodo absolutno financirali na zunanji meji EU, med tem, ko se bodo ukrepi, ki so predvideni za nadzor meja lahko sofinancirali iz evropskih sredstev tudi na Schengenski meji v kolikor bodo služili ciljem, ki jih zasleduje ta sklad.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala lepa za ta dodatna pojasnila.</p>
               <p>Želi še kdo besedo? Nihče. V kolikor ne želi nihče več besede, zaključujem razpravo in prehajamo na odločanje. Tudi v tem primeru k predlogu stališča ni bilo oblikovanih amandmajev, zaradi tega odboru predlagam, da sprejme naslednje mnenje: »Odbor za notranje zadeve, javno upravo in lokalno samoupravo podpira predlog stališča Republike Slovenije do Predloga Uredbe Evropskega parlamenta in Sveta o vzpostavitvi instrumenta za finančno podporo za opravljanj meja in vizume v okviru Sklada za integrirano opravljanje meja EPA 149-VII, EU U 889.«</p>
               <p>Želi kdo razpravljati o tem predlogu mnenja? Ne. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Tudi v tem primeru predlagam, da v skladu z drugim odstavkom 42. člena Poslovnika določimo poročevalca, ki bo predstavil poročilo odbora na sejo Odbora za zadeve Evropske unije. Če se strinjate bi kolega Blaža Pavlina zadolžili tudi pri tej točki za to nalogo. Ne vidim nasprotovanja. Ugotavljam da, se strinjamo s tem, da kolega Blaž Pavlin je poročevalec na Odboru za zadeve Evropske unije tudi pri tej točki dnevnega reda.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI SKLADA ZA AZIL IN MIGRACIJE.</title>
               </p>
               <p>Predlog stališča je tudi v tem primeru na podlagi prvega odstavka 4. člena Zakona o sodelovanju med Državnim zborom in Vlado o zadevah Evropske unije Državnemu zboru v obravnavo 12. septembra posredovala Vlada in je objavljen na spletnih straneh Državnega zbora. Na sejo so bili tudi k tej točki vabljeni predstavniki Ministrstva za notranje zadeve.</p>
               <p>Pričenjamo obravnavo predloga stališča, ki jo bomo opravili na podlagi 154.h člena Poslovnika Državnega zbora. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in ga poslal Odboru za zadeve Evropske unije kot pristojnemu odboru, ki bo zadevo obravnaval na svoji 6. seji v četrtek 27. septembra. Tudi v tem primeru dajem besedo za uvodno predstavitev predloga stališča do predloga uredbe gospod Boštjanu Poklukarju, ministru za notranje zadeve.</p>
               <p>Izvolite.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Hvala lepa, gospod predsednik, za besedo.</p>
               <p>Predstavljam vam predlog stališča Republike Slovenije do Predloga Uredbe Evropskega parlamenta in Sveta o vzpostavitvi Sklada za azil in migracije. Med velikimi migracijskimi tokovi v obdobju 2015 in 2016 je finančna in tehnična podpora, ki jo je EU zagotavljala svojim državam članicam prispevala k boljšemu obvladovanju izzivov na področju azila, migracij in zunanjih meja. Vloga proračuna Unije je bila pri tem ključna. Cilj sklada je podpora politikom na naslednjih področjih: mednarodna zaščita, zakonitost migracij, vračanje državljanov v tretjih držav, ki nimajo pravice do prebivanja na ozemlju EU, preprečevanje ilegalnih migracij in integracije tujcev. Gre za celovit pristop k migracijam, ki bodo v povezavi z drugimi skladi zagotovili uresničevanje ukrepov opredeljenih v evropski agendi o migracijah drugih strateških inštrumentih in smernicah Sveta in Evropskega sveta.</p>
               <p>V zvezi s financiranjem. Gre za sklad, v katerem je namenjenih 10,4 milijarde evrov za centraliziranje agencije pa še dodatnih 865 milijonov evrov. Gre za občutno povečanje proračuna, kar je skladno z zavezami in ukrepi sprejetimi na področjih v zadnjih letih. Sklad predvideva tudi sredstva za razvoj in pooblastila Evropske agencije za mejno in obalno stražo ter prehodne agencije EU za azil. Ne zagotavlja pa sredstev za osnovno delovanje teh agencij. Tudi v tej uredbi sta bili vodili Evropske komisije poenostavitev črpanje sredstev in zagotovitev zadostne mere fleksibilnih finančnih sredstev za hiter odziv na nujne situacije. V tej uredbi pozdravljamo poenostavitev postopkov črpanja sredstev in odpravo administrativnih ovir. Imamo nekaj pomislekov povezanih z nejasno razmejitvijo financiranj integracijskih ukrepov in nekaterimi definicijami. Evropsko komisijo bomo zaprosili tudi za več pojasnil glede vsebine in pomena posameznih določb, pa tudi glede sprejemanja načina tehnične pomoči. Gospod predsednik, če dovolite, bi dodatna pojasnila dala gospa Urša Židan, namestnica generalne direktorice Direktorata za upravne notranje zadeve, migracije in naturalizacijo na Ministrstvu za notranje zadeve.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa.</p>
               <p>Izvolite, gospa Židan.</p>
            </sp>
            <sp who="ŽidanUrša">
               <speaker>URŠA ŽIDAN:</speaker>
               <p>Dober dan. Hvala za besedo.</p>
               <p>Republika Slovenija že vrsto let črpa evropska sredstva s področja azila, migracij in vključevanja. V letu 2020 se bo tako končala finančna perspektiva, ki se je začela v letu 2014, na ravni EU pa se tako pripravlja nov finančni okvir, ki bo deloval od leta 2021 do leta 2027, ki ga imamo danes pred seboj. Sklad za azil in migracije tako zagotavlja finančno podporo za učinkovito upravljanje migracij s strani držav članic s finančnimi sredstvi, kot je omenil gospod minister, v višini 10 milijard evrov. Sklad bo zagotovil finančna sredstva, da bo EU izpolnjevala obveznosti do tistih, ki potrebujejo mednarodno zaščito, omogočala vračanje oseb, ki nimajo pravice do prebivanja na ozemlju EU in podpirala rešitve, ki nedovoljene in nenadzorovane tokove nadomeščajo z varnimi in dobro upravljanimi potmi. Sklad tako podpira ukrepe nacionalnih vlad, lokalnih in regionalnih organov ter skupin civilne družbe, ki sodelujejo pri spodbujanju kratkoročnega vključevanja državljanov tretjih držav. Glavni del, ki naj bi ga predlog obravnaval, je tako potreba po večji prožnosti pri upravljanju sklada pa tudi potreba po orodjih za zagotavljanje, da so sredstva, namenjena prednostnim nalogam in ukrepom Unije, ki imajo znatno dodano vrednost za Unijo. Torej sredstva, dodeljena programom držav članic bodo sestavljena iz fiksnega zneska v višini 5 milijonov evrov in zneska, dodeljenega na podlagi razdelitvenega ključa, ki bo odražal potrebe in pritiske držav članic, s katerimi se soočajo na treh glavnih področjih. Torej sklad ima nekako tri komponente. Prva komponenta je področje azila oziroma področje sprejema. Druga komponenta je področje zakonitih migracij in vključevanja. In tretja komponenta je področje vračanja. Sklad zagotavlja tudi finančno pomoč za obravnavanje nujnih in posebnih potreb v primeru izrednih razmer, ki so posledica hudega migracijskega pritiska v eni ali več državah članicah. Nujna pomoč je tako v obliki nepovratnih sredstev dodeljenih neposredno decentraliziranim agencijam ali pa kot podpora programom držav članic. Torej z omenjenim skladom se tako zagotavlja kontinuiteta črpanja sredstev, saj se v letu 2020, kot že rečeno, končuje obstoječa finančna perspektiva. Uredba je v začetni fazi pogajanj, v uredbi je nekaj nejasnosti, bomo pa seveda to v času pogajanj z Evropsko komisijo zaprosili za pojasnili, kar bo omogočalo nekako lažje in jasno črpanje sredstev. Hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa za uvodne predstavitve.</p>
               <p>Ne 10 milijard, 10 milijard 415 milijonov. Tako velika številka, da smo 415 milijonov kar izpustili. Vi veste, da se dostikrat za tisoče pa 10 tisoč evrov v parlamentu v obravnavi proračuna prerekamo. Tukaj gre pa dejansko za impozantno številko, za katero bi bilo verjetno bolje, da bi jo porabljali v obdobju 2021–2027 za kako drugo agendo. Dobro, ampak to ni neposredno predmet te razprave glede tega stališča.</p>
               <p>Odpiram razpravo kolegic in kolegov. Poslanka Nataša Sukič. Želi še kdo? Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Hvala za besedo.</p>
               <p>Spoštovane, spoštovani. V gradivih je omenjeno tudi, da bo Sklad za azil in migracije zagotovil, da bo Evropska unija podpirala rešitve, ki nedovoljene in nenadzorovane tokove nadomeščajo z varnimi in dobro upravljanimi potmi. Verjetno je jasno, da to ne pomeni, da bomo beguncem omogočili, da za zaščitijo prosijo že od doma in nato varno pridejo do Evropske unije, do katere izmed držav Evropske unije. Pa me zanima, kaj točno to pomeni. Mar to pomeni financiranje postavitve nekih masovnih taborišč zunaj Evropske unije, nek dogovor po zgledu Turčije z eno izmed afriških držav, kaj konkretno to pomeni? Me zanima. Hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Želi še kdo besedo? Izvolite, gospod minister.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Hvala lepa. Predsednik bo pojasnil, vodja službe za Evropske zadeve. Gospod Torkar, prosim.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Izvolite, gospod Torkar.</p>
            </sp>
            <sp who="TorkarMatej">
               <speaker>MATEJ TORKAR:</speaker>
               <p>Najlepša hvala za besedo, predsedujoči!</p>
               <p>Spet se bom navezal na v uvodu predstavitev ministra, kjer je izpostavil, da se tukaj ne vzpostavljajo prioritete, vsebinske prioritete. In tudi v tem primeru je tako, ste pa verjetno seznanjeni, da je Evropski svet v juniju sprejel sklepe, v katerih je opredelil nekako ali pa izpostavil nekatere predloge politik, ki se dejansko zanašajo tudi na te zakonite poti in tako dalje. Ki so sedaj stvar implementacije s strani Evropske komisije, ki mora to preliti v konkretne predloge. Tako da, tudi tukaj je, glede na to da gre za prihodnjo finančno perspektivo, ki bo v veljavi od leta 2021 oziroma v praksi, od leta 2022 dalje, skuša ta perspektiva že zdaj zajeti vse ključne prioritete, ki so trenutno aktualne oziroma se nakazujejo v Evropski uniji. V tem primeru je tudi tako, tako da, to je poskus zajetja prihodnih rešitev, ki bodo oblikovane, tudi na podlagi sklepov Evropskega sveta iz meseca Junija.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa. Želi še kdo razpravljati pri tej točki dnevnega reda? Žan Mahnič, izvoli.</p>
            </sp>
            <sp who="MahničŽan">
               <speaker>ŽAN MAHNIČ (PS SDS):</speaker>
               <p>Hvala predsednik!</p>
               <p>No, moram reči, jaz tega ne bom podprl. Prej je gospod Polnar rekel, da samo 9 milijard evrov namenjamo digitalizaciji Evropske unije za naslednje finančno obdobje.</p>
               <p>Se strinjam z njim, da je to bore malo glede na to, da je digitalizacija tista točka, na kateri prihodnost Evropske unije obstane ali pade. Tega pa ne bom podprl, ker v primerjavi s tistim, je 10 milijard pa se našlo za ilegalne oziroma, zdaj jih želijo narediti za legalne, migrante, ki pa s prihodnostjo in pa, predvsem svetlo prihodnostjo Evropske unije, nimajo nič skupnega.</p>
               <p>Sam vidim to, kar je pred nami, še en poskus Evropske unije, kako reševati vprašanje migracij. Od leta 2014, 2015, ko smo priča tem masovnim migracijskim tokovom v Evropsko unijo, ta ne najde neke rešitve. Zagotovo so migracije tudi ena od glavnih točk, zaradi katerih je, predvsem z vidika varnosti in pa politične nestabilnosti, Združeno kraljestvo zapustilo Evropsko unijo. Spomnite se slovenske zelene meje in prehodov ilegalnih migrantov. Tiste slike, ko je bila množična kolona, na čelu nje pa policist na konju, so uporabili tisti, ki so targetirali za Brexit, da naj državljanke in državljani glasujejo za to, da Združeno kraljestvo odide, tako da, tudi mi smo tukaj svoj del prispevali k temu. Pa vendarle v teh letih ni bilo neke rešitve.</p>
               <p>Tudi sam menim, da je s takšnim predlogom ni na vidiku. Podpiram sicer idejo, ki je bila izpostavljena nekako že na prejšnjem svetu in pa tudi na posvetu, ko je bivši bavarski predsedniški minister oziroma zdajšnji notranji minister, <stage>/ nerazumljivo/</stage> Hofer pogojeval oziroma celo dejal, da bo CSU odšla iz koalicije, če se to vprašanje sploh v Nemčiji in pa širše, v Evropski uniji ne uredi, tako da, ta dogovor je bil nekako zmenjen po sili razmer, vendar do te končne oblike, do tega končnega predloga, tega besedila, kateremu smo priča danes, žal je le nek slab izdelek idej, ki pa so vendarle bile.</p>
               <p>Jaz bi takoj podprl 10 milijard za pomoč ljudem v Afriki in na Bližnjem Vzhodu, ki zagotovo to pomoč potrebujejo, če bi to pomenilo, da bomo to pomoč namenili njim. Da bomo to pomoč namenili za obnovo porušenih držav, za gradnjo infrastrukture, za uveljavljanje demokracije in pa skratka, za obnovo teh delov sveta. Zdaj pa vidimo, da je ta denar namenjen tudi za relokacijo in tukaj zopet vemo, kakšno je stališče višegrajskih držav. Nekatere pač tega ne bodo upoštevale.</p>
               <p>Sam menim, da imajo pravico do tega in če bi se celotna Evropska unija ravnala po predlogih, ki so jih podale države višegrajske skupine, sem trdno prepričan, da Združeno kraljestvo danes bi še bilo med osemindvajseterico, tako je ostala le sedemindvajseterica in takšni in podobni predlogi pomenijo samo nepotrebno zapravljanja denarja. Tisti, ki pa denar dejansko potrebujejo, to so ljudje, ki prihajajo v Evropo iz takšnih ali drugačnih razlogov, tega denarja ne bodo imeli nič, dokler se ne bo še z ostalimi ladjami zgodilo to, kar se je z ladjo Aqurious, ko jo je Panama izbrisala iz registra, ker je več kot očitno delovala v smeri tihotapljenja ljudi in sodelovanje z ilegalci, do takrat Evropa ne bo uspešno reševala, niti ne bo uspešno rešila tega migracijskega vprašanja. Če bi ta denar namenili za pomoč ljudem, da bi ostali dol, da bi končno zadeve uredili, potem ni problema, da pa bomo ta denar namenjali za relokacije, zato da bomo ljudi po neki legalni poti, zdaj kaj ta legalna pot je, tako kot je gospa Sukič rekla, ali to zdaj pomeni, da bomo za njih zgradili dol neka taborišča, kjer bodo zaprosili za azil, se jih bo dol obravnavalo in se jih potem vozilo v Evropsko unijo. Spet vprašanje, po kakšnem ključu se jih bo razporedilo, katere države bodo sodelovale, katere ne bodo sodelovale? Menim, da preveč vprašanj, zdaj tukaj je sicer naštetih kar nekaj stvari od integracije, do vračanja in tako naprej, tudi dogovor s Turčijo je vprašanje koliko časa bo držal, kaj si bo Turčija sploh ob tem povezovanju s Sirijo, z Rusko Federacijo še naprej skušala izpogajati, predvsem v smislu izsiljevanja in če se ve, katere obveščevalne službe so tiste, ki v prvi vrsti usmerjajo te migrante iz obal Libije in pa seveda tudi Turčije v Evropsko unijo in potem naprej, menim, da takšen kompromis, oziroma takšen predlog ne bo. Takšna uredba ne bo pripeljala do neke rešitve in bo zdaj odvisno kako se bodo stvari razvijale zaradi volitev v Evropski parlament, ki so prihodnje leto, ampak v roku leta, če en dveh, bomo zopet imeli na mizi neko novo uredbo, ki bo rezultat nekih novih kriznih sestankov in bomo rekli, ko bomo ugotavljali, da se ta uredba praktično ni uresničevala zaradi takšnih in drugačnih razlogov in pa seveda tudi legitimnih prepričanj in pa stališč posameznih držav članic Evropske unije.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa. Želi še kdo besedo od kolegic in kolegov? Želite kaj dodati na to gospod minister? Izvolite.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Hvala lepa.</p>
               <p>Mi danes obravnavamo predlog stališča Republike Slovenije do predloga uredbe Evropskega Parlamenta in Sveta, vzpostavitvi sklada za azil in migracije. Mi smo z Notranjega ministrstva prišli pojasniti, povedali smo tudi o stvareh, katerih se želimo še posej pogovoriti in pravzaprav odločitev tega Državnega zbora je, oziroma tega odbora je ali bo ta predlog sprejela ali ne.</p>
               <p>Hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa. Želi še kdo besedo? Ugotavljam, da ne. S tem zaključujem razpravo in prehajamo na odločanje. K predlogu stališča ni bilo predlaganih amandmajev, zato odboru predlagam, da sprejme naslednje mnenje: Odbor za notranje zadeve, javno upravo in lokalno samoupravo podpira predlog stališča Republike Slovenije do predloga uredbe Evropskega parlamenta in Sveta o vzpostavitvi sklada za azil in migracije EPA 150-VIII, EU U 890. Odpiram razpravo, želi kdo razpravljati o tem mnenju? Ugotavljam, da ne, zaradi tega prehajamo na odločanje. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(2 člana.)</stage>
               </p>
               <p>Ugotavljam, da je mnenje sprejeto. Tudi v tem primeru moramo v skladu z 2. odstavkom, 42. člena Poslovnika Državnega zbora določiti poročevalca oziroma poročevalko, ki bo predstavil poročilo na seji Odbora za zadeve Evropske unije. Predlagam, da je poročevalec kolega Blaž Pavlin, kdo temu nasprotuje? Ne.</p>
               <p>S tem zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA – OBRAVNAVA PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI SKLADA ZA NOTRANJO VARNOST.</title> Predlog stališča je na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije državnemu zboru v obravnavo 12. 9. posredovala vlada in je objavljen na spletnih straneh državnega zbora. K tej točki so bili vabljeni predstavniki Ministrstva za notranje zadeve.</p>
               <p>Pričenjamo obravnavo predloga stališča, ki jo bomo opravili na podlagi 154. člena Poslovnika Državnega zbora. Po opravljeni razpravi o predlogu stališča ter po razpravi in glasovanju morebitnih vloženih amandmajih, bo odbor oblikoval mnenje in ga poslal Odboru za zadeve Evropske unije kot pristojnemu odboru, ki bo zadevo obravnaval na svoji 6. seji v četrtek, 27. 9.</p>
               <p>Tudi pri tej točki dajem besedo za uvodno predstavitev stališča ministru za notranje zadeve, gospodu Boštjanu Poklukarju. Izvolite.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Hvala lepa, predsednik.</p>
               <p>Predstavljam še 4. točko današnjega dnevnega reda, in sicer predlog stališča Republike Slovenije do Predloga uredbe Evropskega Parlamenta in Sveta o vzpostavitvi Sklada za notranjo varnost. Varnostne grožnje v Evropi so se v zadnjih letih povečale in postale raznovrstnejše. Pojavile so se v obliki terorističnih napadov, novih vrst organiziranega kriminala in kibernetske kriminalitete. Varnost organsko vsebuje čezmejno razsežnost, zato je potreben odločen in usklajen odziv Evropske unije. Evropa se je ob notranjih varnostnih – Evropa se ob notranjih varnostnih izzivih sooča še z zapletenimi zunanjimi grožnjami, ki jih nobena država članica ne more obravnavati sama.</p>
               <p>Cilji tega sklada so financiranje ukrepov, opredeljenih v strateških dokumentih Evropske unije, in sicer Evropska agenda o varnosti EU, Strategije notranje varnosti in po sklepih Sveta EU in Evropskega sveta, in sicer na naslednjih prednostnih področjih: boj proti terorizmu, nasilnemu ekstremizmu in radikalizaciji, organiziranim oblikam kriminalitete, kibernetski kriminaliteti. Sklad bo podpiral predvsem aktivnosti, ki bodo imele čezmejni učinek oziroma dodano vrednost za celotno Evropsko unijo, in sicer čezmejno sodelovanje in izmenjavo informacij, opredelitev in zaščita kritične infrastrukture, izmenjavo informacij o letalskih potnikih, tehnična oprema, pri čemer pa sklad omejuje porabo sredstev na 10 %.</p>
               <p>Samo financiranje. Za sklad je namenjenih 2,5 milijarde evrov. Dobra polovica, 60 % sredstev bo namenjenih programom držav članic, preostanek 40 % za naslavljanje razmer, ki so posledica na novo ponavljajočih se varnostnih groženj ali takšnih, ki zahtevajo takojšnje ukrepanje in jih države članice same ne morejo rešiti. Sklad bo dopolnjeval tudi dejavnosti agencij Europol, Cepol ter Evropskega centra za spremljanje drog in zasvojenosti z drogami.</p>
               <p>Naše stališče, stališče Republike Slovenije je, da načelno podpira predlog uredbe za vzpostavitev Sklada za notranjo varnost. Posebej pozdravljamo poenostavljeno črpanje in odpravo administrativnih ovir. Veseli nas tudi, da bo mogoče s sredstvi EU financirati razvojne projekte kriminalistične policije, opredeljene v resoluciji o dolgoročnem razvojnem programu policije do leta 2025 Kakovostna policija za varno Slovenijo. To nam tudi omogoča začetek črpanja sredstev brez večjega prilagajanja internih strateških dokumentov. Novi sklad izključuje financiranje nekaterih vrst operativnih ukrepov, ki nimajo neposrednega čezmejnega učinka, s čimer se Slovenija ne strinja in bomo predlagali, da se vse aktivnosti, povezane z organizirano čezmejno kriminaliteto, lahko sofinancira iz EU sredstev. Republika Slovenija ima tudi nekaj konkretnih predlogov za izboljšanje besedila, ki jih bo <stage>/ nerazumljivo/</stage> tekom pogajanj v Bruslju.</p>
               <p>Gospod predsednik, če dovolite, bi gospod Matej Torkar, vodja Službe za evropske zadeve in mednarodno sodelovanje, še dodatno pojasnil. Hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Izvolite, gospod Torkar.</p>
            </sp>
            <sp who="TorkarMatej">
               <speaker>MATEJ TORKAR:</speaker>
               <p>Hvala lepa.</p>
               <p>Jaz bi v bistvu samo rad dodatno pojasnil način črpanja po razdelitvenem ključu. Kot je že minister omenil, 60 % sredstev se bo razdelilo po nacionalnih programih za države članice. Tukaj, v okviru tega sklada bo vsaka država članica prejela 5 milijonov evrov ne glede na velikost ali število prebivalcev, medtem, ko bo ostala sredstva bodo razdeljena po ključu, se pravi 45 % bruto družbeni proizvod, potem 40 % glede na število prebivalstva in 15 % glede na velikost ozemlja. Rad bi tudi še poudaril, da je glede na to, da gre za, dejansko gre za najmanjši, če lahko tako rečem sklad na področju notranjih zadev, kar je pa dejansko posledica dejstva, da se tukaj samo nadgrajuje sicer nacionalne ukrepe, ki imajo čezmejni učinek. V te finance ni zajeto na primer financiranje agencije Europol in drugih agencij, ki imajo svoja lastna proračunska sredstva in niso del tega programa, samo pojasnilo zakaj so sredstva znatno nižja v primerjavi z drugimi skladi.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala za to pojasnilo.</p>
               <p>Odpiram razpravo. Kdo želi besedo? Nihče zaključujem razpravo. Glede na to, da k predlogu stališča ni bilo predlaganih amandmajev odboru predlagam, da sprejme naslednje mnenje: »Odbor za notranje zadeve, javno upravo in lokalno samoupravo podpira predlog stališča Republike Slovenije do predloga uredbe Evropskega parlamenta in sveta o vzpostavitvi sklada za notranjo varnost EPA 151-VIII/EU-U891.« Odpiram razpravo glede tega mnenja.</p>
               <p>Izvoli, kolega Šiško.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala, predsednik.</p>
               <p>Jaz imam samo eno vprašanje. Nas bo še vedno zastopala mag. Vesna Györkös Žnidar? Ker tukaj notri piše njo.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Gradiva so bila pripravljena pred<gap n="..."/>
               </p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>11.9.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, v vseh gradivih so še stari podatki. Tako, da ne vem zakaj se tu ni popravilo, ampak ni samo v tem gradivu, tudi v ostalih, če si opazil, so bili še stari podatki. Naknadno so bili posredovani novi spremenjeni podatki. Se ne bo več zgodilo, razen, če se bo Vlada hitro menjala.</p>
               <p>Izvolite, gospod minister.</p>
            </sp>
            <sp who="PoklukarBoštjan">
               <speaker>BOŠTJAN POKLUKAR:</speaker>
               <p>Jaz se kot minister za notranje zadeve spoštovana poslanka in poslancem za administrativno napako opravičujem.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Dobro, želi še kdo kaj povedati pri mnenju? Ne? V kolikor ne, dajem ta predlog mnenja na glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Tudi v tem primeru moramo na podlagi 42. člena Poslovnika Državnega zbora določiti poročevalca, ki bo mnenje predstavil na seji Odbora za zadeve Evropske unije, predlagam enako kot pri ostalih točkah, kolego Blaža Pavlina. Kdo temu nasprotuje? V kolikor ne, smatram, da soglašamo s tem.</p>
               <p>Zaključujem 4. točko.</p>
               <p>Zahvaljujem se gospodu ministru Boštjanu Poklukarju in sodelavcem iz Ministrstva za notranje zadeve.</p>
               <p>Prehajamo na <title>5. TOČKO, PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O VZPOSTAVITIVI POTNE LISTINE EVROPSKE UNIJE ZA VRNITEV IN RAZVELJAVITVI SKLEPA 96/409/SZP- EPA 152-VIII, EU U 892.</title>
               </p>
               <p>Na sejo so bili k tej točki vabljeni tako predstavniki Ministrstva za zunanje zadeve kot Ministrstva za notranje zadeve. Pričenjam obravnavo predloga stališča, ki jo bomo opravili na podlagi 154h. člena poslovnika. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in ga poslal Odboru za zadeve Evropske unije kot pristojnemu odporu, ki bo zadevo obravnaval na naslednji seji, oziroma na seji prihodnji teden.</p>
               <p>Na začetku bi dal besedo predstavniku Ministrstva za zunanje zadeve. Kdo želi besedo?</p>
               <p>Izvolite, prosim, če se predstavite za magnetogram.</p>
            </sp>
            <sp who="BožičDobran">
               <speaker>DOBRAN BOŽIČ:</speaker>
               <p>Spoštovani gospod predsednik, spoštovane gospe poslanke in poslanci, Dobran Božič iz Ministrstva za zunanje zadeve in z mano je tudi gospod Andrej Šter, ki vodi konzularno službo pri Ministrstvu za zunanje zadeve. Če mi dovolite, bi kratko podal povzetek stališča Republike Slovenije glede Direktive Sveta o vzpostavitvi potne listine EU za vrnitev in posledično o razveljavitvi Sklepa 96/409/SZ-VP.</p>
               <p>Stališče Republike Slovenije do predloga je, da Slovenija v celoti podpira sodelovanje med državami članicami Evropske unije na področju konzularne zaščite in na področju kriznega upravljanja. Treba je vedeti, da je Slovenija glede na naše resurse velik porabnik oziroma uporabnik pomoči pri izdaji potnih listin za vrnitev. Zato je pomembno za nas, za Slovenijo, da ta mehanizem v takšni obliki, kot je danes, tudi še naprej deluje in da je fleksibilen, praktičen in ni obremenjen z dodatnimi protokoli. Za Slovenijo - če povzamem - pomeni sprejetje obvezujočih na ravni Evropske unije predvsem dvoje: spremembo zakonodaje in vseh podzakonskih aktov, ki jih imamo v Sloveniji, in drugič, kar je, nove finančne in kadrovske obveznosti, ki jih Slovenija pri tem mora takoj uvesti na naših predstavništvih. Zato Slovenija ne more podpreti direktive v takšni obliki, kot je predlagana.</p>
               <p>S tem bi zaključil in sem na razpolago za vaša vprašanja.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa.</p>
               <p>Želi gospod Šter še kaj dodati? <stage>(Ne.)</stage>
               </p>
               <p>Odpiram razpravo članic in članov odbora. Kdo želi razpravljati? Izvolite, kolegica Janja Sluga.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Hvala.</p>
               <p>Rada bi samo povedala, da ne sledi vedno Slovenija kar slepo predlogom Evropske komisije, kar se mi zdi dobro. Glede na omejeno število listin, ki se izdajajo na ravni Evropske unije, je res nesmiselno nekaj zaostrovati, neke standarde, zlorab je pa še toliko manj. Pa seveda ti relativni stroški, ki se bodo sicer razdelili med vse države članice, bodo pa za Slovenijo oziroma za majhne države relativno veliki. In se mi zdi prav, da tu izpostavimo svoja stališča in jih potem trdno zagovarjamo, se pravi, ne sledimo temu predlogu.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala, kolegici Janji Sluga.</p>
               <p>Želi še kdo razpravljati? Gospod Šter, izvolite.</p>
            </sp>
            <sp who="ŠterAndrej">
               <speaker>ANDREJ ŠTER:</speaker>
               <p>Torej, prav to, kar je zdajle gospa poslanka povedala, je bistvo tistega, kar nameravamo uveljavljati. Namreč, uredba nekako želi homogenizirati ali pa uskladiti formo dokumenta, ki bo močno nadgrajen in bo izdan po močnejši, torej daljši proceduri. Mi želimo ohraniti visok nivo varnosti potovanj slovenskih državljanov po svetu in fleksibilno izdajo dokumenta, ki ga vidimo kot samo potni list za vrnitev, ne pa nadomestni potni list. Če bo tako, potem bodo pravzaprav v boljšem položaju vsi evropski državljani. Za nas in za številne manjše države v Evropski uniji se pa mora razrešiti tudi vprašanje, kako bo to vprašanje razrešeno na območju Evropske unije. Nismo namreč ne zastopani samo izven ozemlja Evropske unije, ampak imamo devet držav članic, v katerih Slovenija nima lastnega predstavništva. Nekaj takih vprašanj bomo zagotovo izpostavili v debati, verjetno se nam bo pridružila tudi kakšna druga članica. Nekaj rešitev, ki jih pa imamo in so zagotovo boljše kot pa v kakšni drugi državi, bomo pa predlagali in s tem, upamo, obogatili tisto končno rešitev, ki mora zagotoviti, da bodo evropski državljani imeli nadstandard glede na druge dobrodošle ali pa manj dobrodošle goste pri nas.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala še za to dodatno obrazložitev.</p>
               <p>Želi še kdo od članic in članov besedo? Če ne, zaključujem razpravo.</p>
               <p>K predlogu stališča ni bilo predlaganih amandmajev, zaradi tega odboru predlagam, da sprejme naslednje mnenje: Odbor za notranje zadeve, javno upravo in lokalno samoupravo podpira Predlog stališča Republike Slovenije do Predloga direktive Sveta o vzpostavitvi potne listine Evropske unije za vrnitev in razveljavitvi Sklepa 96SZ-VP <stage>(EPA 152-VIII, EU-U/892)</stage>. Želi kdo razpravljati o predlogu mnenja? Če ne, zaključujem razpravo in prehajamo na glasovanje. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Tudi v tem primeru predlagam, da na podlagi drugega odstavka 42. člena določimo poročevalca, ki bo stališče predstavil na seji Odbora za zadeve Evropske unije. Tudi v tem primeru predlagam, da je to gospod Pavlin. Ali kdo temu nasprotuje? Ugotavljam, da se s tem vsi strinjamo.</p>
               <p>S tem smo izčrpali vse točke dnevnega reda, tako zaključujem 5. točko dnevnega reda in 2. sejo odbora.</p>
               <p>Vsem se zahvaljujem za sodelovanje in vam želim lep preostanek dneva še naprej.</p>
               <stage type="time">Seja se je končala 25. septembra 2018 ob 17.41.</stage>
            </sp>
         </div>
      </body>
   </text>
</TEI>
