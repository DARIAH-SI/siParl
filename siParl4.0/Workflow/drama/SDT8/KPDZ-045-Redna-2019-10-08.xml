<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KPDZ-045-Redna-2019-10-08">
   <teiHeader>
      <fileDesc>
         <titleStmt>
            <title>Kolegij predsednika Državnega zbora</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-045-Redna-2019-10-08.KPDZ" n="045">
               <name>Redna</name>
               <date when="2019-10-08"/>
            </setting>
         </settingDesc>
         <particDesc>
            <listOrg>
               <org xml:id="KPDZ-045-Redna-2019-10-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-045-Redna-2019-10-08.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOLEGIJ PREDSEDNIKA DRŽAVNEGA ZBORA</stage>
            <stage type="session">45. seja</stage>
            <stage type="date">(8. oktober 2019)</stage>
            <stage type="chairman">Sejo je vodila Tina Heferle, podpredsednica Državnega zbora.</stage>
            <stage type="time">Seja se je začela ob 8.32.</stage>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Lepo pozdravljeni vsi! Začenjam 45. sejo kolegija.</p>
               <p>Prehajamo na <title>1. TOČKO – PREDLOG ZA OBRAVNAVO PREDLOGOV ZAKONOV PO NUJNEM POSTOPKU.</title>
               </p>
               <p>Ja, gospod Krivec, izvolite.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Ja, hvala za besedo.</p>
               <p>Samo eno me zanima. Po navadi je bila točka razno. Zakaj jo zdaj ni več že dvakrat?</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>To ni redna seja kolegija in poučili so me, da ko je izredna seja kolegija, točko razno ni na dnevnem redu. Če pa bo kdo želel vseeno, bom pa tudi dala besedo.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Ja, predlagam, da je točka Razno, ker ene stvari se morajo sproti<gap n="..."/>
               </p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Bomo na koncu o tem govorili.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Okej.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Okej.</p>
               <p>Če dovolite, gremo zdaj na 1. točko, kot sem povedala predlog za obravnavo predlogov zakonov po nujnem postopku. Razpravljali in odločali bomo o šestih predlogih vlade za obravnavo predlogov zakonov po nujnem postopu. Ker štirje predlogi zakonov predstavljajo paket ukrepov v okviru davčnega prestrukturiranja, predlagam, da o predlogu za njihovo obravnavo po nujnem postopku razpravljamo skupaj, odločali pa bomo seveda o vsakem posebej.</p>
               <p>To so Predlog zakona o spremembah in dopolnitvah Zakona o davku od dobička od odsvojitve izvedenih finančnih instrumentov, Predlog zakona o spremembah in dopolnitvah Zakona o davku od dohodkov pravnih oseb, Predlog zakona o spremembah in dopolnitvah Zakona o davčnem postopku in Predlog zakona o spremembah in dopolnitvah Zakona o dohodnini.</p>
               <p>Želi besedo predstavnik Vlade, gospod Tramte?</p>
               <p>Izvolite.</p>
            </sp>
            <sp who="TramteStojan">
               <speaker>STOJAN TRAMTE:</speaker>
               <p>Lep pozdrav vsem skupaj, hvala lepa za besedo.</p>
               <p>Vlada Republike Slovenije je predlaga Državnemu zboru, da predloge zakonov obravnava po nujnem postopku. Gre za ukrepe v okviru davčnega prestrukturiranja v zvezi s katerimi so potekali pogovori in usklajevanja z vsemi zainteresiranimi deležniki. Predlagane spremembe so korak k ugodnejši davčni strukturi, ki jo je nujno treba vpeljati čim prej, saj analize mednarodne primerjave kažejo, da je davčna struktura in obremenitev dela v Sloveniji z vidika mednarodne konkurenčnosti ter zagotavljanja kvalitetne in strokovne delovne sile slovenskemu gospodarstvu, problematična. Zato je treba nadaljevati z oblikovanjem ukrepov, s katerimi bi se vzpostavil bolj učinkovit in rasti prijazen davčni sistem. Z zakonom se rešujejo tudi druge situacije, ki jih narekuje sodna praksa in preprečevanje erozije davčne osnove, ureja pa se tudi davčna obravnava določenih dohodkov, ki jih davčni zavezanci že prejemajo in so trenutno v negotovem davčnem položaju. Dodatno gre tudi za vidik letnega obračuna dohodnine in dodatne splošne olajšave, ki je opredeljena na letni ravni in se mora nujno določiti za posamezno davčno leto pred začetkom leta, saj bi sicer bila določitev retroaktivna, in bi prišlo do prekomernih nesorazmerij med akontacijami dohodnine in končno dohodninsko obveznostjo, zato je predlagane ukrepe nujno uveljaviti do konca leta 2019, da se bodo lahko začeli uporabljati že za davčno leto 2020. Vlada Republike Slovenije predlaga Državnemu zboru, da Predlog zakona o spremembah in dopolnitvah Zakona o dohodnini obravnava hkrati s Predlogom zakona o spremembah in dopolnitvah Zakona o davku od dohodkov pravnih oseb, Predlogom zakona o spremembah in dopolnitvah Zakona o davku od odsvojitve izvedenih finančnih instrumentov in Predlogom zakona o spremembah in dopolnitvah Zakona o davčnem postopku.</p>
               <p>Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Besedo sedaj najprej dajem še gospodu ministru. Gospod Bertoncelj, izvolite.</p>
            </sp>
            <sp who="BertonceljAndrej">
               <speaker>DR. ANDREJ BERTONCELJ:</speaker>
               <p>Hvala lepa.</p>
               <p>Dovolite par poudarkov. Jaz bi predvsem poudaril, da pri vseh davčnih spremembah je potrebno imeti v mislih tudi vidik letnega obračunavanja davka zaradi katerega se pač mora nujno določiti davčna obravnava dohodkov za posamično davčno leto pred začetkom tega leta. Vsi ukrepi stopijo v veljavo s 1. 1., določenega leta, da se potem začnejo uporabljati v tem letu. Torej te predlagane ukrepe, če jih želimo uveljavljati, jih je pač nujno uveljaviti do konca leta 2019, da bi se lahko začeli uporabljati za davčno leto 2020. Torej uveljavitev 1. 1. 2020. Karkoli bi bilo kasneje, bi bilo potem pravzaprav retroaktivnost davčnih predpisov, predvsem če bi bilo to v povezavi z omejitvami recimo zniževanja davčne osnove pri tem tako imenovanem minimalnem efektivnem davku. Tako da, tukaj smo vezani na ta 1. 1. 2020 tekom leta, kar je mogoče pri kakšnem zakonu v tem delu ni možno. Naj v tem delu pravzaprav poudarim tudi vidik, da smo te sklope teh štirih zakonov pač v okviru našega že uveljavljenega socialnega dialoga več kot 8 mesec usklajevali, dogovarjali ali pa pogajali, če želite, na Ekonomsko-socialnem svetu. Tudi v tem delu smo se mi držali tega dogovora, da delamo z roko v roki na Ekonomsko-socialnem svetu in seveda to zahteva določen čas. Saj pravim, ta pogajanja so potekala več kot osem mesecev, tako da, zdaj je bilo potrebno na nek način zaključiti in dati predlog v obravnavo na Vlado, zato bom rekel mogoče v tem delu, tudi ravno zaradi tega, ker smo držali, tega dogovora ne moremo iti z drugim postopkom.</p>
               <p>Drug razlog je prenos direktiv Evropske unije. Predvsem v Zakonu o davčnem postopku. Gre za to izstopno obdavčitev. Ravno tako je potrebno uveljaviti do konca leta, drugače pač plačujemo tele kazni, dokaj visoke so, 8 tisoč 600 evrov na dan. Kot veste, smo v preteklem letu na Ministrstvu za finance pravzaprav dokaj uspešno pospravili mizo, da tako rečem, sklop štirinajstih zakonov, tako da gredo zdaj v tem postopku, in da ne plačujemo, razen v enem primeru, kjer se je zadeva pravzaprav vlekla štiri letat, smo vse uredili. Tako, da jaz bi se tudi v tem delu seveda zelo rad izognil, da bi prišli v ta primež, in da bi po nepotrebnem plačevali kakšno kazen. In seveda vse te davčne predloge, ukrepe, ki bi jih uveljavljali, zahtevajo prilagoditve tako davčnega organa v smislu IT sistema kot seveda zavezance za davke, predvsem v tem delu imam v mislih gospodarstvo in treba je pripraviti kopico podzakonskih aktov. Mi smo jih našteli deset, do seveda začetka uporabe zakonov. In seveda, ne nazadnje to davčno prestrukturiranje, davčna optimizacija, pomeni posledično ugodnejšo davčno strukturo tako da to je par teh razlogov, zaradi katerih bi mi prosili, da se obravnava po nujnem postopku.</p>
               <p>Hvala.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa, gospod minister. Sedaj pa odpiram razpravo. Prva se je prijavila gospa Sukič nato Krivec in tako naprej.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Spoštovana predsedujoča, najlepša hvala za besedo. Lep pozdrav!</p>
               <p>Jaz bi komentirala spoštovani minister, da seveda malo preveč na hitro in da malo preveč temeljito pospravljate svojo mizo napreč pri obravnavi Zakona o dohodnini vsekakor ni prav nobene potrebe po nujnem postopku niti ni potrebe, da se to naredi že letos tako, da to je zavezujoče in seveda kot veste v Levici ostro nasprotujemo obravnavi Zakona o dohodnini, ki seveda prinaša nova davčna darila za tiste z najvišjimi dohodki in to kar po nujnem postopku seveda. Namreč, domenjeno je, dogovorjeno je bilo, da bo reformo dohodninske lestvice Vlada sprejela šele, ko bo vanjo vključila tudi pač ukinitev dopolnilnega zdravstvenega zavarovanja in dolgotrajno oskrbo, ampak to se ni zgodilo in sedaj hitimo in to vlagamo po nujnem postopku brez tega, kar sem omenila. Kar je problem Vlada Marjana Šarca nikakor noče jasno in glasno povedati kaj ta reforma v resnici dejansko pomeni. Namreč, največ bodo dejansko dobili bogati in najmanj bodo dobili revni. Raje kot, da bi povedali naravnost in pošteno se poslužujete pravzaprav zavajanja in trditev, da so spremembe dohodninske lestvice osnovane na način, da se v največji meri razbremeni srednji dohodkovni razred. Poglejmo konkretno kdo se za koliko razbremeni, koga bo ta davčna reforma torej razbremenila in <gap n="..."/>
               </p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Gospa Sukič, se opravičujem, ker vas prekinjam, to je vsebinska razprava, tukaj se razpravlja samo o tem ali postopek, po katerem se zakon sprejema primeren tako, da prosim, da se v svoji razpravi omejite na to.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Spoštovana, ravno utemeljujem zakaj ni primeren<gap n="..."/>
               </p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Prosim, da se v svoji razpravi omejite na<gap n="..."/>
               </p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Prvič ni primeren, še enkrat, bom pa</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>razloge glede postopka.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>skrajšala zadevo. Prav. Ni primeren, ker kot rečeno ni vključeno v to reformo tisto, o čemer je bilo dogovorjeno, se pravi, ukinitev dopolnilnega zdravstvenega zavarovanja in pa dolgotrajna oskrba in ni bilo zares usklajeno na Ekonomsko socialnem svetu. Namreč to, da je bilo usklajeno demantira Zveza svobodnih sindikatov, ki pravi, da zakon v tistem delu, ki podarja še več denarja tistim z najvišjimi plačami ni usklajen in to je golo zavajanje. Danes kolikor vem se bo premier Šarec sestal, bo poskušal obnovi socialni dialog in seveda bi bilo dobro, da umakne ta zakon po nujnem postopku iz dnevnega reda in pa seveda tudi tisto, kar se je sramotno sprejelo na odboru pred nekaj dnevi - ukinitev dodatka za delovno aktivnost - tudi to ni bilo usklajeno na ekonomsko socialnem svetu. Zanimivo kakšni dvojni vatli vladajo tukaj kaj se da in kaj se ne da, kaj se obravnava in kaj ne znotraj socialnega dialoga. Sicer pa poglejte, mislim pravite, da vsebinsko razpravo, ampak minister je vsebinsko utemeljeval zakaj je ta zakon pomemben jaz pa pač oporekam. Nekdo z minimalno plačo bo dobil 1,60 evra na leto, to je, ena kava, nekdo s povprečno plačo 146,82 evrov to je štirikrat dopolnilno zdravstveno zavarovane, visok državni uradnik kar 643,46 evrov kar je eden električni skiro recimo menedžer pa kar 1988,51 evrov kar so all inclusive počitnice na Bahamih ali konkretno</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Gospa Sukič, jaz vas še enkrat prosim</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Gospod Golobič iz vaše stranke</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Ne, gospa Sukič, jaz vas še enkrat prosim, da se omejite v razpravi na razloge, ki so ali niso potrebni oziroma se tičejo nujnega postopka. Za vsebinsko razpravo bo možnost na odborih.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ampak vsebina testa, ki jasno govori, da je to preuranjeno</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Ne govorimo o vsebini tukaj, tukaj govorimo o načinu postopka, po katerih se bodo sprejemali zakoni.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Saj dokazujem na neusklajeno</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Prosim, da se</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Okej, neusklajeno na Ekonomsko socialnem svetu s Sindikati ta del, ki se tiče najvišjih plač, je neusklajen in tak zakon nikakor ne more iti v obravnavo, kaj šele po nujnem postopku, prej mora iti skozi proceduro socialnega dialoga in to ni končano, ni zaključeno. Tako, da prosim minister, da mi to pojasnite kako si to predstavljate, da gre tak zakon v obravnavo pred nas poslance in to po nujnem postopku. Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFRLE:</speaker>
               <p>Hvala lepa. Gospod Krivec, izvolite. Potem pa gospod Horvat.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Hvala za besedo, spoštovana predsednica. Jaz bom krajši. Mi v bistvu ne podpiramo postopka po katerem naj bi se sprejemali ti zakoni, se pravi nujni postopek in to za vse štiri zakone, ki so vezani na finance. Naš razlog je predvsem v tem, da ugotavljamo, da je dovolj časa, da to sprejmemo po rednem postopku, če se seveda vsi akterji potrudijo, menimo pa, da so ti zakoni tako pomembni in bodo imeli tako velik vpliv na tako položaj zavezancev kot tudi položaj gospodarstva, da je to vsaj z našega vidika nedopustno in glede na prakso v preteklosti, ki so kasneje pokazale, da se zadeve ne da izvajati na način, ki ga na hitro sprejmemo je naš predlog, da se to umakne in da se to pelje po normalnem postopku zato, da je možna tudi kvalitetna razprava in da se dobi tudi primerne odgovore na vse dileme, ki še obstajajo glede posameznih zakonov. So pa povezni <gap n="..."/> za vse štiri že zdaj napovem, da mi ne podpiramo nujnega postopka.</p>
            </sp>
            <sp who="HeferleTina">
               <speaker>PODPREDSEDNICA TINA HEFRLE:</speaker>
               <p>Hvala lepa. Gospod Horvat, izvolite.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, gospa podpredsednica. Spoštovane kolegice in kolegi, spoštovani gospod minister!</p>
               <p>Mi smo konstruktivna opozicija, verjamemo, da je vladanje brutalno težko delo, si pa želimo kdaj pa kdaj tudi korektnega odnosa koalicije do nas opozicije v Državnem zboru. Jaz bom veliko tvegal, ko bom povedal, da ne bom nasprotoval tem predlogom Vlade. Gospod minister, to, da bi naj ti zakoni veljali 1.1.2020 sem jaz vedel 1.1.23019. Saj vemo kako in kdaj začnejo davčni zakoni veljati. Ampak zakaj o tem govorim? Ne bom govoril o vsebini, čeprav suma sumarum, sem že včeraj v razpravi na plenarnem zasedanju Državnega zbora povedal, da v končni fazi, ko gledamo Zakon o dohodnini in Zakon o dohodku pravnih oseb, vedno plačamo davek državljanke in državljani, nihče drug, toliko, da ne bi zdaj kdo mislil, da dohodnina prinaša neke olajšave, ker bomo pa zdaj zategnili pri davku od dohodka pravnih oseb, tam pa odnaša državljankam in državljanom, tako da glejte, saldo je 0, pustimo zdaj vsebino, ker res to zdaj ni tema. Želim si pa res v bodoče enega bolj človeškega, da ne rečem gentlemanskega odnosa koalicije do opozicije, ker celo to leto, ko opozicija vlaga zakone, poslušamo ni sistemsko, počasi, s premislekom, je parcialno in tako naprej. Kot da smo mi po domače rečeno po župi priplavali, mi imamo tudi strokovne sodelavce tukaj zaposlene, imamo strokovne organe v svojih strankah, predvsem etablirane stranke, ki smo že nekaj časa tukaj in najbrž vemo kaj pomeni davčna zakonodaja in tako naprej. Sploh pa nočem, oprostite, nočem več poslušati pritiska na poslance zdaj v primeru Zakona o davčnem postopku, ja, direktiva, če bomo zamujali 8900 evrov, to mi že vse vemo, je kazni na dan. A zdaj smo pa poslanci krivi, da Vlada zamuja? Kapo dol, minister, da ste sami rekli, da ste mizo pospravili, kar pomeni, da ste podedovali polno mizo zamud. In to v tem letu te Vlade že kar nekaj primerov je takšnih, da smo pod pritiskom, je treba pod nujno sprejeti zakon, smo imeli zakone tudi z nekaj 100 členi in samo zato, da ne bom plačali kazni, jih pa moramo pospraviti pod streho. Torej, jaz računam, da bo od danes naprej, ko bo opozicija vlagala kakšne zakone, tudi malo več tega, ja, človeškega in gentlemanskega odnosa do opozicije. In kot ste rekli, gospod minister, z roko v roki, ne vem, z Ekonomsko-socialnem svetom, morda kdaj tudi poskušate z opozicijo.</p>
               <p>Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Gospa Kociper. Izvolite.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Hvala lepa.</p>
               <p>V stranki SAB bomo vse predloge za hitri postopek podprli. Name kot poslancem, zelo težko, ko sedimo na sejah Državnega zbora, ker opozicija vlaga svoje davčne zakone in nas preganja v smislu, dajte razbremeniti delo, dajte to, dajte ono, mi pa nimamo nič na mizi in nam očitajo, toliko časa ste že na Vladi, pa niste še nič naredili, tako da z veseljem zdaj ugotavljam, da zdaj pa bomo nekaj naredili.</p>
               <p>Kar se tiče nekaterih ugovorov, moram reči, da me zelo zmoti to, da ravno stranka zaradi katere se je socialni dialog zaključil, ker je vsiljevala, da je kar nekaj zakonov šlo naprej brez tega dialoga, zdaj pri zakonu kjer je ji to ustreza, poudarja kako je ta dialog pomemben in ta dvojna merila so res neverjetna in tudi to vsiljevanje določenih rešitev, ki se zdijo ustrezni eni stranki. Tudi nisem vedela do zdaj, sem mislila, da se lahko zakoni sprejemajo z večino ali soglasno, nisem pa vedela, da se na sramotni način lahko sprejemajo. To sem tudi danes ugotovila. Skratka, ugotovi opozicije mi niso prepričali v tem smislu, da ne bi podprli hitrega postopka, nujnega postopka.</p>
               <p>Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa. Gospa Sukič želi besedo. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Vsekakor repliciram na tole trditev. Levica seveda ni udeleženka socialnega dialoga v Ekonomsko-socialnem svetu, pač pa je to Vlada . Vlada je tista, ki ima dvojna merila kaj da in kaj ne da v postopek socialnega dialog. Mi samo predlagamo zakone tukaj, tako kot pritiče stranki, nismo pa mi partnerji, socialni. Naša stranka ni socialni partner, tako da, kolegica, imate zamešane zadeve. Vlada bi morala dati tudi te naše predloge v postopek, če je tako mislila, tako da to ni naš problem, ampak naslovite sami sebe, kar se tega tiče.</p>
               <p>Kar se pa tiče gentlemanskega odnosa, ki ga je kolega omenjal. Poglejte, spoštovani kolega, saj niti do pogodbenih partnerjev trenutno ni takega odnosa, da smo sicer opozicija, ki je v partnerskem sodelovanju, tako da ja, apeliram na malo drugačen odnos na sploh.</p>
               <p>Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala.</p>
               <p>K razpravi se je prijavila gospa Kociper.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Pravijo, če imaš take prijatelje, sovražnikov sploh ne rabiš ali pa, če imaš take partnerje.</p>
               <p>Kolegica, vi ste zamešala. Ste pozabili, da vsiljujete tej Vladi in grozite s padcem Vlade, če ne bodo zakoni na Ekonomskem svetu. Recimo tipični primer je dopolnilno zavarovanje, kjer je Levica kljub temu, da smo mi poudarjali kako zelo pomemben je dialog na ESS glede tako celovitega vprašanja vztrajali, da gre ta zakon naprej, brez da bi se uskladili z Ekonosmko-socialnim svetom. Ko smo vas večkrat prosili, da počakate, ste brez dogovora s svojimi partnerji ta zakon vložili v proceduro. Jaz bom s tem to dogovarjanje zaključila, se mi pa zdi pomembno, da kdaj tudi s pravim imenom stvari poimenujejo, ne da imajo to pravico samo nekateri.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Se strinjam, da se vrnemo sicer na temo razprave, ki je postopek sprejemanja zakona, ampak gospa Sukič, ste želeli besedo. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Kar se postopka sprejemanja zakona tiče, naj povem, da kljub dogovoru, ki je bil sklenjen s koalicijo zardi česar smo mi to koalicijo podprli in jo mogoče, da je kreirala Vlado, tudi ta zakon ni bil sploh usklajevan z nami, spoštovana kolegica. Zdajle me ne poslušate, ampak ta zakon, ki ga zdajle vlagate po nujnem postopku, niste usklajevali z nami, čeprav bi skladno s sporazumom to morali narediti, tako kot številne druge stvari ne. Vemo k čemu smo se zavezali v dogovoru, nič od tega praktično ni realiziranega in vi se zdaj čudite, da Levica vendarle želi, da se te prioritetne zadeve realizirajo. Ne vem kako si sicer predstavljate, da bomo mi samo kimali in vi nas boste pa žejne čez vodo peljali. Tako, da glejte spoštovana kolegica, tudi ta zakon, ki naj bi se zdaj obravnaval po nujnem postopku, nič od tega ni bilo usklajevano z nami, pa bi moralo biti glede na dogovor.</p>
               <p>Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala.</p>
               <p>Postopkovno želite, gospod Horvat. Izvolite.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, gospa podpredsednica.</p>
               <p>Jaz bi imel en predlog. Vi vodite sejo Kolegija, da nekako predlagate koaliciji in partnerski Levici, da se za zaprtimi vrati zmenijo o tem, ker dejansko uprizarjajo nek teater za publiko, češ, da se nekaj dogaja, da so napetosti, pa jih pravzaprav sploh ni. Gre samo to, da se ključni problemi te države spravljajo pod preprogo, ljudje pa gledajo teater, kako Levica napenja mišice, na drugi strani koalicija in tako dalje. Glejte, vodenje države ni teater, je brutalno težko delo, kot ve minister za finance in tudi jaz.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala, gospod Horvat. Vaš predlog sem dobronamerno razumela, da se vrnemo k temi razprave, tako da apeliram na vse, da se držite teme, ki je postopek sprejemanja zakonov.</p>
               <p>K besedi se je prijavil tudi gospod Tanko.</p>
               <p>Izvolite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Ja, hvala lepa za besedo.</p>
               <p>Mislim, da smo vsaj kar zadeva Zakon o dohodnini v neki paradoksalni situaciji. Včeraj ste zavrnili zakon, ki je šel v rednem postopku skozi obravnavo. S podobnimi rešitvami, kot jih ima vladni zakon. Je sicer pri vas nekaj dodatkov, kar zadeva predvsem mogoče tista dedovanja pri podjetništvu, ampak vsebinsko gledano ste včeraj obravnavali in zavrnili zakon, ki je prinašal podobne rešitve, pravzaprav bolje rešitve kot jih ima vladni zakon. Sklicali ste izredno sejo, da ste ta zakon zavrnili in sedaj naslednji dan po zavrnitvi tistega zakona, imamo kolegij, kjer potrjujemo podoben vladni zakon po nujnem postopku in se izgovarjate na delovanje in učinkovanje tega zakona. Glejte, tako ne gre. To je dokaz, da stvari potekajo nekoordinirano, neorganizirano in pa seveda tudi dokaz, da nekdo ali pa kdorkoli od ostalih niti ne more predlagati nič, kar nima oznake vlada, pa kar ni nujni postopek. To je škandal. Včeraj smo imeli po moje zelo kvalitetno razpravo. Vlada se tam sicer ni bog ve kako učinkovito branila, kar je slabo, zdaj pa bo tukaj prišlo nekaj na silo notri na način, da ne bo nobene kvalitetnega razprave in nobenega razmisleka o rešitvah. Mislim, da ni korektno, gospod minister in predstavniki koalicije, da na tak način te zadeve rešujete in potem pravite: »To je nujno treba sprejeti, zato da bo začelo delovati s 1. 1. 2020.« Tudi naš zakon bi prišel, bi že novembra bil končan postopek, če bi ga včeraj sprejeli, pa Vlada morda kakšne rešitve amandmirala, če ji niso bile po godu. Zdaj pa zgodba taka kot je, bo šla spet po nujnem postopku, pa spet z izredno sejo in tako naprej in tako naprej. Skratka, nekorektno ravnanje z malo možnosti razmisleka, tudi s to napovedjo predsednika Vlade ali pa priporočilom koaliciji, da amandmajev ne vlaga na proračun, praktično je povedno čisto vse. Tukaj ste, da glasujete tako kot je naročeno. Ne o vsebini, ne o drugih rešitvam, ampak tako kot je naročeno. Parlament nima nobenega smisla več na tak način. To Gregorčičeva 23 dobi še to pooblastilo zakonodajne veje oblasti, ki ga imamo mi.</p>
               <p>Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Če smo izčrpali razpravo, predlagam, da preidemo na glasovanje.</p>
               <p>Na glasovanje dajem prvi predlog sklepa: »Predlog zakona o spremembah in dopolnitvah Zakona o davku od dobička odsvojitve izvedenih finančnih instrumentov se obravnava po nujnem postopku.«</p>
               <p>Kdo je za? <stage type="vote-ayes">(LMŠ, SD, SMC, SAB, Levica, SNS in Desus.)</stage> Kdo je proti? <stage type="vote-no">(SDS in NSi.)</stage>
               </p>
               <p>Ugotavljam, da je sklep sprejet.</p>
               <p>Drugi predlog sklepa: »Predlog zakona o spremembah in dopolnitvah Zakona o davku od dohodkov pravnih oseb se obravnava po nujnem postopku.«</p>
               <p>Kdo je za? <stage type="vote-ayes">(LMŠ, SD, SMC, SAB, Levica, SNS in Desus.)</stage> Kdo je proti? <stage type="vote-no">(SDS.)</stage> Kdo je vzdržan? <stage type="vote">(NSi.)</stage>
               </p>
               <p>Ugotavljam, da je tudi ta sklep sprejet. Naslednji predlog sklepa: »Predlog zakona o spremembah in dopolnitvah Zakona o davčnem postopku se obravnava po nujnem postopku.«</p>
               <p>Kdo je za? <stage type="vote-ayes">(LMŠ, SD, SMC, SAB, Levica, SNS in Desus.)</stage> Kdo je proti? <stage type="vote-no">(SDS.)</stage>
               </p>
               <p>Ugotavljam, da je ta sklep sprejet.</p>
               <p>In še zadnji sklep: »Predlog zakona o spremembah in dopolnitvah Zakona o dohodnini se obravnava po nujnem postopku.«</p>
               <p>Kdo je za? <stage type="vote-ayes">(LMŠ, SD, SMC, SAB, SNS in Desus.)</stage> Kdo je proti? <stage type="vote-no">(SDS, Levica.)</stage>
               </p>
               <p>Ugotavljam, da je ta sklep sprejet.</p>
               <p>Prehajamo na obravnavo predloga, da se po nujnem postopku obravnava predlog zakona o spremembah zakona o spremembah in dopolnitvah Zakona o zdravniški službi.</p>
               <p>Želi besedo predstavnik Vlade? Gospod Tramte, izvolite.</p>
            </sp>
            <sp who="TramteStojan">
               <speaker>STOJAN TRAMTE:</speaker>
               <p>Hvala lepa.</p>
               <p>Vlada Republike Slovenije predlaga Državnemu zboru, da predlog zakona obravnava po nujnem postopku. Zakon o zdravniški službi med drugim ureja financiranje pripravništva zdravstvenih delavcev in sodelavcev, sekundariata zdravnikov in specializacijo zdravnikov. V skladu z zakonom o spremembah in dopolnitvah Zakona o zdravniški službi, se sredstva za opravljanje pripravništva zdravstvenih delavcev in sodelavcev, sekundariata zdravnikov in specializacijo zdravnikov zagotavljajo iz proračuna Republike Slovenije, pri čemer 26. člen navedenega zakona določa postopen prenos financiranja in sredstev obveznega zdravstvenega zavarovanja na proračun Republike Slovenije.</p>
               <p>Glede na določeno dinamiko se v letu 2019 iz proračuna Republike Slovenije namenijo sredstva v višini 60 milijonov evrov, v letu 2020 pa 80 milijonov evrov. Hkrati navedeni člen določa, da razliko od celotne vrednosti financiranja pripravništva zdravstvenih delavcev in sodelavcev, ter specializacij zdravnikov v obdobju do 31. decembra 2019, zagotavlja Zavod za zdravstveno zavarovanje Slovenije. Od vključno leta 2021 se vsa sredstva v celoti zagotavljajo iz proračuna Republike Slovenije. Med izvajanjem zakona o spremembah in dopolnitvah Zakona o zdravniški službi, je bilo ugotovljeno, da je za leto 2020 višina sredstev za financiranje pripravništva zdravstvenih delavcev in sodelavcev, ter specializacij zdravnikov iz proračuna Republike Slovenije, omejena na 80 milijonov evrov, ocenjena višina sredstev pa je 91,7 milijona evrov. Ob tem pa ni več zagotovljenega kritja razlike do celotne vrednosti financiranja teh vsebin, s strani Zavoda za zdravstveno zavarovanje Slovenije.</p>
               <p>Zaradi zgoraj navedenega razloga predlagamo sprejetje zakona o spremembah zakona o spremembah in dopolnitvah Zakona o zdravniški službi po nujnem postopku. Hvala.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>S tem odpiram razpravo. Želi kdo besedo?</p>
               <p>Gospod Krivec, izvolite.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Ja, hvala za besedo še enkrat.</p>
               <p>Saj, načeloma glede vsebine nimam težav, ampak, čudi pa me, da moramo z zakonom spreminjat neko proračunsko postavko, pri kateri pride do povečanja. Ni to nek normalen, bi rekel, proces, neke prerazporeditve znotraj resorja. Mislim, način, da to z zakonom spreminjamo, kje je razlog? Glede na to, da gre za postavko, ki v proračunu obstaja, ki je bila sicer prenizko ocenjena in gre zdaj za neko dodatno prerazporeditev. Mogoče samo za pojasnilo.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Želi še kdo besedo?</p>
               <p>S tem zaključujem razpravo in prehajamo na glasovanje. Na glasovanje dajem predlog sklepa: »Predlog zakona o spremembah zakona o spremembah in dopolnitvah Zakona o zdravniški službi se obravnava po nujnem postopku.«</p>
               <p>Kdo je za? <stage type="vote-ayes">(LMŠ, SD, SMC, SAB, Levica, SNS in Desus)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Prehajamo še na obravnavo predloga, da se po nujnem postopku obravnava predlog zakona o dopolnitvi Zakona o letalstvu.</p>
               <p>Želi besedo predstavnik Vlade? Gospod Tramte, izvolite.</p>
            </sp>
            <sp who="TramteStojan">
               <speaker>STOJAN TRAMTE:</speaker>
               <p>Hvala lepa.</p>
               <p>Vlada Republike Slovenije predlaga Državnemu zboru, da predlog zakona obravnava po nujnem postopku. Predlog zakona naj Državni zbor obravnava po nujnem postopku, z namenom določitve potrebne pravne podlage, ki je nujna za vzpostavitev obvezne javne službe, upoštevaje splošno načelo uredbe, št. 1008-2008 Evropskega parlamenta in Sveta, z dne 24. septembra 2008, o skupnih pravilih za opravljanje zračnih prevozov skupnosti. Ta uredba namreč določa prosti dostop do trga Evropske unije kateremukoli letalskemu prevozniku Evropske unije. Na podlagi 16. člena te uredbe je možna vzpostavitev tudi obvezne javne službe. Republika Slovenija na splošno ureja področje gospodarskih javnih služb z Zakonom o gospodarskih javnih službah, slednji pa zahteva področno ureditev v specialnem predpisu, ki v primeru mednarodnega rednega zračnega prevoza Zakona o letalstvu. Pri tem je potrebno upoštevati zakon o nekaterih koncesijskih pogodbah, saj vzpostavitev mednarodnega rednega zračnega prevoza v obliki obvezne javne službe ne predstavlja izjema iz 18. točke prvega odstavka 11. člena tega zakona. Letalski prevoznik Adria Airways je v stečajnem postopku in v primeru, da drugi letalski prevozniki Evropske unije ne bi glede na velikost trga potniški potencial pričeli opravljati mednarodnega zračnega prevoza iz Slovenije oziroma v Slovenijo, potem bi bilo možno pod pogoji iz navedene uredbe vzpostaviti obvezno javno službo in na ta način zagotoviti morebitne izgube letalskih povezav, ki so za Republiko Slovenijo velikega pomena.</p>
               <p>Hvala.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa. S tem odpiram razpravo. Želi kdo besedo? Gospod Tanko, izvolite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa.</p>
               <p>Jaz mislim, da gre ta Zakon o letalstvu ali pa, da se sploh predlaga ta novela s to rešitvijo za neko javno službo na področju letalskega prometa, da je problematična. Treba je vedeti, da ima ta zakon približno 100 milijonov evrov finančnih posledic. To je približno dve tretjini tistega, kar ste namenili državljanom z dohodninskim zakonom. Prejšnjo točko ste obravnavali novelo Zakona o dohodnini, ki ima 150 milijonov evrov, 160 finančnih posledic. Tukaj predlagate zakon po nujnem postopku za sanacijo ne vem posledic stečaja Adrie, ki imajo najmanj 100 milijonov evrov finančnih posledic. Na tak lahek način predlagati zakon, s katerim boste v bistvu izničili dohodninsko reformo in zlahka našli denar za to, za dohodnino pa ne je po moje zelo problematično. Mislim, da reševanje nekih nasedlih zadev na tak način je tudi nekorektno. Han se spomni, bil je eden od podpisnikov takrat tiste znamenite seje treh odborov Državnega zbora, ko se je dalo Adriji 50, 60 milijonov evrov če ne celo več. Sedaj ste približni isti partnerji v isti situaciji. Tam ste reševali s politično podporo preko parlamenta, preko Odbora za gospodarstvo, Odbora za finance, mislim da Odbora za promet sedaj pa to, kar neposredno z zakonom rešujete podobno zgodbo, ki bo stala v startu 100 milijonov in nobeden problem zagotoviti vire v izvajanju. Ko se bo pa to delalo pa še vsak letos ne vem 50 milijonov premalo, ampak to ni problem. Pri dohodnini pa škrtarite tam, da bi pri ljudeh, ki ustvarjajo dobili 300 milijonov učinkov. Dali ste jim 120, ste se odpovedali, ostalo ste pa preko davčne terjali še od gospodarstva dodatno. Mislim, da tak pristop do posameznih zadev skupin in pa kot je to med dohodnino in Zakonom o letalstvu, s katerim to uvajate je popolnoma neprimeren. Pove marsikaj predvsem o predlagateljih.</p>
               <p>Hvala lepa.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Hvala tudi mi nasprotujemo temu postopku. On je podpredsednik Državnega zbora in v tej vlogi tudi nastopa. Sva pa skupaj ja lahko. No, kakorkoli tudi mi nasprotujemo sprejemanju tega zakona na tak način. Lahko se sprejema po nekem normalnem postopku, da se vmes tudi razčistijo vse dileme, ki jih tudi vi svojih obrazložitvah pišete, večinoma se stavki začenjajo, če se bo to zgodilo, če se bo to zgodilo, po drugi strani</p>
               <p> pa ta zakon nima opredeljenih tudi finančnih posledic, zato v bistvu ne izpolnjuje niti po mojem mnenju poslovniških določil, kajti zakon mora imeti tudi neke finančne posledice, vi pa napišete dobesedno tako, da se finančnih posledic ne da oceniti, saj ni jasno, če bodo sploh nastale, se pravi, če nekaj ne bo nastalo, zakaj sprejemamo zakon in to po nekem nujen postopku. Jaz mislim, da pa tukaj res ne gre za nobeno potrebo, da se sprejema po nujnem postopku. Naj se sprejme po nekem rednem postopku, da se vse relevantne okoliščine vmes tudi razčistijo in če bo na osnovi nekega širšega konsenza še vedno volja po tem, da imamo nek poseben zakon, ki to ureja, je to vredu, ni pa nobene potrebe, da to na silo sprejemamo, sploh kdor prebere obrazložitev, ki je zraven priložena, v bistvu nima nobene podlage, da zakon sploh gre v proceduro. <stage>/ oglašanje iz ozadja/</stage>
               </p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Gospod Horvat in potem gospa Kociper. Izvolite.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa gospa podpredsednica.</p>
               <p>Ostro nasprotujemo nujnemu postopku, ko gre za Zakon o letalstvu in rešitvah, ki jih prinaša. Morda smo res naivni v opoziciji. Pričakoval bi, če bi res bil en gentlemanski odnos, da bi Vlada prišla tudi opoziciji predstaviti kaj pravzaprav s tem želi. Baje želimo imeti ponovno državnega letalskega prevoznika. Baje želimo ustanavljati kot javno službo, PSO - Public service obligation, za katero je pilot v Tarči dejal, da to ni pravi plan B, da to ni prava rešitev, je dejal pilot, če sem ga jaz prav razumel in poleg mene je stal v studiu. In to, da ni finančnih učinkov oziroma obveznosti, ki jih ta zakon prinaša, je povsem razumljivo, zato ker jih enostavno Vlada ne zna izračunati in nihče v tej državi ne zna izračunati, ker v to državno firmo ali karkoli bo že, potrebno metati denar tako kot smo metali v staro državno Adrio, približno 85 milijonov smo zmetali. In če kdo misli, da je država narejena za to, da izvaja letalske prevoze, potem ne sedimo za pravo mizo. Tako da, dajte prosim, ustavite konje in speljite ta zakon po rednem postopku, da opravimo kvalitetno razpravo, da povabimo seveda tudi tiste, ki o tem nekaj vedo, pa malo si tudi zamislite koliko letalskih večjih družb je že propadlo in ne misliti, da bo zdaj Slovenija ohranila svojo suverenost, ker bomo imeli pač svojega letalskega prevoznika, ki bo prijateljem še naprej talal letalske vozovnice, menda tisoč 300 jih je raztalala državna Adria. <stage>/ oglašanje iz ozadja - to je za tri avione/</stage>. Zdaj, če zaradi tega sprejemate zakon, okej, srečen polet vam želim.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Gospa Kociper, nato gospod Jurša. Izvolite.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Mislim, da kolega Horvat ni pravilno razumel teh subvencij. Ne gre za vlaganje v novo državno letalsko podjetje, sploh ne gre za subvencioniranje morebitnih tujih letalskih prevoznikov. Namreč, ko se je začela ta zadeva z Adrio Airways, smo lahko bili priča v medijih, zlasti na televiziji, opozorilom, glasnim opozorilom iz turizma, gospodarstva, itn., kako lahko prihaja do velikih težav s povezljivostjo, ker bodo tuje komercialne letalske družbe, nekatere lete, nekatere destinacije hitro nadomestile, nekatere pa ne in zato v tem duhu ta zakon izpostavlja samo možno pravno podlago, če bi se izkazalo, da nekatere linije ne bodo nadomeščene pravočasno in bi lahko to prenašalo konec koncev tudi narodno gospodarsko škodo, da se odpovedujejo turistični obiski in tako naprej. pravna podlaga, ki to omogoča in vsi so takrat trdili, vsi strokovnjaki, da je to treba narediti čim prej. Če bo to sploh potrebno, bomo videli, zato tudi ni mogoče določiti finančnih posledic, ampak človek bi mislil, da bo tukaj pa vendar nekaj podpore temu, da se je Vlada hitro obrnila in to pravno podlago zagotovila, seveda v upanju, da tega subvencioniranja sploh ne bo potrebno, ker bodo vse potrebne letalske linije, potrebne v smislu, da se zagotavlja enaka povezljivost kot je bila pod Adrio Airways vzpostavljene na podlagi delovanja trga.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa.</p>
               <p>Gospod Jurša, izvolite.</p>
            </sp>
            <sp who="JuršaFranc">
               <speaker>FRANC JURŠA (PS Desus):</speaker>
               <p>Hvala lepa.</p>
               <p>Glede na to, da se danes pogovarjamo o postopku dejansko, kako bomo sprejemali zakone, mi več ali manj govorimo o vsebini. Jaz bom pa postavil eno vprašanje, ki je tudi vsebinske narave. Predstavnika vlade sprašujem, ali drži to, kar je navajal kolega Jože Tanko?</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa, gospod Jurša.</p>
               <p>Če ni več razpravljavcev, zaključujem razpravo. <stage>/ oglašanje iz dvorane/</stage>
               </p>
               <p>Oziroma gospod Tanko, izvolite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Ja, hvala lepa. Samo v razmislek.</p>
               <p>Zdajle, če prav vem so cene letalskih prevoznic z Brnika precej padle in s tem zakonom, ko boste vzpostavili t.i. javno službo, boste spet cene dvignili. To je neposredna posledica tega. Zapomnite si in tisto, kar sem prej rekel glede ocenjenih 100 milijonov, saj to so podatki, ki krožijo že po kuloarjih tukaj po tej hiši. Tako da številka ni izmišljena. Očitno so neki krogi se o tem že pogovarjali, vedo koliko je treba v proračunu dat, da bo šlo nekam za stvar, ki jo ne potrebujemo in to pomeni v bistvu samo nek transfer, tak, ki se je prej zgodil takrat s tisto znamenito sejo v času Pahorjeve vlade. Zgubljeno. Že takrat bi moglo bit končano, pa se je izgubilo še dodatnih 80 milijonov evrov in tukaj se bo dodatnih 100 milijonov evrov, ker bo treba vsakič doklade dati, da bo zadeva sploh financirana in vsakič bo višja subvencija, ker bo tisti, ki bo prevoznik bo to izkoristil tako kot je treba.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala.</p>
               <p>Časa za vsebinsko razpravo bo dovolj na matičnih delovnih telesih, tako da tukaj zaključujem razpravo in dajem na glasovanje predlog sklepa: »Predlog zakona o dopolnitvi Zakona o letalstvu se obravnava po nujnem postopku.«</p>
               <p>Kdo je za? <stage type="vote-ayes">(LMŠ, SD, SMC, SAB, SNS in Desus.)</stage> Kdo je proti? <stage type="vote-no">(SDS in NSi.)</stage>
                  <stage>/ oglašanje iz dvorane/</stage> Kdo je vzdržan? <stage type="vote">(Levica.)</stage>
               </p>
               <p>Ugotavljam, da je sklep sprejet. S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</title>
               </p>
               <p>S sklicem seje kolegija ste kot gradivo k tej točki prejeli zahtevo skupine 25 poslank in poslancev s prvopodpisanim Danijelom krivcem za sklic izredne seje Državnega zbora. V zvezi s sklicem 27. izredne seje Državnega zbora predlagam sledeče. Predlog dnevnega reda je določen z zahtevo in se glasi: »Predlog priporočila iz zahteve«. Datum seje v četrtek, 17. oktobra ob 13. uri do zaključka seje in najava časa za razpravo. Za poslanske skupine ena točka po tretjem odstavku 67. člena Poslovnika zbora in do 15 minut za dopolnilno obrazložitev predlagatelja predloga priporočila in do 60 minut za razpravo predlagatelja ter do 15 minut za predstavitev mnenja Vlade in do 60 minut za razpravo Vlade.</p>
               <p>Želi kdo besedo?</p>
               <p>Izvolite, gospod Krivec.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Ja, hvala še enkrat.</p>
               <p>Zdaj, vi ko ste brala termin, ste rekla ob 13h, mi imamo v gradivu ob 14h. Zdaj moj predlog je, da bi začeli še prej. Zakaj bi imeli nočne seje, ker vedno se zadeve lahko zavlečejo, tako da vsaj ob 12h bi lahko začeli, ne? To je mo predlog, da če ste premaknili za eno uro, dajte premakniti.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Samo v pojasnilo. Ob 11. uri je sklicana seja Mandatno-volilne komisije, tako da je iz tega razloga seja sklicana ob 13. uri. Prvotno je bila sicer ob 14., ampak je po dogovoru s predsednikom Državnega zbora bila prestavljena na 13. uro.</p>
               <p>Besedo želi gospod Horvat in potem gospod<gap n="..."/>
               </p>
               <p>Gospod Horvat, izvolite.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa.</p>
               <p>Jaz jaz cenim ta napor, da se je seja iz prvotno načrtovane 14. ure premaknila, torej začetek na 13. uro. Sam bi si želel tudi, da bi bila prej, zakaj? Zato, ker ob 14. uri se začne Parlamentarna preiskovalna komisija, ki jo vodi naš kolega Vrtovec in parlamentarne preiskovalne komisije, ko imajo vabljene ljudi na zaslišanja, morajo biti resne, ne moremo kar tako enkrat vabiti na to uro potem pa odsloviti zaslišance in tako dalje, tako, da jaz upam, da je zdaj to zadnjič, da je seja Državnega zbora sklicana praktično na dan in na isto uro kot seja parlamentarne preiskovalne komisije. To se zdaj namreč tej parlamentarni preiskovalni komisiji dogaja že drugič, včeraj, spet 17., upam pa, in lepo prosim, da je to zadnjič. Če pa se da še vložiti dodatne napore, to kar je kolega Danijel predlagal, da bi začeli ob 12., ne vem, stvar razmisleka, jaz bi bil zadovoljen.</p>
            </sp>
            <sp who="HeferleTina">
               <speaker>PODPREDSEDNICA TINA HEFRLE:</speaker>
               <p>Hvala za vašo razpravo. Vzeto na znanje sicer, ampak naj še pojasnim ob 9 uri sta, se mi zdi, dva odbora tako sklicana, tako da tehnično ni mogoče izvesti Mandatno-volilne komisije prej in nato tudi izredne seje zbora.</p>
               <p>Besedo je želel gospod Šiško. Izvolite.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala. Ja, tudi mi bi predlagali, da je seja ob 12., glede na to, da MVK po dnevnem redu, ko vidim, imamo samo neko sodstvo in mislim, da bo tisto v pol ure, edino, če ne bo kakšna ženska kvota spet priletela ven. Hvala.</p>
            </sp>
            <sp who="HeferleTina">
               <speaker>PODPREDSEDNICA TINA HEFRLE:</speaker>
               <p>Hvala lepa.</p>
               <p>Razloge za uro sklica izredne seje sem pojasnila, tako da se ne bom ponavljala. Želi še kdo besedo? Če ne, zaključujem razpravo in dajem na glasovanje še sklep. Predlog sklepa: poslanske skupine k eni točki dnevnega reda 27. izredne seje Državnega zbora najavijo čas v skladu s tretjim odstavkom 67 člena Poslovnika.</p>
               <p>Kdo je za? Soglasno.</p>
               <p>Sprejet sklep.</p>
               <p>Še en sklep imamo za izglasovati. Predlog sklepa: za uvodno obrazložitev ima predlagatelj predloga priporočila, to je skupina poslancev s prvopodpisanim Danijelom Krivcem, na voljo do 15 minut za razpravo, pa do 60 minut. Pa še nadalje. Vlada za uvodno predstavitev mnenja k predlogu priporočila na voljo 15 minut in do 60 minut za razpravo. To dajem na glasovanje.</p>
               <p>Kdo je za? <stage type="vote-ayes">(?)</stage> Kdo je proti? <stage type="vote-no">(?)</stage>
               </p>
               <p>Ugotavljam soglasno z izjemo LMŠ-ja.</p>
               <p>Sklep je sprejet. S tem zaključujem to točko dnevnega reda in 45<gap n="..."/>
                  <stage>/oglašanje iz klopi/</stage>
               </p>
               <p>Če imate pod razno, gospod Krivec? Izjemoma. Izvolite .</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Želel sem vprašati kaj bo vodstvo Državnega zbora naredilo glede vodenja sej in načina vodenja sej in izigravanja s strani Poslanke skupine Levica, predvsem kar se tiče glasovanja, ker je to kršitev Poslovnika, glede na to, da je zadeva bila evidentna in da se je to nadaljevalo, me zanima ali bo prišlo do kakršnegakoli ukrepanja glede tega, da se zadeva ne bi ponavljala, kajti, če se izjeme in neko izigravanje Poslovnika dopušča, se bo to v nadaljevanju verjetno tudi ponavljalo. Samo vprašanje ali se kaj na tem dela glede na to, da je šlo za, vsaj pri glasovanju kar za velike kršitve?</p>
            </sp>
            <sp who="HeferleTina">
               <speaker>PODPREDSEDNICA TINA HEFRLE:</speaker>
               <p>Hvala za vaš predlog. Ga bom prenesla predsedniku Državnega zbora, ki bo o njem razmislil, se pa strijam in jasno je, da imajo glasovalno pravico na odborih poslanci, ki so člani oziroma tisti, ki nadomeščajo poslance, ki so člani odbora, tako da verjamem, da se tega zavedajo vsi poslanci in bi morali delovati v skladu s Poslovnikom. Gospa Sukič, imate vi tudi pod razno kakšen predlog? Ker razprave na to točko razno ni. Če imate predlog. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Jaz imam pa predlog, da se v bodoče tisti, ki so v svojstvu predsedujočega na odborih in tako naprej, strogo držijo Poslovnika in da ne izigravajo poslovniških določil kar je bil primer na tej razvpiti seji, ki je bila pravkar omenjena. Tako, da odvzeti možnost proceduralnega predloga komurkoli, tega v Poslovniku ne piše in vendarle se je to dogajalo. Samovoljno, z nekim glasovanjem, zamejiti razpravo poslankam in poslancem na odboru, je prav tako nekaj, česar decidirano vsaj, v Poslovniku ne piše in tretjič, seveda smo bili, to so pač taktični manevri raznim zavlačevanjem, pričajo že ničkolikokrat v preteklosti prav s strani, recimo, stranke SDS, ki ste mojstri v tem, pa jaz to čisto nič vas ne kritiziram, samo pravim, da pač, to so popolnoma relevantne in legitimne taktike, glede na Poslovnik. Potem je pač potrebno spremeniti poslovniška določila, ne pa da si jih predsedujoči uzurpira vso oblast in sam, sproti, si izmišljuje razna določila, ker po tej logiki potem Poslovnika sploh več ne potrebujemo.</p>
               <p>Tako da, jaz bi pa prosila, da se prouči tudi, kako je predsedujoči in pa njegova namestnica oziroma, kajne, kako sta vodila to sejo, pa se bomo potem pogovarjali, kajti, sistem je razpadel ravno zaradi njiju in takrat je prišlo do te farse in do popolnega kaosa, kar se tiče še ostalih posledic, ki ste jih malo prej omenjali. Hvala lepa.</p>
            </sp>
            <sp who="HeferleTina">
               <speaker>PODPREDSEDNICA TINA HEFERLE:</speaker>
               <p>Hvala lepa za oba predloga.</p>
               <p>V Državnem zboru smo imeli pred kratkim sestanek na temo vodenja sej na pobudo predsednika. Oba predloga, današnja, bom predala in predsednik bo odločil o nadaljnjih korakih.</p>
               <p>Hvala. S tem zaključujem kolegij.</p>
               <stage type="time">Seja se je končala 8. oktobra 2019 ob 9.27.</stage>
            </sp>
         </div>
      </body>
   </text>
</TEI>
