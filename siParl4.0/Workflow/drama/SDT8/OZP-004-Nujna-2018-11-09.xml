<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZP-004-Nujna-2018-11-09">
   <teiHeader>
      <fileDesc>
         <titleStmt>
            <title>Odbor za pravosodje</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZP-004-Nujna-2018-11-09.OZP" n="004">
               <name>Nujna</name>
               <date when="2018-11-09"/>
            </setting>
         </settingDesc>
         <particDesc>
            <listOrg>
               <org xml:id="OZP-004-Nujna-2018-11-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZP-004-Nujna-2018-11-09.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA PRAVOSODJE</stage>
            <stage type="session">4. nujna seja</stage>
            <stage type="date">(9. november 2018)</stage>
            <stage type="chairman">Sejo je vodil Jernej Vrtovec, predsednik odbora.</stage>
            <stage type="time">Seja se je začela ob 9.00.</stage>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Spoštovane članice in člani parlamentarnega Odbora za pravosodje!</p>
               <p>Spoštovana ministrica, državni sekretar, ostali vabljeni gostje!</p>
               <p>Najlepša hvala za vašo udeležbo na današnji seji Odbora za pravosodje!</p>
               <p>Pričenjam 4. nujno sejo Odbora za pravosodje.</p>
               <p>Ker k predlaganem dnevnem redu seje ni bilo predlogov za razširitev oziroma umik katere od predlaganih točk je določen dnevni red seje kot je bil predlagan s samim sklicem seje.</p>
               <p>Dovolite uvodoma pojasnilo. Ob 12. uri se prične seja Državnega zbora - plenarno zasedanje -, zato predlagam, da poskušamo to našo sejo Odbora za pravosodje pripeljati do zaključka v času kot nam je na voljo. Torej, na voljo imamo d dve uri in približno 45 do 50 minut. Prosim vse vabljene goste, da se tudi omejijo v svojih razpravah.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PROBLEMATIKE IZVRŠEVANJA SODB EVROPSKEGA SODIŠČA ZA ČLOVEKOVE PRAVICE PROTI REPUBLIKI SLOVENIJI, S KATERIMI JE EVROPSKO SODIŠČE ZA ČLOVEKOVE PRAVICE UGOTOVILO KRŠITEV EVROPSKE KONVENCIJE O VARSTVU ČLOVEKOVIH PRAVIC IN TEMELJNIH SVOBOŠČIN.</title>
               </p>
               <p>Gradivo z dne 5. novembra 2018 je objavljeno na spletni strani Državnega zbora na e-klopi. Stališče Sodnega sveta z dne 9. novembra 2018 pa bo sedaj - če že ni - razdelilo po klopeh.</p>
               <p>K tej točki dnevnega reda so bili vabljeni: Ministrstvo za pravosodje, Varuh človekovih pravic, Vrhovno sodišče, Sodni svet, Državno odvetništvo - dr. Matej Avbelj, dr. Andraž Teršek, dr. Jurij Toplak, dr. Saša Zagorc, ki se je opravičil in dr. Boštjan Mariam Zupančič.</p>
               <p>Dovolitve uvodno besedo meni kot predsednik, ki sem tudi zahteval sklic nujne seje. V skladu s prvim odstavkom 32. člena Poslovnika DZ in torej 8. točko drugega dela Odloka o ustanovitvah in nalogah delovnih teles Državnega zbora Odbor za pravosodje spremlja stanje na posameznih področjih in med drugim tudi obravnava problematiko, ki se nanaša na proučevanje in načrtovanje opravljanja temeljnih človekovih pravic in svoboščin. Na podlagi ugotovljenega stanja in v javnosti podanih izjav pravnih strokovnjakov, da je na določenih delih področje izvrševanja sodb Evropskega sodišča za človekove pravice proti Republiki Sloveniji, s katerimi so bile ugotovljene kršitve Evropske konvencije o človekovih pravicah in temeljnih svoboščinah potrebno obravnave in proučitve za pripravo sistemskih, zakonodajnih in organizacijskih ukrepov sem torej kot predsednik Odbora za pravosodje sklical današnjo sejo z obravnavano točko dnevnega reda. Kot sklicatelj seje bi torej predstavil razloge in predloga sklepov za obravnavo omenjene problematike.</p>
               <p>Torej kot že rečeno v zadnjem obdobju se je v slovenski splošni strokovni javnosti okrepila razprava o spoštovanju in izvrševanju odločb Evropskega sodišča za človekove pravice. Slovenija se je s podpisom in ratifikacijo Evropske konvencije o varstvu človekovih pravic in temeljnih svoboščin umestila v skupino držav, ki svojim državljanov zagotavlja spoštovanje človekovih pravic in temeljnih svoboščin kot jih opredeljuje tudi konvencija. Republika Slovenija je torej konvencijo podpisala 14. maja 1993. Pomembno je, da slovenski pravni red in pravosodni sistem v načelu z Vrhovnim sodiščem RS zagotavlja načel pravne države, vladavine prava ter varstva človekovih pravic in temeljnih svoboščin. V slovenski pravni sistem je ravnanje organov oblasti, sta ključnega pomena za ustvarjanje okolja, v katerem se državljani lahko zanesejo na spoštovanje in varstvo njihovih človekovih pravic in temeljnih svoboščin. Pri tem je eno od pomembnejših vprašanj tudi vprašanje spoštovanje sodb Evropskega sodišča za človekove pravice te načina njihovega izvrševanja. Kljub izboljšanju razmerja med obsodilnimi in izvršenimi sodbami Evropskega sodišča za človekove pravice pa ostaja odprto vprašanje načina izvrševanja odločb in s tem povezanega odnosa vseh deležnikov do vsebine odločitev ESDP. Za izvršitev sodb se torej uporabljajo različni ukrepi, ki jih lahko razvrstimo v tri skupine. Plačilno denarne odškodnine za pravično zadoščenje, individualni ukrepi in sistemski splošni ukrepi. 8. člen Ustave Republike Slovenije določa, da morajo biti zakoni in drugi predpisi v skladu s splošno veljavnimi načeli mednarodnega prava in z mednarodnimi pogodbami, ki obvezujejo Slovenijo. Ratificirane in objavljene mednarodne pogodbe pa se uporabljajo neposredno. 46. člen Evropske Konvencije o varstvu človekovih pravic in temeljnih svoboščin, ki ureja obveznost in izvršitev sodb določa, da se pogodbenice obvezujejo, da bodo spoštovale končno sodbo sodišča v vsaki zadevi, v kateri nastopajo kot stranke. Zagotovo vprašanje razmerja med ESDP in Vrhovnim sodiščem spodbuja razmislek o ustreznosti normativne ureditve posledic odločb Evropskega sodišča za človekove pravice za naš pravni red in za konkretne akte, pri katerih ESDP ugotovi kršitve konvencije. Zagotovo se ob zadnjih razpravah postavlja vprašanje ali slovenski pravni red potrebuje spremembo zakonov, ki urejajo sodni postopek tako, da bi bila narava in način izvršitve odločb ESDP zelo jasno in nedvoumno urejena na zakonski ravni. To bi tudi pri delovanju vseh organov slovenskega pravosodja vzpostavilo jasna pravila pri izvrševanju odločb Evropskega sodišča za človekove pravice ter posledično odpravilo vse dvome o pomenu in vlogi odločb Evropskega sodišča za človekove pravice za naš pravni red. Pri zagotavljanju spoštovanja vsebine Konvencije o varstvu človekovih pravic in temeljnih svoboščin je zagotovo relevantno tudi vprašanje usklajevanja slovenskega pravnega reda s konvencijo, kar lahko prepreči morebitne obsodbe Slovenije tudi v prihodnje. To od Vlade, ministrstva in vladnih služb pri pripravi predlogov zakonov zahteva stalno spremljanje stanje na področju varovanja pravic in svoboščin konvencije. Ta vprašanja so posebej pomembna v primerih, ko Evropsko sodišče za človekove pravice ugotovi, da v naši zakonodaji obstajajo sistemski problemi, kjer so določena vprašanja urejena v očitnem nasprotju s samo vsebino konvencije. Sklic nujne seje, spoštovani in spoštovana, je namenjen prav tem, da Odbor za pravosodje v skladu s svojimi pristojnostmi opravi razprava o stanju sistemov varovanja človekovih pravic in temeljnih svoboščin iz Konvencije o varstvu človekovih pravic in temeljnih svoboščin ter pri tem preveri ali je za izboljšanje tega sistema treba sprejeti kakšne ukrepe vključno s spremembami predpisov in kakšna bi bila ustrezna vsebina teh ukrepov.</p>
               <p>Predlagana sta naslednja dva sklepa. Najprej seznanitveni sklep: »Odbor za pravosodje se je seznanil s problematiko načinov izvrševanja in spoštovanja odločb Evropskega sodišča za človekove pravice.«</p>
               <p>Drugi sklep: »Odbor za pravosodje predlaga Vladi Republike Slovenije, da prouči veljavno zakonsko ureditev o načinu izvrševanja sodb oziroma odločb Evropskega sodišča za človekove pravice te predlaga potrebne spremembe ali dopolnitve ustreznih zakonov.«</p>
               <p>Sedaj nadaljujem s potekom. In sicer želi besedo predstavnica ministrstva ministrica gospa Andreja Katič.</p>
               <p>Izvolite.</p>
            </sp>
            <sp who="KatičAndreja">
               <speaker>ANDREJA KATIČ:</speaker>
               <p>Hvala, spoštovani predsednik.</p>
               <p>Spoštovane članice in člani odbora, vsi visoki gostje, predstavniki pravosodja in vsi ostali prisotni!</p>
               <p>Naj uvodoma poudarim, da je Republika Slovenija v zadnjih letih naredila velik napredek na področju izvrševanja sodb ESDP med drugim tudi zahvaljujoč aktivni vlogi Ministrstva za pravosodje na tem področju. V Sloveniji je bilo z novelo Zakona o državni upravi iz decembra 2014 Ministrstvo za pravosodje prvič izrecno določeno kot organ, ki spodbuja in usklajuje izvrševanje sodb mednarodnih sodišč. V letu 2016 je bila ustanovljena medresorska delovna skupina za koordinacijo izvajanja sodb ESČP, ki jo sestavljajo predstavniki več ministrstev, Državnega odvetništva, Vrhovnega sodišča Republike Slovenije in Varuha človekovih pravic. In v okviru Ministrstva za pravosodje je bila ustanovljena projektna skupina, ki pripravlja in koordinira pripravo akcijskih načrtov in poročil za izvrševanje sodb ESČP in uspehi tega pristopa so zelo otipljivi.</p>
               <p>Še leta 2015 je bilo v Sloveniji neizvršenih kar 309 sodb, danes pa je neizvršenih 13 dokončnih sodb Evropskega sodišča za človekove pravice. Statistika glede uspešnosti vloženih pritožb na ESČP je razvidna iz letnih poročil ESČP in na povezavah na spletni strani Ministrstva za pravosodje, zato danes ne bi podrobneje predstavljal podrobnosti, lahko si jih pogledate.</p>
               <p>Naj povem le, da lahko relativno velik delež pritožb s strani slovenskih državljanov na ESČP pripišemo tudi zaupanje, ki ga ESČP uživa v Sloveniji, da pa je več kot 95 procentov pritožb zavrnjenih kot očitno neutemeljenih. Delež ugotovljenih kršitev med pritožbami, ki so sprejete v obravnavo pa je podoben drugim državam. Napredek Slovenije na tem področju je prepoznal tudi Svet Evrope. Odbor ministrov Sveta Evrope v svojem 10. poročilu o nadzoru izvrševanja sodb ESČP za leto 2016 ugotovil, da se je statistika izvršeni sodb ESČP glede vseh držav članic Sveta Evrope močno izboljšuje.</p>
               <p>K ugodnejši statistiki pa je veliko prispevala tudi Republika Slovenija s število izvršenih sodb za tisto leto. V razprav v predstavitvi poročila sta generalni sekretar Sveta Evrope in takratni generalni direktor Generalnega direktorata Sveta Evrope za človekove pravice in vladavino prava izrecno izpostavila Slovenijo, kot zgled ostalim državam članicam pri izvrševanju sodb ESČP in pomenu politične volje, ki je potrebna pri izvršitvi kompleksnih sodb ESČP.</p>
               <p>Pohvale na tem področju sta izrekla na svojem obisku marca 2017 tudi takratni komisar Sveta Evrope za človekove pravice ter predsednik ESČP ob obisku ministra Klemenčiča julija 2017 v Strassbourgu z izjavo: Slovenija je model za zgledno izvrševanje sodb ESČP.</p>
               <p>Največji delež kršitev od pristopa Slovenije predstavljajo primeri med letoma 2006 in 2008 in se nanašajo na kršitev pravice do sojenja v razumnem roku, saj se je od skupno 329 ugotovljenih kršitev v letih od leta 1994 do 2017 kar 264 primerov nanašalo na to pravico. Slovenija je šele po vrsti sodb ESČP v okviru večletnega projekta Lukenda, poimenovanega po vodilni sodbi naslovila problematiko sodnih zaostankov. Ugodne rezultate in trende skrajševanja časa za odločanje sodišč prepoznava tudi Evropska komisija v oceni Justice scoreboard.</p>
               <p>Naj izpostavim tudi pilotni sodbi ESČP, ki se nanašata na veliko število pritožnikov zaradi pritožnikov, ki izvirajo iz poosamosvojitvenega obdobja. Gre za sodbo v zadevi Ališič. Govorimo o starih deviznih vlogah v Ljubljanski banki Zagreb in Sarajevo, ter zadevi Kurič, to je, tako imenovani izbrisani. V obeh primerih je bil za izvršitev sodbe, ki je prinašala tudi očitne finančne posledice sprejet poseben zakon.</p>
               <p>Nadzor Sveta Evrope nad izvrševanje sodb pa je prav tako zaključen, saj so bili sprejeti ustrezni ukrepi. Republika Slovenija torej spoštuje sodbe ESČP, četudi se z njimi v času ne strinja nujno v celoti.</p>
               <p>Ta obvezno izhaja tako iz 64 člena Evropske konvencije za človekove pravice, kot tudi zavezanosti Slovenije pravni državi in spoštovanju človekovih pravic. Pa dovolite, da pojasnim v javnosti mogoče manj znan postopek izvrševanja sodb ESČP. Vsak primer je potrebno posebej obravnavati, predvsem sodbo natančno preučiti. Po sprejemu sodbe imajo stranke na voljo 3 mesece za vložitev zahteve za odločanje na Velikem senatu. V nadaljnjih šestih mesecih mora država obvestiti odbor ministrov Sveta Evrope o načrtovanih ali izvedenih ukrepih za implementacijo sodbe. Ti ukrepi so lahko individualni, običajno plačilo pravičnega zadoščenja, tudi obnova postopka v nekaterih primerih, ali pa sistemski ukrepi, ki se lahko nanašajo na spremembo zakonodaje ali pa prilagoditev sodne prakse. Izvedene ukrepe, ki so predstavljeni v akcijskem poročilu oceni odbor ministrov Sveta Evrope, ki po poglobljeni oceni ustreznosti ukrepov odloči, da se nadzor nad izvrševanjem sodbe zaključi. V nekaterih primerih ima pomembno vlogo tudi stalno predstavništvo Republike Slovenije pri Svetu Evrope. Evropsko sodišče človekovih pravic v svojih odločitvah ugotavlja kršitev Evropske konvencije za človekove pravice iz ravnanja državnih organov in se običajno ne opredeljuje glede neustreznosti konkretnih aktov ali predpisov.</p>
               <p>Kot veste Slovenijo pred ESČP zastopajo državni odvetniki in verjamem, da bo njihovo vlogo v tem oziru podrobneje predstavil generalni državni odvetnik. Ocenjujemo pa, da sodelovanje z državnim odvetništvo dobro poteka, tako v fazi priprave odgovora na pritožbo, kot tudi v fazi izvrševanja sodb ESČP.</p>
               <p>In naj zaključim, spoštovani predsednik, s sporočilom, da je Slovenija zavezana k spoštovanju človekovih pravic in zagotavljanjem pravne države ter spoštovanju sodb ESČP, ki ima posebno vlogo in mesto kot mednarodno sodišče pri zagotavljanju demokracije in pravne države v državah članicah Sveta Evrope, ki temeljijo na spoštovanju enakih vrednot. In pri spreminjanju zakonodaje s posameznih področij se vedno vprašamo tudi, ali je potrebno spremeniti kaj tudi na tem področju.</p>
               <p>Tudi v okviru sprememb zakonodaje, tako pri kazenskem postopku, kot tudi pri pravne postopku je bila tudi v letu 2016 opravljena razprava v tem. Seveda smo jo pripravljeni tudi ponoviti, vendar je bilo takrat izraženo stališče večine pravnih strokovnjakov, da če govorimo konkretno o obnovi postopka v pravnih postopkih ni smiselno tega v naši zakonodaji tega tako urejati, seveda pa smo pripravljeni tudi na nadaljnjo strokovno razpravo v prihodnjih obdobjih. Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Želi besedo varuhinja? Gospa Vlasta Nussdorfer, izvolite.</p>
            </sp>
            <sp who="NussdorferVlasta">
               <speaker>VLASTA NUSSDORFER:</speaker>
               <p>Hvala lepa, spoštovani predsednik, spoštovane članice in člani odbora in seveda vsi vabljeni gostje.</p>
               <p>Nekatere zadeve zagotovo ni odveč ponoviti, čeprav so bile že slišane, s pristopom k Evropski konvencijo o človekovih pravicah in s članstvom v Svetu Evrope je tudi Slovenija nedvomno dolžna spoštovati vsako končno sodbo sodišča in jo tudi upoštevati, če se le nanjo nanaša. Te problematiki posveča vso pozornost tudi Varuh človekovih pravic.</p>
               <p>Tako v poročilu za leto 2016 najdemo pozdrav ustanovitvi medresorske delovno skupine, katere član je tudi varuh in to je ministrica ravnokar izpostavila. Ni nepomembna le odprava konkretnih kršitev, pač pa tudi ukrepi, ki predstavljajo ponovitev, torej odpravo vsake ponovitve kršitve. Ni dovolj plačilo odškodnine, spremeniti se mora tudi sodna praksa. Nova zakonodaja mora biti ravno tako vedno v luči spoštovanja konvencije o človekovih pravicah in tudi standardov Evropskega sodišča za človekove pravice.</p>
               <p>V poročilu za leto 2017, torej o tistem, o katerem smo ravnokar te dni govorili, izpostavljamo tudi napredek v zvezi z izvrševanjem sodb. Tudi Svet Evrope, ko je bilo rečeno, je Slovenijo že prepoznal kot odgovorno in resno članico. Ministrstvo za pravosodje sledi eni od prednostnih nalog in sicer spoštovanju prave države tudi najdemo prevode, so v slovenskem jeziku na njihovi spletni strani, kar je zalo pomembno.</p>
               <p>O pomembnosti zavedanja pomena izvrševanja sodb Evropskega sodišča za človekove pravice pa kot varuhinja ne morem mimo dejstva, da se ne izvršujejo tudi sodbe našega ustavnega sodišča, kot najvišjega organa sodne oblasti za varstvo ustavnosti in zakonitosti ter človekovih pravih in temeljnih svoboščin.</p>
               <p>Tako smo v zadnjem letnem poročilu za 2017 na strani 16 izpostavili, ob koncu leta 2017 ostaja nespoštovanih 13 odločb Ustavnega sodišča od katerih se jih 12 nanaša na zakonske določbe ena pa na predpis lokalne skupnosti. V primerjavi z letom 16 je stanje glede spoštovanja odločb ustavnega sodišča še nekoliko slabše, pa je bil tega leta nespoštovanih 10 odločb, ki so se nanašale na 9 zakonov in 1 predpis lokalne skupnosti.</p>
               <p>Odprava protiustavnosti v zakonih je v pristojnosti Državnega zbora kot zakonodajalca. Opozoriti pa je treba tudi na dolžnost Vlade, kot ustavno določenega predlagatelja zakonov, da zakonske predloge pravočasno pripravi in jih preloži v zakonodajni postopek.</p>
               <p>In sedaj še ob aktualni temi. Varuh človekovih pravic Republike Slovenije je bil seznanjen s pismom uglednih pravnikov z dne 26. oktobra tega leta, ki se nanaša na sporočilo za javnost z dne 24. oktobra, objavljeno na spletni strani Vrhovnega sodišča. Pozdravljamo odločitev, da se sporno sporočilo umakne in hkrati poudari spoštovanje odločb Evropskega sodišča za človekove pravice. Ker je že Ministrstvo za pravosodje napovedalo, da bo zaradi ocene razlogov in okoliščin v zvezi z objavo umaknjenega sporočila kot tudi morebitnih izvedenih ukrepov za ustrezno obvladovanje tovrstnih tveganj v prihodnosti Vrhovno sodišče zaprosilo za poročilo, smo tudi mi storili enako in tudi mi pričakujemo odgovor, vsekakor pa bomo najbrž mnoge odgovore slišali že danes, ker je sklicana seja pristojnega odbora. Hvala za povabilo nanjo.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Hvala tudi vam za vaš prispevek.</p>
               <p>Želi besedo predsednik Vrhovnega sodišča? Izvolite. Gospod Florjančič.</p>
            </sp>
            <sp who="FlorjančičDamijan">
               <speaker>MAG. DAMIJAN FLORJANČIČ:</speaker>
               <p>Hvala lepa, gospod predsedujoči in člani odbori, spoštovani drugi gostje.</p>
               <p>Želim tudi sam poudariti, da tukaj ne more biti nobenega dvoma v naši državi glede spoštovanja odločb Evropskega sodišča za človekove pravice. Ker je to pravzaprav tudi mednarodno pravna obveza naših pravosodnih organov. To je bilo v zadnjem času, glede na diskusijo, ki se je v javnosti pojavila, tudi izrecno sporočeno z uradnim stališčem Vrhovnega sodišča z dne 29. oktobra in je tam konkretno, jasno sporočeno, kakšno je uradno stališče Vrhovnega sodišča. Moram reči, da se pridržujem tem podatkom oziroma jih lahko samo še dodatno pokomentiram glede izvrševanja sodb Evropskega sodišča za človekove pravice v preteklih letih, in sicer vidimo, da je večina teh odločb bila že izvršena, mislim, da zdaj v zadnjem času samo še štiri zadeve čakajo odzivno poročilo iz Republike Slovenije. Pri tem pa moram poudariti, da se večinoma te odločitve Evropskega sodišča za človekove pravice pravzaprav niti ne nanašajo na sodstvo, kolikor se nanašajo na zakonodajno vejo oblasti in na Republiko Slovenijo kot tistega zavezanca, ki pač mora določene odškodnine izplačati, da se v tem smislu izvršijo odločbe Evropskega sodišča za človekove pravice. Tako se velikokrat – po mojem mnenju tudi ne povsem upravičeno – skoncentrira kritičen pogled na sodstvo v zvezi z izvrševanjem sodb Evropskega sodišča, čeprav je sodstvo tukaj v določenem pomenu in obsegu zamejeno. To je bil morda tudi razlog, da je Vrhovno sodišče skušalo opozoriti – verjetno na ne prav primeren način – v zadnjem obdobju na težavo, v kateri se sodstvo znajde takrat, ko imamo neusklajeno zakonodajo z Evropsko konvencijo za človekove pravice, hkrati pa – kot se je zgodilo tudi že v konkretnih primerih – odločitev našega Ustavnega sodišča, ki je tako ravnanje, ki je v sodnem postopku sledilo naši notranji, domači zakonodaji, štelo kot neproblematično. Torej ne kot protiustavno. In za tem se pa seveda pojavi odločba Evropskega sodišča za človekove pravice, ki postavi drugačno razlago, drugačen koncept razumevanja teh pravic oziroma spoštovanja pravic človekovih pravic v sodnih postopkih. In to je težava, v kateri se sodstvo pač znajde in jo mora reševati, bom rekel, tako kot ve in zna v okviru svojih pristojnosti. Ampak tukaj je vendarle bistveno, da pogledamo tudi notranjo našo domačo zakonodajo. In tukaj je Vrhovno sodišče doslej – in je pripravljeno prav tako še naprej – tesno sodelovati z zakonodajnim organom, Državnim zborom, pa tudi s predlagateljem, ki je praviloma Ministrstvo za pravosodje v teh zadevah, čeprav je tudi na Vrhovnem sodišču deljeno mnenje o tem, ali je prav, da bi se Vrhovno sodišče sploh vključevalo v zakonodajne postopke. Ker to vendarle ni naša osnovna naloga. Naša osnovna naloga je pač razsojanje v zadevah na podlagi veljavne zakonodaje. In seveda Ustave ter mednarodnih aktov, ki nas zavezujejo. Tako da tukaj bi, seveda, tudi se pridružil vašemu uvodnemu razmisleku, da se preuči, kje je potrebno spreminjati našo interno zakonodajo, zato da do takih kršitev in takih težav, v katerih se sodstvo znajde, ne bo več. In da se jim bomo lahko uspešno izognili. To bi nekako želel povedati za to začetno diskusijo. Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala, hvala za vaš prispevek.</p>
               <p>Želi besedo generalni državni odvetnik? Gospod Groznik, izvolite.</p>
            </sp>
            <sp who="GroznikJurij">
               <speaker>MAG. JURIJ GROZNIK:</speaker>
               <p>Hvala.</p>
               <p>Spoštovani predsednik in člani odbora, predsednik Vrhovnega sodišča, predstavniki Ministrstva za pravosodje in drugih državnih organov ter vabljeni pravni strokovnjaki.</p>
               <p>V skladu z veljavno pravno ureditvijo, je temeljna pristojnost državnega odvetništva zastopanje Republike Slovenije pred sodišči, tudi mednarodnimi. Zato je njegova vloga v fazi izvrševanja sodb Evropskega sodišča za človekove pravice relativno ozka.</p>
               <p>Ena izmed prvih nalog državnega odvetništva je, da sodbo nemudoma po prejemu posreduje vladni službi za prevajanje. Prevod sodbe v slovenskem jeziku nato strokovno terminološko in jezikovno pregleda ter ga objavi na svoji spletni strani.</p>
               <p>Naslednja obveznost državnega odvetništva je v procesu izvrševanja sodb, je izplačilo zneska pravičnega zadoščenja. Ta obsega plačilo denarne odškodnine za nepremoženjsko in oziroma ali premoženjsko škodo, ki je pri tožniku nastala zaradi kršitve pravice iz Konvencije ter tudi stroške postopka. Državno odvetništvo mora to storiti v treh mesecih po dokončnosti sodbe ali od izdaje sklepa, s katerim se po sklenjenih prijateljskih in izvensodnih poravnavah ter podanih enostranskih izjavah postopek pred Evropskim sodiščem za človekove pravice zaključi. O izvršenih plačilih pa obvesti Svet Evrope ter o tem seznani tudi Ministrstvo za pravosodje.</p>
               <p>Z lani sprejetim Zakonom o državnem odvetništvu so bile jasno določene tudi druge pristojnosti državnega odvetništva pri izvrševanju sodb mednarodnih sodišč. Tako mora z Ministrstvom za pravosodje sodelovati pri pripravi akcijskih načrtov in poročil, svetovati glede zagotavljanja skladnosti in prakse organov s sodno prakso Evropskega sodišča za človekove pravice ter sodelovati pri objavljanju in razširjanju prakse tega sodišča. Po izreku sodbe pošlje obvestilo o sodbi ter poročilo s povzetkom sodbe Vrhovnemu sodišču, pristojnim ministrstvom in drugim organom. Državni odvetnik, razporejen v mednarodni oddelek pa mora Ministrstvo za pravosodje v čim krajšem času po izdaji sodbe seznaniti s predlogi tako individualnih kot splošnih ukrepov, ki bi bili po njegovem mnenju potrebni za izvršitev sodbe.</p>
               <p>Predstavniki državnega odvetništva sodelujejo tudi v medresorski delovni skupini za koordinacijo izvrševanja sodbe Evropskega sodišča za človekove pravice, ki jo vodi Ministrstvo za pravosodje, v njej pa sodelujejo tudi predstavniki drugih ministrstev, sodstva in tudi varuha človekovih pravic. Prav tako so bili predstavniki državnega odvetništva udeleženi pri delu medresorskih delovnih skupin za izvršitev pilotnih sodb v zadevah Kurić in Ališić.</p>
               <p>Čeprav so pristojnosti državnega odvetništva pri izvrševanju sodb Evropskega sodišča za človekove pravice omejene, temu procesu pripisujemo izjemen pomen. Učinkovita in kakovostna izvršitev sodb je namreč zagotovilo, da bodo državni organi spoštovali pravne standarde človekovih pravic in svoje pristojnosti izvajali v skladu s konvencijo o varstvu človekovih pravic in temeljnih svoboščin. Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala.</p>
               <p>Želi besedo sedaj še kdo od vabljenih? Doktor Matej Avbelj. Izvolite.</p>
            </sp>
            <sp who="AvbeljMatej">
               <speaker>DR. MATEJ AVBELJ:</speaker>
               <p>Hvala lepa, gospod predsedujoči.</p>
               <p>Hvala lepa, spoštovani zbor za vabilo. Z velikim veseljem se udeležim te seje. Sam prihajam iz akademskega sveta, zato mi boste oprostili, da bom akademsko nekorekten, kot bi se reklo.</p>
               <p>Svoje izvajanje bi nekako razdelil na dva dela. Najprej se bom dotaknil konkretne zadeve, zaradi katere smo se danes, upam, tu tudi zbrali. Potem pa bi v drugem delu napravil tudi nekaj sistemskih pogledov na vprašanje, ki se ga dotikamo. Zbrali smo se, ker se je v Sloveniji zgodil neprecedenčni odziv pravne stroke. Mislim, da takšnega odziva kot se je zgodil v zvezi z objavo tiskovnega sporočila Vrhovnega sodišča, s strani praktično celotne relevantne akademske pravne stroke neke države nikjer v Evropski uniji doslej nismo in tudi verjetno še nekaj časa ne bomo zasledili. Prepričan sem, da je prav, da se je pravna stroka odzvala. To, da se je odzvala v tako širokem obsegu, kaže da je šlo nekaj zelo narobe. Prepričan pa tudi sem, da ni prav, da se niso odzvali ostali nadzorni mehanizmi te države. Trdim, da če se ta pravna stroka ne bi odzvala, bi to obvestilo na spletni strani Vrhovnega sodišča še danes viselo kot da se ne bi nič zgodilo. In menim, da ni dolžnost pravne stroke v tej državi, da se odziva prav na vsako ravnanje, ampak da je to dolžnost tistih, ki v tej državi imamo in to je delitev oblasti. Izvršilna veja oblasti, zakonodajna veja oblasti sta tukaj, da nadzorujeta tudi sodno vejo oblasti in v tem delu je pravna stroka ugotovila, da je bil ta odziv pomanjkljiv, zato smo vse pristojne akterje v tej državi, vključno s predsednikom Republike tudi pozvali, da se v zadevi izrečejo.</p>
               <p>O konkretni zadevi se je prvič zgodilo, da je Vrhovno sodišče Republike Slovenije kot najvišje sodišče neke države Sveta Evrope, države članice Evropske unije jasno povedalo, da spoštuje samo tiste odločbe, ki ga prepričajo. To je bilo v uvodu in v naslednjem stavku samega teksta je jasno črno na belem pisalo, da ga odločbe Evropskega sodišča za človekove pravice ne prepriča, kar logično pomeni lahko samo eno, da take sodbe ne bo spoštovalo. Po protestu pravne stroke je bilo to besedilo umaknjeno, vendar nihče, javnost niti strokovna javnost ni izvedela kako je to obvestilo na spletno stran Vrhovnega sodišča sploh prišlo, zakaj je tja prišlo, kdo je za to odgovoren. Pojasnjeno je bilo samo to, da je strokovna javnost praktično nepravilno razumela to stališče in grajani so bili tisti sodniki Vrhovnega sodišča, kar je tudi neprecedenčno ravnanje v Republiki Sloveniji, ki so se od znotraj oglasili, da to ni njihovo stališče. V medijih je bilo potem razglašeno, da je z umikom tega sporočila afera razrešena, jaz in tudi ostali del pravne stroke menimo, da temu ni tako, ker gre za tako hud zdrs, mora za tako ravnanje nekdo prevzeti odgovornost. Sam pa tudi trdim, da tukaj ni šlo samo za naključno objavo, ampak menim, in to je tisto kar je bolj zaskrbljujoče, da je vendarle tisto stališče odražalo iskreno mnenje vsaj določenega dela vrhovnih sodnikov. To pa zato, ker je v bistvu Vrhovno sodišče že v preteklosti na tej isti spletni strani se na enak način opredelilo do določenih odločb Ustavnega sodišča. In kot se boste vsaj nekateri spomnili, so na Vrhovnem sodišču tudi organiziralo neke vrste panel, ki se je pogovarjal o tem ali so odločbe Ustavnega sodišča sploh prepričljive in v kolikšni meri se bodo spoštovale. Tako, da v tej državi imamo nek sistemski problem. Mislim, da to ni več hec, da Vrhovno sodišče na svojih spletnih straneh objavlja, da bodo spoštovali odločbe tistih sodišč, ki jih prepričajo, kajti če se tako obnaša vrhovno sodišče, zakaj se ne bi tako obnašali še navadni državljani. Ko jaz dobim pravnomočno sodbo ali pa, ko mi policist na cesti izreče prekršek bom rekel, da me pač ni prepričal in tega ne bom spoštoval. Tukaj gre pri Vrhovnem sodišču za vrhovno institucijo te države, vrhovno institucijo pravne države, ki mora prva voditi s svojim zgledom.</p>
               <p>Druga zadeva, ki je v tej spet konkretni zadevi, če vendarle se še nekoliko dotaknem zmotila, je bilo to in to stališče je bilo danes znova ponovljeno, da je stališče Evropskega sodišča za človekove pravice neprepričljivo, ker ni ustrezno razlagalo, upoštevalo ustrezne razlage slovenskega relevantnega zakona ali pa, kar je menda postavilo drugačno razlago kot je obstajala poprej. S tem stališče se sam in tudi ostala pravna stroka globoko ne morem strinjati. Namreč, ta zadeva v zadevi PRO PLUS razlaga, ki jo je podalo Evropsko sodišče za človekove pravice je del njegove ustaljene sodne prakse, ki bi jo moralo slovensko vrhovno sodišče, če kdo v tej državi poznati. In po vrhu vsega bi morali na Vrhovnem sodišču vedeti, da Evropsko sodišče za človekove pravice nikdar ne razlaga nacionalne zakonodaje, ker Evropsko sodišče za človekove pravice sodi samo po konvenciji. In konvencija določa minimalne standarde, ki jih morajo države članice spoštovati. Zato je bil tudi nivo strokovnosti, in zaradi tega smo se v javnosti tudi oglasili, frapantno nizek. In nekaj, kar se za Vrhovno sodišče ne spodobi, ker na koncu koncev te stvari učimo že študente v prvem letniku pravnih fakultet.</p>
               <p>In še nekaj, v tej zadevi, v tej konkretni zadevi, o kateri govorimo, zakonodajalec ni storil prav ničesar narobe. V tej konkretni zadevi se zakonska določba glasi, da Vrhovno sodišče v takšnih zadevah praviloma ne opravi sodne obravnave, praviloma. Vendar to ne pomeni, da je ne sme opraviti. Če sodna praksa Evropskega sodišča za človekove pravice, kot sem dejal, je ustaljena na teh področjih, nalaga, da je treba sodno obravnavo <stage>/ nerazumljivo/</stage> opraviti, potem seveda praviloma ne opravi, pomeni, da se izjemoma lahko opravi oziroma da se na temelju določbe ESČP ta razlaga celo mora, ta obravnava celo mora opraviti. Torej, tukaj gre za konkretno odgovornost konkretnih sodnikov, konkretnega sodišča, ki je napačno uporabilo slovensko zakonodajo, ki jo ni razložilo v skladu s prakso Evropskega sodišča za človekove pravice. In to me pripelje do tistega drugega sistemskega izvajanja v tej zadevi. Kot sem rekel, kot pravni strokovnjaki iz akademske stroke, ko gledam to od zunaj to vaše ravnanje vseh treh vej oblasti sem že od nekdaj kritičen zato, ker imamo venomer odgovornost predlagamo na nekoga drugega in slednjič je odgovornost na zakonodajalcu. Zakonodajalcu, veste, da vas je 90, tukaj ne moreš nikogar dejansko konkretizirati, in slednjič je odgovornost za stanje, ki ga pač imamo v konkretnih kršitvah, na sami zakonski normi. Jaz mislim, da to ne drži. In sem vam pokazal, da v tem konkretnem primeru to absolutno ne drži in da, še dodatno poudarjam, da samo spremembo zakonodaje tudi ne bomo takšnih primerov preprečili. Mi lahko v zakonodajo trikrat napišemo, da so odločbe Evropskega sodišča za človekove pravice obvezne. Vendar če tisti, ki morajo to zakonodajo uporabljati, tega ne bodo storili, potem ne bo nikakršnih sprememb. Jaz tudi razumem, da vsi tisti, ki zasedat institucionalne položaje v tej državi vam je v interesu, da zadeve predstavitev v pozitivni luči. S tem ni nič narobe. Vendar pa moramo vseeno biti tudi samokritični. Gospa ministrica je lep povedala, da je 95 % zadev, ki pridejo iz Slovenije, kakor tudi iz katere druge države Sveta Evrope sploh ne ugleda obravnave na Evropskem sodišču za človekove pravice. Res je, samo 5 % vseh zadev, ki jih pritožniki vložijo na sodišče se obravnavajo in samo polovica teh je uspešnih. Ampak zoper Slovenijo je bilo uspešnih že več kot 300 zadev. In jaz mislim, da je to razlog za skrb. In večina teh zadev je bila neuspešna ne zaradi zakonodaje, ampak zaradi kršitve pravice do sojenja v razumnem roku. In to kršitev je zakrivilo slovensko sodstvo, ne zakonodajalec. Slovensko sodstvo, redno sodstvo in Ustavno sodišče, ki je dolgo časa toleriralo ureditev, da ni bilo pravičnega zadoščenja v primeru teh kršitev.</p>
               <p>Torej, preveč slovenskih zadev je še vedno na Evropskem sodišču za človekove pravice. Preveč zadev gori izgubimo. In jaz mislim, da je tukaj tudi odgovornost državnega odvetništva. In izvrševanje sodb Evropskega sodišča, sem prepričan, še naprej ostaja pomanjkljivo. Slovenija je vzorno uredila tistega zadeve, h katerim je bila tudi politično prisiljena. Zadeva Kurić in Ališić, imel sem ta privilegij, srečo ali pa nesrečo, kakor si vzamete, da sem sodeloval pri izvrševanju obeh teh zadev. Iz tistih zadev se je kazalo velika pomanjkljivost delovanja, ne samo tistih, ki so kršitev zagrešili, ampak tudi državnega odvetništva, in siceršnjega nesistemskega pristopa države k reševanju teh problemov. Če bi slovensko državno odvetništvo res bilo vzpostavljeno tako, da bi lahko vrhunsko v teh zadevah branilo, Slovenija ne bi potrebovala izjemno dragih tujih odvetniških družb, ki nam svetujejo v teh zadevah za zelo visoke denarje, pa vendarle brez vsakršne odgovornosti. In tukaj jaz mislim, da je še ogromno prostora za sistemsko izboljšavo teh zadev.</p>
               <p>Tisto, kar je potem ključno, če Evropsko sodišče za človekove pravice ugotovi kršitev konvencije, ki jo je zakrivilo tudi slovensko sodišče s svojo sodno prakso je ključno, da se ta sodna praksa ustrezno spremeni. In ta zadeva PRO PLUS je toliko bolj problematična, ker je pred njo bilo odločeno tudi že v zadevi mirovni inštitut, kjer je šlo za isti problem. To, da upravna sodišča praviloma ne izvajajo javnih obravnav. In spomnite se, kako se je upravno sodišče odzvalo takrat na zadevo mirovni inštitut, identično kot na nek način sedaj Vrhovno sodišče. Reklo je, da je ono sodilo po zakonu, zakon mu to pravico daje, torej je vse prav. In zato jaz poudarjam, da tukaj ne gre za en izoliran primer, ampak poudarjam, da gre tukaj za nek sistemski razmislek, ki ga nazivamo zakonski pozitivizem, zakon je zakon, zakon nam to dovoljuje. Evropska konvencija za človekove pravice je pa tam nekje zunaj. Ključno je torej, da sodišča, sploh Vrhovno, spreminjajo svojo sodno prakso na podlagi razlage Evropskega sodišča za človekove pravice. In jaz menim in tu se pridružujem spoštovani gospe ministrici, da je dejansko potrebno narediti ponovno razpravo o tem, da je bila ugodna sodba za pritožnika na Evropskem sodišču za človekove pravice lahko tudi razlog za obnovo postopka v pravdnih zadevah. V kazenskih zadevah je že. V pravdnih zadevah jaz mislim, da bi bilo o tem potrebno opraviti novo razpravo in podobno velja tudi za upravne postopke.</p>
               <p>In naj končam s tem, kar je omenila tudi varuhinja. Dejansko imamo v Sloveniji tudi problem s spoštovanjem odločb Ustavnega sodišča. In vi, spoštovani zbor, točno veste, da je kar nekaj odločb Ustavnega sodišča, ki se med drugim nanaša tudi na najbolj ranljive posameznike v tej družbi, ki so otroci, ki so prosto lastno ignorirane iz ideoloških razlogov. In moja dolžnost kot pravnika, ustavnega pravnika, ki sem bil akademsko nekorekten in to mi boste morali oprostiti, ali pa tudi ne, to je vaša izbira, je, da vas pozovem k spoštovanju vseh odločb Ustavnega sodišča, še posebej pa te, ki se nanaša na najbolj ranljive skupine v naši družbi.</p>
               <p>Hvala lepa še enkrat za vabilo.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Hvala tudi vam in hvala za vaš prispevek.</p>
               <p>Sedaj bi dal besedo poslankam in poslancem Državnega zbora, če ostali vabljeni nimate več oziroma ne želi nihče več nič povedati oziroma v nadaljevanju bomo odprli še drugi krog razprave. Zagotovo je povod za današnjo sejo bila odločitev Vrhovnega sodišča, pa tudi sporočilo za javnost, glavni razlog za današnjo sejo ključno je, kako se je to lahko zgodilo, zakaj je do tega prišlo. In ali se bo to še naprej ponavljalo? Ali je mogoče, da se to še enkrat ponovi, kljub temu, da vidimo vso problematiko in razsežnost problematike.</p>
               <p>Prvi prijavljen k besedi je bil gospod poslanec Željko Cigler. Izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa, predsedujoči. Spoštovani in cenjeni zbor! Predsednik bi lahko sklical naš odbor za pravosodje zaradi enega splošnega stanja na tem področju in ne le glede na konkretno zadevo, o kateri se sedaj govori in konkretne izjave Vrhovnega sodišča. Seveda ne govorim, da ni potrebno razpravljati o zadevah kot je nedavni komenatar Vrhovnega sodišča. Vprašanje pa je, če je to stvar, o kateri naj razpravlja Državni zbor in če so glede samih izvršb odločbe Evropskega sodišča za človekove pravice na ravni zakonodaje težave, naj pač ministrstvo opravi ustrezne spremembe. Stroka je pravočasno opozorila, se kritično odzvala na reakcijo tega sodišča. Vrhovno sodišče je pa očitno spoznalo, da je bil njihov odziv neprimeren, saj je izjavo na to, kot smo ugotovili, umaknilo in se za neprimeren odziv tudi opravičilo. Vsekakor pričakujemo, da se kaj podobnega ne bo ponavljalo.</p>
               <p>Vrhovno sodišče je tisto, ki mora pri sprejemanju svoje odločitve sodb ESČP upoštevati te razsodbe, ne pa jih komentirati. In v kolikor je odločitev ESČP neprepričljiva, napačna, se zoper njo je možno tudi pritožiti.</p>
               <p>Bi pa današnjo sejo morali izkoristiti za malce širšo razpravo. Namreč obsodbe ESČP zelo jasno kažejo na področja, kjer imamo v Sloveniji težave in jih je nujno potrebno urejati in na teh področjih ukrepati. Omenil bi samo sledeče. Samo te tri stvari.</p>
               <p>Prvič, o obsodbah Slovenije pred ESČP. Več vas je že govorilo – do konca leta 2017 so bile sodbe izdane, kot smo že slišali, v 353 primerih, kršitve pa so bile ugotovljene v 329 primerih. V skupnem obsegu je bilo vseh vloženih pritožb toliko <gap reason="inaudible">
                     <desc>(?)</desc>
                  </gap> – to pomeni, da je bilo za pritožnike uspešnih – samo 3,56 pritožb. Ampak stanje ni tako kritično, kot bi ga želeli nekateri prikazati. Če pa pogledamo teh 353 sodb pa lahko ugotovimo, da so bile – kje so tista področja, kjer bi morali ukrepati. In gotovo so to dolgotrajni postopki, kjer se je danes sicer stanje že izboljšalo, dosti, in tukaj so vsekakor možne še nadaljnje izboljšave. A ne v smeri samo nižanja standardov varstva pravic in jamstev v postopkih, ampak tudi s povečevanjem učinkovitosti sodišč, z zagotavljanjem ustrezne kadrovske sestave, dovolj sodnikov in strokovnega drugega osebja, in z zagotavljanjem ustreznih prostorskih pogojev, gospa ministrica. Pred kratkim smo namreč lahko v medijih brali o tem, da se zaradi pomanjkanja pravosodnih policistov samo v Ljubljani tedensko odpade 20 sodnih obravnav. To je preprosto nevzdržno in tukaj je vsekakor nujno, potrebno ukrepanje vlade in izboljšave na tem delu so nujne in potrebne tudi, da se ta problem, na katerega opozarjamo pravosodje, odpravi.</p>
               <p>In drugič, neustrezne razmere pripornikov. 17 sodb se nanaša na – jaz sem že povedal – na neustrezne razmere v priporih, v Zavodu za prestajanje kazni zapora v Ljubljani, in da prostorska stiska v zaporu je nevzdržna, da je premalo osebja, da so razmere v zaporu neprimerne. To govorijo ti podatki. Tudi o tem se pogovarjamo že vrsto let pa do danes stanja nismo izboljšali na zadovoljivo raven.</p>
               <p>Te zadeve, ki sem jih zdaj omenil, te skupine sodb predstavljajo skoraj vse obsodbe za Slovenijo. Pozabiti pa ne gre niti na tako imenovane izbrisane, ker je takratna oblast načrtno kršila človekove pravice, nato pa se izvršitvi sodbe leta izogibala in jo je celo poskušala zaobiti z ustavnim zakonom. Tudi takrat bi lahko mnogi pravniki tudi iz akademskih vrst prišli pa na te stvari opozarjali. Danes pa po hodnikih že slišimo, da namerava vlada zaradi odločitev Ustavnega sodišča tako težko izborjeno pravico do odškodnine, kar se tiče izbrisanih, omejiti.</p>
               <p>V prihodnje bomo s strani ESČP gotovo deležni tudi kakšne obsodbe zaradi nezakonitih praks v zvezi z begunci in postopki za azil, ki se dogajajo ali pa o njih govori na »nacionalki«, televiziji že tudi – kar še vsi, ki delujejo na terenu, opozarjajo, da se dogajajo kršitve človekovih pravic na tem področju in očitno. A si nemara oblast in <stage>/ nerazumljivo/</stage> še naprej preveč zatiska oči? Jaz upam – na to nas opozarja tudi varuh, varuhinja, kot smo poslušali njeno poročilo, na to nas opozarjajo nevladne organizacije in tudi mnogi posamezniki iz akademskih vrst. Upam, da ne bo Evropsko sodišče za človekove pravice tudi tisto, ki bo našo zakonodajno in izvršno oblast v Sloveniji opozorilo – to se pravi, tudi nas, člane tega odbora – da je treba normalizirati tudi življenje romske populacije v Sloveniji, na kar varuhinja oziroma so že varuhi pred njo opozarjali že dolga leta, pa se stvar ne spremeni in ne izboljšuje, kvečjemu zaostruje.</p>
               <p>In to so ene zadeve, o katerih mora naša zakonodajna veja oblasti</p>
               <p> in z njo tudi izvršna <stage>/ nerazumljivo/</stage>. Namreč popolnoma jasno je torej, kje so tisti največji problemi, ki jim je potrebno nameniti pozornost in jih v najkrajšem času tudi rešiti in današnja seja je več kot primerna tudi za razpravo o teh zadevah. Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Preden dam besedo naprej, en komentar bi rad dodal na vaš uvod in sicerDržavni zbor je prav, da razpravlja in je dobro da razpravlja, če se zgodi precedens kjerkoli. Naslednji prijavljen je gospod Franc Breznik, izvolit.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Hvala. Gospod predsednik, spoštovani zbrani. Jaz mislim, da se danes ponovno na tem odboru pogovarjamo o imunskemu sistemu v tej državi in moj del razprave bo šel ravno v to smer.</p>
               <p>Prvič. Gre za strokovno neodvisnost institucije v področju pravosodja, ali deluje resnično neodvisno, ali prihaja tukaj do spopada duhov, ali imunski sistem tudi v samem pravosodju deluje.</p>
               <p>Tisto, kar je danes tudi predstavi profesor, doktor Avbelj je nekako dokaz, ponoven dokaz, da imunski sistem tudi v pravosodju še vedno ima določene pomanjkljivosti in da v tem konkretnem primeru, ko je Vrhovno sodišče pač komentiralo, zelo nerodno komentiralo in tega ni odpravilo po svoji naravi, da bi en izmed vrhovnih sodnikov to prebral, torej prebral ek zapis svoje institucije v kateri deluje, ne, ampak je to morala narediti akademska javnost in mediji.</p>
               <p>Poglejte, tukaj se vidi, da ni prišlo do zdrsa, ampak da gre za enko miselnost, lahko gremo, da nekdo niti ne pogleda, kaj njegova institucija predstavlja. Jasno je, kot je rekel predsednik Vrhovnega sodišča, da se sodbe ESČP, ki seveda se ukvarjajo predvsem z interpretacijo in pa obravnavo sodb s področja Evropske konvencije o človekovih pravicah, da se morajo izvrševati. Spoštujem to in mislim, da je prav, da javnost to izve, torej, da je vaše mnenje drugačno, kot ste zapisali. Problem pa je, da sami tega niste odpravili. Problem je, da pri vseh strokovnih službah, ki so tudi v okviru Vrhovnega sodišča in tudi ostalih sodnikov, da ni prišlo do odziva. Da ni prišlo - ali je prišlo do napake PR službe, kar vem, da ste se nekateri izgovarjali, ne, ampak da gre za neko miselnost.</p>
               <p>In mislim, da je pomembno tukaj, da ugotovimo, da je ponovno prišlo do pravnega zdrsa. Do pravne napake. Problem pa je, da Vrhovno sodišče ni zaznalo in da tudi Državno odvetništvo to ni zaznalo. Ker Državno odvetništvo v primeru PROPLUS-a bi moralo ugotoviti, da so pregledali pravno prakso Evropskega sodišča na tem področju. In v kolikor bi do tega prišlo, bi moralo prej reagirati, ali iti v postopke v katerih bi se pogajali, da zadeva ne bi prišla tja, ne. In tu glejte, tu je problem.</p>
               <p>Problem je, zakaj imamo mi hierarhijo tudi sodišč? Zaradi tega, da se lahko, da imunski sistem deluje, da če ena institucija to ve, da je lahko neka institucija, ki je nad njo višje, da lahko popravlja napake.</p>
               <p>Ljudje, glejte, delamo napake, tako kot si jih sam delam, pa jih bom po vsej verjetnosti delal, ampak problem je, ali smo se nekaj naučili iz svojih napak, ali bodo te napake, se ne bojo več ponavljale, ne. In glejte, napak v slovenskem pravosodju, mislim, da ne rabim razlagat. Statistika 124 primerov kršitev na milijon prebivalcev je katastrofalna. Več kot 300 primerov, ki je bil dobljenih. Ob tem kar je doktor Avbelj danes rekel, ne, več kot, od tega samo 5 procentov nekako primerov, ki jih je vzelo v svoje okrilje Evropsko sodišče za človekove pravice. In tukaj je ta problem, ne. Problem je, glejte, da se politika, predvsem zakonodajna veja oblasti, glejte, leta in leta ni spuščala v pravosodje. Morda nekaj let po osamosvojitvi s tistim Pučnikovim amandmajem, ki nikoli ni bil - 101. členom Zakona o sodniški službi, ki nikoli ni bil spoštovan, lahko rečemo, ne. In potem, glejte, vsa ta leta smo, lahko rečemo se politika ni spuščala v pravosodje. Problem je bila politika v pravosodju. Politika negativne kadrovske selekcije, da tisti, ki so največkrat največ kršili človekove pravice so največkrat prihajale torej na najvišje institucije v tem pravosodju. In potem poglejte, ko so začele padati prve sodbe na ESČP smo dobili neko ogledalo. Prvi je prikaz s konkurenco, kaj se dogaja. Na tem področju s konkurenco samo na področju Evropske konvencije in človekovih pravic, ne. Glejte, bodimo realni. Slovenija 50 let ali pa 30 let ni govorila o zdravniških napakah. Tako ko jih vsi delamo, jih tudi zdravniki delajo. Primer Šilih, glejte, ne,</p>
               <p>Prvi je prikaz s konkurenco, kaj se dogaja. Na tem področju s konkurenco samo na področju Evropske konvencije in človekovih pravic, ne. Glejte, bodimo realni. Slovenija 50 let ali pa 30 let ni govorila o zdravniških napakah. Tako ko jih vsi delamo, jih tudi zdravniki delajo. Primer Šilih, glejte, ne,</p>
               <p> čeprav je spet šlo za sojenje v nerazumnem roku, ne. Glejte, Slovenija si je zatiskala oči pred policijskim nasiljem. Spomnimo se primera Rebok, Matko, ne. Slovenija, glejte Slovenija je prvič lahko rečemo, ne, resno postavila resno reformna politiko v času doktor Lovro Šturma, ko je bil pravosodni minister v primeru Lukenda. Ampak, spomnimo se stavka iz sodbe ESČP v primeru Lukenda, ki je frampanten, ne. Stavek se je glasil en del argumentacije, vsak, ki bo prišel pred slovenska sodišča ima veliko možnost, da se mu kršijo človekove pravice. Torej gre za velike sistemske napake, ne. In seveda, šlo je naprej, smo jih popravili, mislim, da se je marsikaj zgodilo na boljše, ampak glejte, spet v tem primeru je šlo za popolni strokovni zdrs. Torej, ozko razlaganje določb zakona, ne, ravno to. Nikjer ne piše, da ne smete opravit javne obravnave, če veste, ad je takšna in takšna. Nikjer ne piše v zakonu. Tako na Upravnem sodišču, kot na Vrhovnem sodišču v teh primerih. Torej, ponovna, ponovno tisto, lahko rečemo spopad duhov, spopad med obrambo, ne, in tožilstvom na Vrhovnem sodišču, glejte, in problem, ki ga torej nismo odpravili. Nismo se, ali pa zelo malo smo se naučili na eh primerih. In plačevanje, glejte, davkoplačevalcev, mislim da stroške, ki smo jih nosili segajo na milijone in desetine milijonov in to so napake kompletnega slovenskega sodnega sistema. Kot je rekla danes, glejte, zdaj tu, ne, med Vrhovnim sodiščem in ministrstvom gre za paradoks, ne. Tista, pohvale, ki so bile s strani Sveta Evrope pa, ne, gredo v smeri, da smo potem zakonodajna veja oblasti - je odreagirala. Ne v vseh primerih, ampak večinoma je reagirala in popravljala potem te napake. Predvsem to zadoščenje teh ljudi, ki so šle v primeru Ališič, Kurič in tako naprej. Ampak tega si več ne moremo privoščiti, glejte, mi moramo zaznati, ta imunski sistem mora delovati. In to, glejte, tudi to kar je doktor Avbelj omenil, to tudi z naše strani se moramo polit, spoštovani kolegice in kolegi, ne, v primeru, glejte, financiranja javnega zasebnega šolstva. Vsi, ki so v eni škatli, glejte, ki razmišljajo v eni škatli, pravijo, da tam noben ne razmišlja. Če nimamo tudi konkurence v šolskem sistemu, če ljudje, ali pa mladi ljudje, prebivalci te države, nimajo pravice, da se odločijo v katerem javno veljavnem programu, seveda sodišče govori o javno veljavnih programih, si bo lahko izbralo, ne. In če te pravico odklanjamo in če ne želimo, če želimo naprej, torej, delovati v tej neki monopolni povezavi na teh področjih, glejte, Slovenijo čakajo slabši časi in na to opozarjat. Slovenija mora imeti, vsak prebivalec Slovenije, ne glede na njegov socialni status mora imeti tudi to pravico. Torej pravico do svobodne odločitve, kaj bo naredil iz sebe. Tudi odločitve njegovih staršev kako se bo izobraževal. In za državo, ki je tako majhna, ki ima tako malo prebivalcev, je tako pomemben vsak posameznik. Vsak posameznik, ki ne uspe, torej, ki ne dobi zadoščenja na sodišču, vsak posameznik, ki ne čuti prav nevarnosti v tej državi in prav varnost pomembno vpliva tudi na nas, tudi na ekonomijo, tudi na morebitna vlaganja v tej državi in tudi cela vrsta problemov, ki jih imamo <stage>/ nerazumljivo/</stage>. Vemo, da imamo problem izbrisanih podjetij, kjer po vsej verjetnosti bo šlo za, koliko bo ta zadeva uspela, za milijonske odškodnine, kjer bodo izbrisani po mojem ne-omembe vredni že skoraj, kljub temu, da je bila tudi to ena velik, lahko rečemo frapanca v tej zadevi. Torej, spoštovani kolegi in kolegice, tisto kar je, s čim bi zaključim, je, sedaj je reagiralo pač zakonodajna veja oblasti, spoštovani predsednik Vrhovnega sodišča, jaz upam, da boste zaznali te zadeve, da morda zdaj začnete z morda še nekaterimi dodatnimi izobraževalnimi procesi nekaterih sodnikov, da redno spremljate predvsem pravno prakso Evropskega sodišča za človekove pravice ravno v teh primerih. In v koliko bo prišlo do novih napak, glejte, mi bomo reagirali v, vam lahko rečem, v poslanski skupini SDS smo večkrat bili, lahko rečemo, stigmatizirani, da to delamo samo zaradi tega, ker je bil takrat naš predsednik v zaporu. Ne, glejte, zame mene osebno zanimajo vsi prebivalci te države, jih tudi zastopam kot poslanec in jaz upam, da smo se ponovno tudi iz tega primera nekaj naučili in upam, da je resnično šlo za nek zdrs, za nek PR zdrs in da to ni praksa Vrhovnega sodišča Republike Slovenije. Najlepša hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Hvala tudi vam. Naslednja prijavljena k razpravi je gospa Eva Irgl, izvolite.</p>
            </sp>
            <sp who="IrglEva">
               <speaker>EVA IRGL (PS SDS):</speaker>
               <p>Najlepša hvala za besedo. Spoštovane kolegice, kolegi, vabljeni na to sejo. No, zdaj, jaz moram reči, da sem z velikim zanimanje poslušala zlati razpravo doktorja Avblja, za katero se mi zdi, da je povedal točno to, kar je bistvo današnje razprave in je prav, da je kot pravni strokovnjak, sicer akademik, sem prišel in izpostavil to javno in povedal, da imamo hud problem. Zdaj, prav je, da se je pravna stroka odzvala širše. Tudi sami znotraj Vrhovnega sodišča, ko so ugotovili, da so to te stvari pa tokrat šle dejansko predaleč. Poglejte, bistvo današnje razprave je prav o tem, da je obvestilo, ki je bilo danes oziroma, ki je bilo objavljeno na Vrhovnem sodišču, nedopustno. In kot je že doktor Avbelj povedal. S tem. ko je bilo umaknjeno, se problem nikakor ni rešil. Tukaj se problem ni rešil, ker se to sploh ne bi smelo že v prvi vrsti zgoditi in tudi kaže ne nekakšen - to pa mene skrbi - kaže na nekakšen način razmišljanja, siceršnjega razmišljanja Vrhovnega sodišča. In tukaj mislim, da je bila ost tudi razprave doktorja Avblja usmerjena, da imamo tukaj problem. Tudi potem, ko ste vi umaknili to obvestilo, je problem ostal, ker je širši, ker je ozadje drugačno, ker vsi vemo, da to obvestilo že v prvi vrsti v neki demokratični državi, kjer se spoštujejo odločbe sodišč Evropskega sodišča za človekove pravice, kajti mi ne nazadnje moramo to spoštovati v luči Konvencije o človekovih pravicah. Smo dolžni to spoštovati. Že v prvi vrsti do tega ne bi smeli priti in tukaj se zdaj navezujem na to, kar mi v Slovenski demokratski stranki že ves čas opozarjamo. Pravosodni problem ima hude probleme. Ne samo zato, ker je okostenel, ker se zelo počasi premika, ker zelo počasi nekatere stvari rešuje, ali pa prepoznava, bom rekla, te težave na katere opozarjamo preveč na način, da se nekdo vtika nanje, pa se v resnici ne, ampak želimo le dobro. Tukaj večkrat opozarjamo, da je problem v odgovornosti oziroma v nesprejemanju odgovornosti, tako tožilcev, kot sodnikov. In tukaj se je ponovno izkazalo, da to drži. Vi ste sicer umaknili to obvestilo, ampak niste pa sprejeli odgovornosti. Kdo je odgovoren z to? In mene osebno zanima, kdo je odgovoren za to , da je takšno obvestilo sploh šlo ven v javnost? Kako si je lahko nekdo drznil zapisati, da argument, da ti argumenti odločbe Evropskega sodišča za človekove pravice pač Vrhovnega sodišča niso prepričali. Preprosto. Glejte, meni osebno se to zdi zelo samozadostno dejanje, ki si ga Vrhovno sodišče ne bi smelo nikoli privoščiti. Če si ga je pa že, potem mora opraviti resno notranjo razpravo o tem, se vprašati, kdo je odgovoren za to in seveda sprejeti določene sankcije. To je pač delo in to je delo tudi predsednik Vrhovnega sodišča. Tukaj ne gre več za to, ali smo, da nekaj, da delamo nek j tako, da smo pikolovski do nekaterih stvari, ampak gre z širši problem, ki kaže ne to, v kakšnem stanju pravzaprav miselnem stanju, je pravosodni sistem. Zdaj, jaz, če vas osebno vprašam gospod Florjančič, jaz verjamem, da, zdaj ne vem, ali ste vi vedeli prej za to obvestilo, da bo objavljeno? Če ste vedeli, potem je problem še večji. Če niste vedeli, potem imate tudi problem. Tako, da tukaj boste resno morali nekatere stvari znotraj razčistiti. Poglejte. Že tako je zelo oziroma nizko zaupanje v pravosodni sistem. Vsi, ki dolgo spremljamo to delovanje vemo, da 73 odstotkov ljudi v pravosodni sistem ne zaupa. Žal, tako je. Tudi zaradi tega, ker se vse prevečkrat soočamo s primeri prvo- in drugorazrednosti, kjer se dejansko stvari ne obravnavajo na podlagi dokazov, ampak na podlagi tega, kakšna je percepcija tudi v javnosti. OK, vem, da je to posploševanja, ampak na kakšnih primerih se pa to vidi. Na primer v primeru Zorana Jankoviča se izbrisi tako izbrišejo. Verjetno zato ker gre za pravo osebo. Nesprejemljiva ravnanja, ki si jih pravosodje pač dopušča. Skratka, tukaj imamo nezaupanje v pravosodni sistem in ne bi rekla, kar je bilo rečeno, da zdaj po eni strani se kaže napredek pri izvrševanju sodb Evropskega sodišča za človekove pravice, kar je seveda pohvalno, vendar pa takšna obvestila, kjer se to zapiše na takšen način, potem spet to pomaknejo za, ne vem, dvajset korakov nazaj in smo spet v nekem začaranem krogu in ne znamo ven iz njega. Poglejte, mi smo že pred tremi leti na eni izmed sej državnega zbora opozorili, kakšno je stanje na področju zagotavljanja človekovih pravic in temeljnih svoboščin v sodnih postopkih in smo ugotovili, da stanje ni zadovoljivo. Izhajali smo iz preprostih analiz, ki jih je pripravilo Evropsko sodišče za človekove pravice. In to je povedalo, da več kot 8 tisoč 400 tožb iz Republike Slovenije prihaja na Evropsko sodišče za človekove pravice in to največkrat zaradi tega, ker prihaja do kršitev, ki se nanašajo na pravico do sojenja v razumnem roku. Takih primerov je bilo izjemno veliko. In zaradi pravice do učinkovitega pravnega sredstva. Seveda pa moramo vedeti, da ti dve pravici omogočata tudi uresničevanje drugih pravic. Če sta ti dve pravici kršeni, ki sta osnovni, potem so ljudem, državljankam in državljanom, se pravi v tem primeru Slovenkam in Slovencem, posledično kršene tudi vse ostale človekove pravice.</p>
               <p>Tako da je treba pač pri takih zadevah, kjer se zgodijo tako nedopustna ravnanja, kot se je zgodilo to s strani Vrhovnega sodišča, seveda znotraj pogledati, prav je tudi, da Odbor za pravosodje o tem razpravlja, ampak treba je najprej sebe pogledati, se vprašati, kaj bi bilo potrebno storiti in predvsem pa poiskati tudi odgovornost. Tukaj jaz mislim, da je bilo to jasno povedano tudi s strani drugih razpravljavcev. Torej, odgovornost, kdo je odgovoren, da je takšno obvestilo sploh nastalo in šlo ven. Najlepša hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala, gospa Eva Irgl.</p>
               <p>Naslednji razpravljalec je gospod Jani Möderndorfer. Izvolite.</p>
               <p>No, se opravičujem.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Je že v redu. Hvala lepa.</p>
               <p>Ja, današnja seja v bistvu je zanimiva predvsem iz tega vidika, ker v resnici govorimo o stvareh, o katerih pravzaprav nekateri poskušajo ves čas govoriti, pa vendar – zaradi tega, ker pripeljejo, bom rekel, različne stranske dejavnike – potem se jim ta poskus ponesreči.</p>
               <p>Danes imamo primer Vrhovnega sodišča, primer odločitve ESČŠ in pa seveda reakcije Vrhovnega sodišča, ki seveda je zaznamoval in postavil situacijo v slovenskem prostoru malce – ne na glavo, ker na glavi je že kar nekaj časa – ampak jo je vsaj toliko streznil, da so se iz lastnih vrst stroke seveda dvignili in opozorili na določene stvari, ki se ne smejo zgoditi. To bi bilo zelo v redu, če bi se na različnih področjih različnih strok večkrat dogajalo. Kajti edina prava strokovna nadzorstvena funkcija je, kadar stroka stroko opozori. Drugo pa je tista nadzorstvena funkcija, o kateri je govoril gospod Avbelj. Vendar v našem primeru že veliko več časa ugotavljamo, da pravzaprav imamo en problem, da vedno imamo nekoga nad nekom, ki ga lahko zaustavi, opozori, mogoče celo zamenja in tako naprej, Vrhovno sodišče pa je prišlo v situacijo, da pravzaprav se ta hip obnaša, kot da pravzaprav več nikogar ni več nad njimi. Poskušal bom argumentirati. Jaz sicer – že vnaprej opozarjam – jaz nisem pristaš, da pravzaprav bi na takšen način razpravljal ali opozarjal Vrhovno sodišče, kot je, bom rekel, svojevrstna maškarada pred Vrhovnim sodiščem, ki se – ali pa pred sodišči, ki se dogaja dostikrat, v preteklosti. Zaradi tega, ker se mi zdi, da to kljub temu neke vrste pritisk je. Vendar to pot, če Vrhovno sodišče res opravlja svojo prvenstveno funkcijo in, bom rekel, predstavlja del – ali pa, bom rekel, najvišjo stopnjo sodne veje oblasti, bi v resnici tovrsten zaplet morala opraviti sama. In to z zelo jasnim korakom. In takrat bi dala tudi sporočilo vsem prihodnjim funkcionarjem na Vrhovnem sodišču kaj jih čaka, če seveda ne mislijo spoštovati osnovne abecede sodstva.</p>
               <p>Jaz moram povedati na glas, poglejte, to, kar se je dogajalo na Vrhovnem sodišču se dogaja tudi na zakonodajni veji oblasti, se dogaja tudi na izvršni veji oblasti. Nekje so posledice, nekje niso, nekje so zaznane, nekje se vršijo pritiski. Ne nazadnje javna občila oziroma javno mnenje pravzaprav tudi opravi svoje. Nekje uspešno, nekje neuspešno. Vendar na Vrhovnem sodišču preprosto tega ni. Še več, predsednik Vrhovnega sodišča pride na Odmeve in pove, da je bila to neka stalna praksa, ki se je dogajala v preteklosti v smislu, češ, govorim sedaj konkretno o načinu, kako je ta piar služba odigrala svojo nalogo in v resnici reče, to bomo sedaj spremenili, vendar do sedaj je to bilo tako. Ampak jaz se ne spomnim, ali je kdaj Vrhovno sodišče prej oponiralo ESČP. Jaz ne govorim o načinu sporočil, kako se dajejo. To je stvar interne komunikacije in načina Vrhovnega sodišča, to naj opravi sam.</p>
               <p>Strinjam se tu z gospodom Avbljem, ko pravi kakšen vzgled oziroma vzgib in v bistvu ne nazadnje sporočilo oddajajo slovenski javnosti. Jaz sem že, pred kratkim smo imeli eno sejo, sem razpravljal, da pravzaprav Vrhovno sodišče je že na več drugih področjih dalo jasna sporočila, da je Vrhovno sodišče malce drugačno oziroma neka svoja pravila igre in zakonitosti. Spomnimo se primera avtentične razlage, kako je odigralo svojo zgodbo. Jaz sem povedal, da je tukaj sicer potrebna diskusija, razprava ali je temu res tako, ali je potrebno spremeniti zakonodajo. Vrhovni sodnik je povedal samo eno stvar: Mi smo tu zato, da interpretiramo zakonodajo, pika.</p>
               <p>Vendar koraki, ki jih je Vrhovno sodišče v preteklosti delalo, seveda, so bila pa malce drugačna. Dajmo za začetek razčistiti eno stvar. Sodba ESČP ni bila usmerjena na obsodbo Vlade, niti na obsodbo zakonodajne veje oblasti, ampak samo na konkreten primer, v katerega se niti strokovno ne bom spuščal, ker je bil več ali manj tudi razložen iz več razpravljavcev, mislim več ljudi kot razpravljavcev, ne nazadnje tudi na široko v občilih jasno razložen. Ampak ena stvar je zelo jasna, če je ESČP ugotovil, da v neki določeni točki, seveda, ni bilo spoštovana pravica do pravične sodbe, jaz ne vem zakaj je potrebno še kaj komentirati. Zakaj se ni v takšnem primeru komentiralo še tudi v vseh ostalih primerih? Praviloma se jaz sicer držim ene, če boste sami pogledali tudi nazaj v preteklosti, boste videli, da stvari so v življenju vedno padle zaradi malenkosti, nikoli zaradi velikih zgodb. Sedaj se moramo mi samo še odločiti ali je to velika zgodba ali je to malenkost. Odvisno kako gledamo na stvar. Jaz bi rekel, poglejte, zaskrbljujoče je, če se spomnite izjave nekdanjega ustavnega sodnika dr. Cirila Ribičiča, ki je rekel, da je spor med najvišjima sodiščema že pred časom označil namreč za naslednji korak, to pa je, da je nenavadno oziroma je nenavaden, je prav toliko kot je bil podoben spor med Ustavnim sodiščem in sodiščem za človekove pravice v katerem bi bilo Ustavno sodišče užaljeno, ker je Evropsko sodišče odločilo drugače od njega. In točno to se je zgodilo na tem primeru. Tukaj se ne moremo pogovarjati in sprejemati dejstva, češ, da piar služba ni funkcionirala. In reči, jaz nisem vedel kaj se dogaja. Ampak je šlo sporočilo ven, potem ko je bilo že objavljeno smo ga pa prebrali in videli, ampak še to na podlagi reakcije, ker če ne bi bilo reakcije, kot je rekel gospod Avbelj, verjetno ne bi bilo nobene akcije. Pa danes lahko obračamo pa si razlagamo iz vseh možnih aspektov, to tako je. Naslednja stvar, ki se je zgodila, če vas spomnim, namreč ekscesi se povsod dogajajo. Jaz se strinjam, da situacija se je izboljšala na sodni veji oblasti, več primerov je obdelano, itn., skratka da ne govorim vse to kar je že nam znano, ampak problem je, da se na Vrhovnem sodišču nikoli nič ne zgodi. Spomnite se primer Zlobca, njegove trditve, kako je bil napaden, itn., bom tudi argumentiral zakaj je ta primer pomemben. In na koncu uidejo videoposnetki, kjer se slovenska javnost sooči z neko drugo realnostjo kot je bila predočena, in na koncu dobimo izjavo, češ da bomo proučili, skratka ne zgodi se nič, če skrajšam, karavana gre dalje. Slovenska javnost si lahko razloži to samo na en način, kaj nam pa morejo. Ampak zakaj nam vedno lahko, njim pa nikoli. Nikoli nihče za nič ne odgovarja, ker so to previsoki funkcionarji, ker je to, bom rekel, organ ki je nedotakljiv, ker se ne sme nobene stvari skomentirati in zakaj morajo vedno odgovarjati samo drugi. Namreč lastna samokritika na Vrhovnem sodišču je enaka nič. Vem, da to ni fino poslušati, ampak če se to ne bi zgodilo, do te razprave sploh ne bi prišlo. In verjamem, da do takšnih razprav tudi ne bi nikoli prihajajo, če bi bilo veliko tega notranjega samokritičnega nivoja toliko, da bi sami vrhovni sodniki ukrepali oziroma imeli neko svojevrstno čast, da bi rekli, tukaj sem šel pa čez, tukaj sem šel pa predaleč. To pa ni dostojno Vrhovnega sodišča. In na to opozarja pravna stroka, komu se bo kaj zgodilo. Zato je bila tudi ta reakcija. Dejstvo je, da škoda je bila že narejena, in če se prav spomnim, iz sporočila v resnici še vedno izhaja tisto, imamo svoje lastno mnenje in pravzaprav na tem mnenju še vedno ostaja, samo sporočilo je zdaj malo bolj bogato, s prvim delom spoštujemo, itn. To je vse kar se je zgodilo. Veste, problem je, da to ni problem samo tega predsednika Vrhovnega sodišča ali tega Vrhovnega sodišča. Saj v glavnem veste, ta stvar teče že leta in leta na isti način. Pride vsak nov predsednik, majhno se malo ene stvari zaradi javnosti malo popravijo, potem gredo pa naprej. Eni nikoli ne morejo priti do teh funkcij, drugi so pa, meni se zdi, jim je že v postelji položena v zibelko, da bodo nekoč tam sedeli.</p>
               <p>Zdaj, tisto kar se mi zdi še pomembno in vredno omeniti je, veste, Vrhovno sodišče ni kdorkoli. Mi imamo eno spoštovano institucijo v Republiki Sloveniji, ki se je reče SAZU in notri sedijo prav tako akademiki. Če bodo ti akademiki dali neko svoje mnenje in izjavo, se nobenemu ne bo nič zgodilo. Če pa Vrhovno sodišče da neko izjavo, kjer oni izražajo samo svoje mnenje na odločitev, ki jo je treba spoštovati, s tem pa hočejo povedati, da se s tem ne strinjajo, pa ima to seveda posledice. In tukaj v bran šibkejšemu dokler navaden državljan pove, da se s čim ne strinja, prav tako na nič ne bo učinkovalo in ne bo nobenih resnih posledic. Ko to uradno izreče inštitucija, Vrhovno sodišče, pa to pomeni, če seveda ni nobene reakcije, splošno družbeno sprejemljivo in to postane navada. Tudi ni vseeno, če to reče poslanec ali pa, če to reče navadni državljan. In tega se zavedamo. Meni je to kristalno jasno. Ampak jaz sem to dolžan povedati, zato ker smo poslanci predstavniki ljudstva in govorimo tudi to, kar mislijo ljudje.</p>
               <p>Gospod Florjančič, jaz vam bom zelo preprosto povedal. To, kar bi vam rekli navadni ljudje. Če nekdo gre na mašo, z vsem spoštovanjem do verske svobode v tej državi – in hvala bogu vam je nihče ne očita –, vendar vi niste samo do treh popoldne predsednik Vrhovnega sodišča. Ampak dajete ta vzgled in vtis nepristanosti tudi v svojem privatnem življenju. Ker ste »non-stop« pod medijem. Pred, bom rekel, ogledom oči. In če je to dovoljeno, potem je dovoljeno še kaj drugega. To pa je, da ima navaden državljan občutek, da ni pomemben videz nepristranosti. Pa vam verjamem, da ste lahko. In da je to vaša osebna človekova pravica in da tukaj ni kaj diskutirati. Vendar, ko ste navaden državljan. Vsaj ta videz nepristranosti, ker vemo vsi, o katerem primeru govorim, bi moral ostati. Ker ne verjamem, da se ob osmih zjutraj človek preklopi v drugo funkcijo in začne drugače razmišljati kot ob treh popoldne.</p>
               <p>V marsikateri državi, pravno urejeni, odgovorni ljudje se odločijo in sami prevzamejo neke konsekvence proti sebi. Jaz vas nikoli ne bom pozival, da vas je treba razrešiti. Ker sem bil sam večkrat predlagatelj, da je treba spremeniti našo zakonodajo tako – in Ustavo – da vrhovne sodnike bi moral imenovati in peljati postopke predsednik republike. To sem večkrat povedal. In s tem bi bila zakonodajna veja oblasti razbremenjena, da se na nek način vmešava v sodno vejo oblasti. In to velja tudi za sodnike in vse ostale. Vendar – vendar – to še ne pomeni, da danes tudi takšna ureditev, kot jo imamo, da pač ne povemo svojega.</p>
               <p>Kar se sklepov tiče, predsednik, jaz upam, da o 1. sklepu ne bomo glasovali, ker je jasno, da smo se seznanili, vidim pa, da je to navada, da te sklepe radi »tiščimo«, da smo se seznanili z nečim. Jaz mislim, da slovenska javnost gleda in spremlja mnenja, jim je jasno, da se seznanjamo s tem problemom. Kar se tiče 2. sklepa, ga bom pa podprl. Predsednik, na vas pa je, da se odločite. Ali je še primeren trenutek za sporočilo slovenski javnosti, da ima tudi Vrhovno sodišče svojo mejo kredibilnosti? Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala za vaš prispevek.</p>
               <p>Predlagam, da se držimo točk dnevnega reda. Zdaj, diskusijo o tem, o stvari verske svobode, verskih obredov – to je stvar osebne svobode in mislim, da ni to danes točka dnevnega reda.</p>
               <p>Gremo naprej, gospa Tina Heferle, izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala za besedo.</p>
               <p>Zdaj, glede na to, kar smo slišali v današnji razpravi, mislim, da smo glede tega sporočila Vrhovnega sodišča vsi bolj kot ne enotni. Po mojem mnenju je to sporočilo, ki je bilo dejansko povod za sklic današnje nujne seje, najmanj neprimerno in neodgovorno, če ne kaj drugega, in po mojem mnenju je vredno vsega obsojanja.</p>
               <p>Pa vendar menim, da zaradi takšnega sporočila še ne pomeni, da Slovenija kar »a priori« ne spoštuje sodb ESČP. Seveda ni mogoče spregledati nekaterih spornih ravnanj oziroma spornih ravnanj sodišč in prav je, da se do takšnih situacij tudi na tem odboru opredelimo in da o njih diskutiramo in razpravljamo. Tudi do te situacije spornega sporočila Vrhovnega sodišča. Zdaj, do kršitev človekovih pravic nedvomno prihaja in tudi tako kot je omenil prej dr. Avbelj, večina kršitev se nanaša na kršitev pravice do sojenja v razumnem roku. Strinjam se tudi s tem, da je izjemnega pomena tudi kršitev v zvezi z nesklicevanjem javnih obravnav pred Upravnim sodiščem, ampak za današnjo razpravo ne želim biti preveč konkretna. Hierarhija pravnih aktov v slovenskem pravnem redu je zelo jasna in dejstvo je, da smo en del svojih suverenih pravic s 3.a členom Ustave prenesli, zato je tudi dejstvo, da je treba sodbe Evropskega sodišča za človekove pravice spoštovati, tako kot smo danes že slišali, je spoštovanje sodnih odločb eden od temeljev pravne države in tukaj mislim, da ni prostora za kakršnokoli drugačno interpretacijo. Če pa že misli sodstvo, da je potrebno posamezne sodbe komentirati oziroma ali pa strokovna javnost ali kdorkoli drug, da se odzove na takšne ali drugačne pravne situacije, pa to vsekakor ni pravo orodje takšno sporočanje preko spletne strani sodišča, ampak je za to primerna nekakšna strokovna razprava na drugi ravni. Zato se tukaj strinjam s poslancem gospodom Möderndorferjem, ni enako, če takšno sporočilo napiše navadni državljan ali pa, če takšno sporočilo preberemo na spletni strani Vrhovnega sodišča. Zdaj, ali je dovolj neka distanca Vrhovnega sodišča zdaj postfestum od te situacije, je stvar presoje vsakega posameznika. Po mojem mnenju ne, ampak je to stvar notranje presoje oziroma sodišča. Tudi jaz se strinjam s tem, da se ponovno prouči veljavno zakonsko ureditev pri načinu izvrševanja odločb Evropskega sodišča za človekove pravice in tudi pozdravljamo današnji predlog sklepa, zato bom sama glasovala za.</p>
               <p>Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala.</p>
               <p>Naslednja prijavljena k razpravi je gospa Anja Bah Žibert. Izvolite.</p>
            </sp>
            <sp who="BahŽibertAnja">
               <speaker>ANJA BAH ŽIBERT (PS SDS):</speaker>
               <p>Hvala lepa predsedujoči za besedo.</p>
               <p>Jaz bom začela nekoliko drugače. Mogoče zelo posplošeno ali pa s strani navadnega državljana. Veste, vaše ravnanje Vrhovnega sodišča o tej zadevi je približno takšno kot bi, ne vem, obsojeni državljan rekel po sodbi, kjer je bil spoznan za krivega, joj malo sem se zmotil, se opravičujem, in zadeva bi bila zaključena. Ampak seveda ne bi bil obsojen, ker se je malo zmotil. Bil je mogoče preveč površen. Tako nekako si ljudje to razlagajo. Zakaj? Mislim, da ta zapis na spletni strani ne gre samo za spodrsljaj, ampak gre za mnogo globlje sporočilo in iz tiste globine moramo izhajati. Zdaj, jaz sem po tem zapisu čakala, predsednik vrhovnega sodišča na vaše komentarje. Bil ste tudi v Odmevih. Povedati moram, da me je polivalo. Vi niste v celem času kar ste nastopil, povedal enega pravega argumenta v prid tega, zakaj se je to zgodilo. Zgolj neka piarovska napaka, kar je smešno. To ni bila piarovska napaka. Poglejte, kdor to govori, se dela norce iz državljank in državljanov te države. To je bilo namerno in v bistvu je bila ena sama želja, počakati ali sploh bo reakcija na to. Kajti, če reakcije ne bi bilo, bi to postal nek standard in to je problem. Nekdo na Vrhovnem sodišču dejansko tako misli. Če te osebe ne znate poimenovati ali pa nočete poimenovati sami, potem morate vi prevzeti to odgovornost namesto nje. Vi se meni poskušate malo nasmejati, ampak to ni stvar posmeha, to so resne stvari. To so tako zelo resne stvari, da zamajajo ne samo naš mednarodni ugled, ampak je zopet zamajalo prepričanje v ljudi, da je naše pravosodje ne samo problematično, ampak da imamo hude probleme in da imamo tam očitno na najvišjih mestih ljudi, ki tam nimajo kaj iskati, ker je za njih očitno, ne vem, Evropsko sodišče za človekove pravice nebodigatreba in pač podira neko vašo hierarhijo, neki vaš način razmišljanja in seveda nad vami ni drugega kot modro nebo. Vi velikokrat omenjate, ko gre za te nizke odstotke, ko ljudje ocenjujejo kakšno zaupanje imajo v delo sodišč zelo radi potegnete vzporednico z Državnim zborom. Ja, lahko jo vlečete, ampak poglejte, poslanke in poslanci za svoja dejanja odgovarjamo če ne neposredno, ko se zgodijo pa vsaj vsake štiri leta oziroma če so predčasne volitve tudi prej s tem, da se postavimo državljankam in državljanu in odločijo o našem delu. Takrat pač vemo ali smo naredili tisto, kar so od nas zahtevali ali ne. Pri vas pa enostavno nekdo pride na televizijo in reče zadeva je malo bila nerodna, nismo zadeve pogledali in tako pač je in s tem se za nekatere, kar mislim, da se bo zadeva zaključila. Ne more se končati tukaj. Jaz se pač seveda s sklepom absolutno predsedujoči strinjam, ampak jaz vseeno res pričakujem odgovorno s strani Vrhovnega sodišča tudi zato, da bodo ljudje dobili vsaj neko zaupanje in rekli nekdo pa vendarle v tej državi za svoja dejanja odgovarja, kar se tiče sodišč. V tem primeru tega ni bilo. Tudi jaz mislim, da je samo ministrstvo tukaj zelo ohlapno. Tudi ministrstvo tako bi rekla nežno na te zadeve gleda. Tukaj res ni prostora za nobene nežnosti. Bilo je rečeno saj vsi delamo napake, lahko se zgodi. Ja, ja, že, že samo Slovenija je, kar se tiče kršitev človekovih pravic na samem vrhu to pomeni, da je nekaj drugega narobe, ker sicer bi bili v nekem povprečju in bi pač zadeve pogledali iz širše perspektive in bi rekli poglejte v vsaki državi se zgodijo kršitve, ampak mi smo na samem vrhu in ko naredimo še takšno neumnost, potem rečemo in se izgovarjamo na neki piarovski zapis, kar to sploh ni, takšno je mnenje, spoštovani. To ni slučajno. Seveda se bom strinjala s prej izrečenim s strani gospoda Avblja, ko je povedal, da beseda ni samo sodna veja oblasti takšna, ko pač spoštuje včasih samo tisto, kar se jim zdi v redu ali pa bom rekla, če je ta pravo mnenje. Temu smo priča tudi, ko gre za mnenje izvršilne veje oblasti in potem posledično zakonodajne. Mi imamo odločbe Ustavnega sodišča, ker seveda, ker ni ta prava, ker se gre potem čigava je in kdo jo v bistvu v javnosti podpira tega enostavno ne spoštujemo, kar tako, se odločimo in odločitev Ustavnega sodišča kratko malo ne spoštujemo in iščemo izgovore, način in poti kako izigrati odločitev Ustavnega sodišča tudi na načine, da se spreminja Ustava Republike Slovenije. Si predstavljate, da vsak državljan začne s postopkom spremembe Ustave Republike Slovenije, ko vidi, da nekaj ni odločeno tako kot je njemu všeč. To pa je ne samo izigravanje, to je pa izkoriščanje zakonodajne veje oblasti. In tukaj seveda imamo zelo, ne samo zgrešene, ampak bom rekla vrednostno popolnoma neumesne odločitve, ki si jih pač kot država in kot posamezniki ne bi smeli privoščiti, predvsem ko govorim v luči do državljank in državljanov Republike Slovenije. Tudi danes, spoštovani predsednik Vrhovnega sodišča, v svoji izjavi niste povedali veliko kot to, da je pač problem neka zakonodaja in tako naprej. Poglejte, jaz mislim, da odgovorno Vrhovno sodišče bi delovalo tako, da ko pride do ene odločitve Evropskega sodišča za človekove pravice, ko gre za kršitve se v bistvu podobnih odločitev z isto vsebino ne bi smelo dogajati več. In bi morali vi zaropotati tudi v primerjavi do zakonodajne veje oblasti, če je res tam problem, in stresti sistem na tak način, da do podobnih odločitev z isto vsebino praktično ne bi smelo biti več. Ne pa, da se nam nekatere stvari dobesedno ponavljajo in nihče ne naredi nič. Ne vem, odločitve zaradi kršenje človekovih pravice zaradi sojenja v nerazumnem roku, mislim, to enostavno bi morali že počasi spraviti pod preprogo in zadeve uštimati tako, da stvar funkcionira in se nam to ne bi smelo več dogajati. Tukaj smo omenjali, ne vem, upravno sodišče, ne vem, podobne odločbe so že bile in se nam spet to zgodi. To je pač ponavljanje napak oziroma posmeh, poglejte, saj itak se ne bo nobenemu nič zgodilo, država bo plačala, davkoplačevalci bodo plačali, mi pa gremo naprej po sistemu, se opravičujemo, nekoliko nerodni smo pri svojem delu. Pa tukaj ne gre za nerodnost. Tukaj gre za najvišje sodišče in takšen zapis si pač nihče ne more privoščiti. Kajti, če bodo državljani še zaupanje v to izgubili, da bodo dobili stvari na nivoju Evropskega sodišča za človekove pravice, potem pa našli na spletni strani neko tolmačenje, češ, za nas ta odločitev ni prepričljiva, ja, pa dajte povedati, kaj jim sploh še ostane. Saj nismo tukaj zaradi nas samih, ampak smo zaradi ljudi vsi na svojih funkcijah, tako vi kot mi. Tukaj ne gre za neko osebno funkcijo in za to, da ima nekdo primat na nekem področju. Ampak gre za to, da delamo v korist te države, pa ne nazadnje tudi državljanov Evrope, kajti to vidijo, spoštovani, pa kaj si mislijo v eni Sloveniji. Saj smo vsi skupaj Evropejci in državljani Evrope. Mi pa res, ne vem, kot ena banana republika si privoščimo take stvari, potem pa, da bi nekdo prevzel odgovornost, se sklicujete na nek piarovski zapis. Noben piarovec, spoštovani, ne bo napisal eno tako zadevo na podlagi svojega lastnega prepričanja. To ni res. Vsak dobi usmeritve in natančno se ve, da si zadeve tudi pogleda. Če se pa ni, je pa treba odgovornega poklicati na odgovornost in prevzeti odgovornost, ker to ne gre za majhno napako, kot sem rekla. To gre za pojmovanje najvišjih odločitev, spoštovani. In jaz bi pač pričakovala, saj zakonodajna veja oblasti se je odzvala s sklicem te seje, strokovna javnost se je odzvala, ampak sedaj je na potezi Vrhovno sodišče. Pri tem ne more ostati. In jaz sem danes pričakovala nek ukrep z vaše strani, res, da boste pač povzeli neko odgovornost, podali svoje mnenje kdo, kaj, kako, na kakšen način, ampak tega ni. Sedaj pač tukaj bo ena seja, poslanci se bodo malo razburjali,</p>
               <p>Tudi danes, spoštovani predsednik Vrhovnega sodišča, v svoji izjavi niste povedali veliko kot to, da je pač problem neka zakonodaja in tako naprej. Poglejte, jaz mislim, da odgovorno Vrhovno sodišče bi delovalo tako, da ko pride do ene odločitve Evropskega sodišča za človekove pravice, ko gre za kršitve se v bistvu podobnih odločitev z isto vsebino ne bi smelo dogajati več. In bi morali vi zaropotati tudi v primerjavi do zakonodajne veje oblasti, če je res tam problem, in stresti sistem na tak način, da do podobnih odločitev z isto vsebino praktično ne bi smelo biti več. Ne pa, da se nam nekatere stvari dobesedno ponavljajo in nihče ne naredi nič. Ne vem, odločitve zaradi kršenje človekovih pravice zaradi sojenja v nerazumnem roku, mislim, to enostavno bi morali že počasi spraviti pod preprogo in zadeve uštimati tako, da stvar funkcionira in se nam to ne bi smelo več dogajati. Tukaj smo omenjali, ne vem, upravno sodišče, ne vem, podobne odločbe so že bile in se nam spet to zgodi. To je pač ponavljanje napak oziroma posmeh, poglejte, saj itak se ne bo nobenemu nič zgodilo, država bo plačala, davkoplačevalci bodo plačali, mi pa gremo naprej po sistemu, se opravičujemo, nekoliko nerodni smo pri svojem delu. Pa tukaj ne gre za nerodnost. Tukaj gre za najvišje sodišče in takšen zapis si pač nihče ne more privoščiti. Kajti, če bodo državljani še zaupanje v to izgubili, da bodo dobili stvari na nivoju Evropskega sodišča za človekove pravice, potem pa našli na spletni strani neko tolmačenje, češ, za nas ta odločitev ni prepričljiva, ja, pa dajte povedati, kaj jim sploh še ostane. Saj nismo tukaj zaradi nas samih, ampak smo zaradi ljudi vsi na svojih funkcijah, tako vi kot mi. Tukaj ne gre za neko osebno funkcijo in za to, da ima nekdo primat na nekem področju. Ampak gre za to, da delamo v korist te države, pa ne nazadnje tudi državljanov Evrope, kajti to vidijo, spoštovani, pa kaj si mislijo v eni Sloveniji. Saj smo vsi skupaj Evropejci in državljani Evrope. Mi pa res, ne vem, kot ena banana republika si privoščimo take stvari, potem pa, da bi nekdo prevzel odgovornost, se sklicujete na nek piarovski zapis. Noben piarovec, spoštovani, ne bo napisal eno tako zadevo na podlagi svojega lastnega prepričanja. To ni res. Vsak dobi usmeritve in natančno se ve, da si zadeve tudi pogleda. Če se pa ni, je pa treba odgovornega poklicati na odgovornost in prevzeti odgovornost, ker to ne gre za majhno napako, kot sem rekla. To gre za pojmovanje najvišjih odločitev, spoštovani. In jaz bi pač pričakovala, saj zakonodajna veja oblasti se je odzvala s sklicem te seje, strokovna javnost se je odzvala, ampak sedaj je na potezi Vrhovno sodišče. Pri tem ne more ostati. In jaz sem danes pričakovala nek ukrep z vaše strani, res, da boste pač povzeli neko odgovornost, podali svoje mnenje kdo, kaj, kako, na kakšen način, ampak tega ni. Sedaj pač tukaj bo ena seja, poslanci se bodo malo razburjali,</p>
               <p> mi bomo malo poslušali, v eno uho notri, iz drugega ven in gremo naprej. Ne, ne moremo iti naprej, spoštovani. Pa ne zaradi nas, ampak zaradi državljanov. Pa veste, kakšno sporočilo je to za njih bilo. Komu še lahko potem sploh zaupajo. Mi tonemo s takimi stvarmi, mi ne izboljšujemo stanja. Potem pa na sejah o delu sodišč poslušamo, kako boste piarovsko okrepili delo sodišč, zato da bodo ljudje imeli drugačno percepcijo. In kako bodo posamezne zloženke pripomogle k temu, da bo percepcija državljanov drugačna. Glejte, en takšen zapis <gap n="..."/> Pa ni ga piarja, pa ni piar strokovnjakov, ki bo spremenilo mnenje državljanov. In škoda vsakega evra, ki ga tja notri namenjate. Delajte pošteno. Delajte tako, kot pravijo mednarodni akti, kot pravi Ustava Republike Slovenije – pa se bo tudi ta percepcija spremenila.</p>
               <p>Jaz še vedno čakam, predsednik Vrhovnega sodišča, na vašo odločitev in to, da boste vendarle podali neko konkretno rešitev oziroma prevzeli konkretno odgovornost. Tako pač si ne predstavljam delovanja te države, da je vedno – veste, tako kot imamo sedaj ministra, ki pač grozi ljudem, potem pa reče: »Se opravičujem.« In se za nekatere smatra, da je zadeva zaključena. Ja, potem pa razpustimo sodišča pa se bomo vsi samo še opravičevali. Pa bo tako vse v redu. Ker smo se opravičili. Zame je to problem. Ne samo pri vas. Kot rečeno, iz ene veje se to prenaša na drugo in obratno. Tako kot si minister ne more tega privoščiti – in tudi pričakujem odgovornost njegovo, jo pričakujem in tukaj javno povem – tako si tudi sodišče ne more tega privoščiti. In če bodo vsi v tej državi prevzeli odgovornost, takrat se bo pa percepcija ljudi in vera v ljudi zagotovo spremenila. Dokler pa bomo iskali samo neke razloge, ki so minimalni ali pa hočejo stvar minimalizirati, potem seveda bomo ves čas v začaranem krogu, sistemsko pa bomo tonili. Ker pač demokratični standardi so jasni. Neodvisno sodstvo, zakonodajna veja oblasti, ki spoštuje človekove pravice in deluje v skladu pač s tem, kaj se od njih pričakuje in seveda tudi izvršilna veja oblasti, ki stvari potem nekako vodi. Drugače je vse zaman. Vsa poročila, vsi zapisi, vse je zaman, če ne bomo v tej držav začeli prevzemati odgovornosti.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala.</p>
               <p>Naslednji prijavljen k razpravi je gospod Dejan Kaloh. Izvolite.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednik, najlepša hvala za besedo.</p>
               <p>Pozdravljeni, vsi prisotni, tudi tisti, ki nas gledate za malimi zasloni – če se seja seveda prenaša.</p>
               <p>Zdaj, dajmo na začetku stvari poimenovati s pravim imenom v kontekstu tega, v navednicah, nesrečnega sporočila. Zdaj, šlo je za fiasko Vrhovnega sodišča, jaz bi dodal – tudi za škandal. Zdaj, kolegica spoštovana, Anja, je govorila o percepciji javnosti. Ampak tudi percepcija vsaj dela vrhovnih sodnikov, ki so se ogradili od te izjave, kaže na to, da, se pravi, se smatra, da se Vrhovno sodišče na nek način upira izvrševanju sodb Evropskega sodišča za človekove pravice, kar je dejansko zelo, zelo zaskrbljujoče.</p>
               <p>Govorilo se je tudi, da je šlo zgolj za napačno interpretacijo. Mislim, lepo vas prosim – že slovenska Ustava jasno določa na podlagi 8. člena, da je potrebno izvrševati sodbe Evropskega sodišča. Tako da – se pravi, če še je to zgolj za en piarovski spodrsljaj šlo pri tej izjavi napačne interpretacije, potem res imate resno težavo pri vaših piarovcih. Ampak jaz tudi, tako kot kolegica, mislim, da to ni tako.</p>
               <p>Če si bolj podrobno pogledamo - bolj podrobno pogledamo tisto izjavo - spoštovani doktor Avbelj jo je že omenjal, jaz sem tu sicer pri svoji observaciji opazil, da v bistvu sta bila tukaj dva pogoja navedena, da odločitve sodišč upoštevajo in jih tam prvič, kjer je to potrebno, vključuje svoje delo, se pravi, po nekih svojih subjektivnih kriterijih. Zdaj je vprašanje kdo te kriterije postavlja. In drugič, da pa spoštuje tiste odločbe, ki pa zdaj jih vendarle prepričajo s to argumentacijo. Se pravi, kar dva pogoja sem tukaj zasledil, ki jih Vrhovno sodišče preko svojega sporočila javnosti pogojuje, da šele takrat bodo tiste sodbe to dejansko izvršili. Zdaj, s takšnim ravnanjem se seveda nezaupanje, nezaupanje v naše sodstvo se dodatno poglablja ob že siceršnjem. Danes smo slišali tudi, da je nekje čez 300 uspešnih sodb. Mislim, da je to kar serijska uspešnost sodb na ESČP in če potegnemo sklep, torej Slovensko sodišče serijsko krši evropsko konvencijo o človekovih pravicah in temeljnih svoboščinah. Še en zelo zaskrbljujoč podatek. Zdaj pa, če gremo pa čisto tehnično, danes smo slišali da, ne verjamem, jaz se s tem strinjam, da za to objavo stoji kar nekdo, nek fantomski piarovec. Poglejte, mislim jaz sem v svojem novinarski karieri sem tudi urejal kakšen portal. Zdaj se ve kdo zapise objavlja, ve se kdo urednikuje na takem portalu, se pravi, kdo avtorizira te objave in pa tretjič, kdo vse ima dostop do portala v tem primeru, do portala Vrhovnega sodišča. In če poznam odgovore na to vprašanje, ni potem težko detektirati kdo je takšno izjavo, po mojem prepričanju, škandalozno objavil. Zdaj, nekateri mediji sicer že pišejo, da bi lahko za to objavo stal tudi kakšen vrhovni sodnik, ki bo to naredil iz neke užaljenosti, ker je ESČP kdaj v njegovo sodbo, če rečem v navednicah, povozilo, tako da mislim, da tukaj vas pa vseeno ni toliko, da do tega, oseb ali pa oseb, ki stojijo za tem sporočilom ne bi prišli. Jaz pravim, verjetno res ne gre za piarovski zdrs, gre za neko jasno izraženo mnenje. Bojim se, da res, da ni kakšnega sodnika, ker potem kaže na neko sistemsko zgodbo, ki pa je dejansko obupna.</p>
               <p>Zdaj, vsi mi delamo napake, je bilo rečeno, ampak že francoski mislec, filozof, pisatelj je dejal, Voltaira seveda imam v mislih, da ni sramota spremeniti slabih sodb, sramota je take slabe sodbe izdati in za njimi stati in vztrajati pri njih. Tako da, kdo stoji torej za to škandalozno izjavo, naj si k srcu vzame Voltaira in pristojni na čelu z gospodom Florjančičem pa naj detektirajo, naj izbeza na plano osebo oziroma osebe, ki stojijo za tem, kajti meče ta skupina ljudi dejansko slabo luč na celotno sodstvo in upam, da bo res nekdo za to odgovarjal, ker se res lahko bojimo kaj bo v tej naši ljudi državi se še dogajalo naprej, če Vrhovno sodišče kot neka avtoriteta sodna in seveda vrhovno, sodna institucija, dopušča. In ne morete se potem, gospod Florjančič, distancirati od te izjave, se pa pira vaš oddelek, ki ga je včasih vodil državni sekretar <stage>/ nerazumljivo/</stage> je vendarle del vaše hiše. Dajte to na nek način urediti najprej v svoji hiši, da potem ne izgleda potem tudi v očeh javnosti tekanje gospoda predsednika do predsednika države in nazaj, potem spet neka ponesrečena sporočila dali za interpretacijo, tako da, prvo pri sebi pomesti, potem pa mogoče kazati na druge, kot je bilo danes tudi rečeno, na zakonodajno vejo oblasti.</p>
               <p>Toliko. Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala.</p>
               <p>Naslednja prijavljena k razpravi je gospa Maša Kociper.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Hvala lepa gospod predsednik.</p>
               <p>Jaz si ne morem pomagati. Dve uri že poslušam to sejo in kdor vsaj malo spremlja to področje in delo tega parlamenta, pa tudi če ne, seveda z ironijo posluša kako SDS kriči in prosi naj se spoštuje sodbe sodišč in spoštuje pravosodje. Mislim, to je res ironija brez primere. Stranka, ki je organizirala pohode okrog sodišč pod mojo pisarno vsak teden enkrat, so s transparenti hodili, kričali o krivosodju in o tem kako se določenih sodb ni za spoštovati, prižigala sveče, imela zborovanja pred sodiščem, itn., zdaj s trpečim glasom poziva naj vendar razumemo državljane, ki jih je pa to piar sporočilo pa pripeljalo do konca. Ker državljane pa to piar sporočilo, sedaj je pa konec zaupanja v pravosodje zaradi tega piar sporočila, pri čemer leta in leta sistematično spodbijate zaupanje v pravosodje z izrednimi sejami, z napadi, z diskreditacijami in tako naprej. In zato sem izjemno nervozna vsakič ko sodstvo ali pravosodje komunicira, da politika niža ugled sodstva in pravosodja. Ne politika, določena veja politike, določena stranka sistematično leta in leta niža ugled pravosodja. In to, da so sedaj državljani prebrali to argumentacijo, sedaj so pa čisto gotovi in so popolnoma izgubili zaupanje v pravosodje, ne mi govoriti. Povprečen državljan tega ni videl in tudi če je videl, temu ni dal takega pomena.</p>
               <p>Jaz se seveda, malo pa poznam, nekaj let sem le delala na sodišču, poznam zadeve, ne morem izogniti občutku, mislim, da ne me vara, da gre tukaj za politični spopad znotraj sodstva. Politični spopad znotraj sodstva je to. Upam, da je to jasno. V tem spopadu pač so neke kolateralne žrtve, nek triger je bil, ki je ta spopad lahko spet pripeljal do nekega ekscesa, ampak tu gre za spopad znotraj Vrhovnega sodišča. In ob vsem spoštovanju do pravnih strokovnjakov, sama, če me kdo pozna, veste, da sem izjemno naklonjena temu, da se strokovnjaki oglasijo, da povedo svoje mnenje, oni imajo morda več pregleda, več časa, več dostopa, da spremljajo delovanje določenega področja. Ampak zanimivo, da se nekateri strokovnjaki pa oglasijo samo ob določenih temah, ki so zanimive samo za določeno opcijo. In potem jaz, oprostite, ker sem tako grozna, izgubim spoštovanje in občutek verodostojnosti besed tega strokovnjaka. Ker nek strokovnjak pravni bi se moral oglasiti ob ekscesih ali pa problemih ne glede na to, kateri politični opciji je ta problem všeč, ne glede na to. In seveda izvajanje gospoda Avblja je bilo izjemno prepričljivo, zelo zanimivo. Jaz sem mu z velikim zanimanjem prisluhnila, ampak ob tem slabem občutku zakaj vedno samo, ko gre za te vrste zadev, zakaj ne tudi drugače. Recimo, takrat kot je ta ista stranka kričala krivosodje, zažigala sveče, blokirala izhod sodnikom iz sodišča in tako naprej, recimo. To mimogrede.</p>
               <p>Glede konkretne zadeve, glede konkretnega piar sporočila, ja ta začetek je zelo nerodno zapisan. In seveda kdor je hotel ga je lahko interpretiral tako, kot ga je in tudi težko bi se ga drugače interpretiralo, se strinjam. V nadaljevanju jaz s to argumentacijo nimam večjega problema. Problem imam s tem, ko določeni poslanci začnejo vpiti, da je pa zaskrbljujoče, da del sodnikov na Vrhovnem sodišču očitno razmišlja na ta način. In to je bilo večkrat ponovljeno s strani različnih poslancev. Nekdo očitno tako misli, nekdo očitno tako razmišlja. Če nekdo na Vrhovnem sodišču razmišlja s svojo glavo se meni, kot predstavnici liberalne stranke, ne zdi to noben problem. In če nekdo problematizira to sodbo Evropskega sodišča po vsebini, potem jaz s tem nimam problema. In to ne pomeni, da pozivam, da se sodbe sodišč ne upoštevajo. Od nekdaj jaz pa striktno pozivam, da se sodbe sodišč upoštevajo. Ker če pogledamo vsebino zame je lahko to tudi res določene vrste problem, ne poznam prakse Evropskega sodišča, gospod pravnik ima čas študirati, je to tudi njegovo delo, jaz pri svojem delu nimam ne časa, ne potrebe, da sodbe tega sodišča študiram, tako da moramo zaupati njegovim besedam. Če pravi, da obstaja praksa Evropskega sodišča, ki je na tem vprašanju jasna, moram reči, da sem jaz kot pravnica, odvetnica zelo presenečena. Se pravi, kot razumem obstaja praksa Evropskega sodišča za človekove pravice, da morajo sodišča tudi v takšnih zadevah kot je pritožbeno odločanje glede izrečene denarne kazni v postopku po zakonu o preprečevanju omejevanja konkurence imeti javno obravnavo. Ker tukaj ne gre za noben kazenski postopek, kaznovalni postopek, varovanje človekovih pravic, nič od tega za ljudi, ki nas poslušajo in ne vejo točno o čem govorimo. Gre za postopek s področja konkurenčnega prava, zatrjevana je kršitev konkurenčnega prava.</p>
               <p>Gre za argumentacijo, da je PROPLUS pri tem postopku oviral delovanje organov, ki so preverjali to področje, da jim ni dovolil dostopa in tako naprej. Dobili so kazen, se nanjo pritožili in bile so obravnave, kot je to po našem zakonu tudi do - napisan je - je Ustavno sodišče pač odločilo.</p>
               <p>Tako kot je tudi pisalo v tem sporočilu: Navedeni zakon jasno določa, da sodišče praviloma odloča brez obravnave. Takšnemu stališču Vrhovnega sodišča je pritrdilo tudi Ustavno sodišče. Tako da bom zelo vesela, ker tukaj vam pa popolnoma zaupam, le mi boste potrdili, da je pa zdaj stališče Evropskega sodišča, da se tudi pri takih vrstah odločanj, ne, o denarnih kaznih, mora glavna obravnava izvesti. To potem velja tudi za vsa odločanja v pravnih postopkih. Verjetno, predvidevam. Da ne omenjam, da se pod vprašanje postavi vso odločanje Vrhovnih sodišč.</p>
               <p>Kaj pa tam, ko gre za resna vprašanja? Pa kar brez obravnav? Senatno odločanje. Saj to pa vse - celo našo - sodni sistem na glavo postavi.</p>
               <p>Jaz sem absolutno za to, da se sodbe Evropskega sodišča spoštujejo, da se razumemo. Samo potem imamo pa veliko zakonodaje spremeniti. Procesne je kar precej bi rekla. Celo in zelo na hitro. Ne vem.</p>
               <p>Se pravi, temu občutku, da gre tukaj za enko obračunavanje znotraj sodstva se ne moram izogniti. Kot rečeno, zelo me moti, da se zdaj ne dovoli sodnikom, da razmišljajo drugače, kot misli nekdo, da je prav razmišljati in, ker sem hotela še povedati je, da se mi zdi, da je tudi vse to, kdo je odgovoren za to sporočilo - neko politično preigravanje. Kdo je odgovoren za to, da je to sporočilo šlo v javnost je popolnoma jasno in to vsi veste. Odgovoren je predsednik Vrhovnega sodišča. Ne glede na to, kdo je napisal to sporočilo, kdo je šef oddelka PR. Odgovoren je predsednik Vrhovnega sodišča.</p>
               <p>Pet let sem bila med drugim predstavnica za odnose z javnostmi na največjem sodišču v državi takrat. Eno sporočilo ni šlo ven, brez da ga en sodnik ni pogledal. In če je šlo za take vrste sporočila, ga je vedno pregledal predsednik sodišča. Tako, da če niste hoteli to tako direktno reči, pač, jaz zdaj rečem, a ne.</p>
               <p>Ali mislim, da mora predsednik Vrhovnega sodišča zato odstopiti? Ne. Jaz mislim, da ne. Jaz mislim, da so jasno povedali, da se sodbe spoštujejo. Jaz mislim, da so se celo opravičili in jaz mislim, da vsi veste, da tudi kandidati za predsednik Vrhovnega sodišča ne stojijo v vrsti v tej državi.</p>
               <p>Tudi zaradi diskreditacij, ki so jih deležni oni in mi vsi, ki upamo se postaviti in dvigni glavo in kaj povedati. Je bila napaka? Je bila. Je treba kaj spremeniti? Je treba. Je treba zdaj spet nekoga, ne vem, pred zid postaviti, pa ustreliti, pa se ne strinjam.</p>
               <p>Tako, da zaključujem samo z enim žalostnim spoznanjem, da smo očitno ne samo na nivoju osnovne - ustavnega sodišča, ampak tudi na nivoju Vrhovnega sodišča, kar nekako kot družba sprejeli dejstvo, da so eni sodniki politično opredeljeni in da vemo, kako so politično opredeljeni, drugi pa ne. Morda se ustavni sodniki temu opredeljevanju zaradi narave vprašanj s katerimi se soočajo zaradi tega, ker odločajo o vrednotah in tako naprej, pravnih načelih na najvišji ravni, temu ne morejo izogniti. Da smo pa zdaj že tako daleč, da jaz in nekaj ljudi, ki spremljam to področje, točno vemo kam določeni vrhovni sodniki politično gledajo - za drugo stran manj vem, to je zanimivo ne, za ene točno vemo, za eno stran, za drugo stran pa nismo čisto sigurni. In da potem neke stvari pridejo ven ravno v korelaciji z nekimi nesoglasji, ki v tem smislu obstajajo to je pa že preveč naključij, po mojem mnenju. Absolutno je potrebno sodbe sodišč spoštovati. Absolutno je treba zakonodajo, če je tako prilagoditi. Tukaj me res zanima kako je s tem. Absolutno se sprašujem kaj je delalo naše pravobranilstvo v tej zadevi, da ni znalo obrazložiti kakšni so naši sodni postopki, ne poznam zadeve dovolj dobro, da bi lahko na to odgovorila. Absolutno sem za to, da se sodstvo ne zlorablja v politične namene.</p>
               <p>Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Hvala.</p>
               <p>Preden dam besedo naprej bi eden komentar dal. Tukaj 26. 10. je tako imenovana pravna stroka podala sporočilo za javnost pod katero je podpisanih preko 20 uglednih pravnih strokovnjakov in tokrat je bila pravna stroka enotna različnih nadzorov, ki so glasili. Naj samo omenim gospod Krivic, Ribičič, Teršek, <stage>/ nerazumljivo/</stage>. Se pravi, ni šlo v tem primeru samo za kot ste namigovali na gospoda Avblja gospa Kociper, ampak je bila pravna stroka resnično enotna v tem protestu zoper odločitve Vrhovnega sodišča. In iz tega vidika sem kot predsednik odbora sklical omenjeno sejo na kateri danes razpravljamo o problematiko.</p>
               <p>Postopkovno?</p>
               <p>Izvolite.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Predsednik, kaj je ta vaš komentar? Ali je to razprava, kaj je to? To je prva stvar. To je sedaj že bilo nekajkrat, nič hudega. Ampak dajte sedaj je bilo že parkrat ali se prijavite k razpravi, vi vedno lahko preskočite razpravljavce in razpravljate<gap n="..."/>
               </p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Kakšen je postopkovni predlog, ki ga imate?</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Moj postopkovni predlog je, da v bodoče, kadar želite razpravljati se prijavite k razpravi ne pa, da s komentarji odgovarjate na mojo razpravo. Nikakor nisem hotela reči, da je bilo tokrat politično pogojeno, ampak da se nekateri vedno javijo samo, kadar je to določeni politični stroki ustreza.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Poslovnik je zelo jasen. Predlagatelj točke dnevnega reda se prijavi k razpravi z dvigom roke, kadar ima besedo in sedaj sem se jaz prijavil k razpravi.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>A tako?</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Hvala za vaše pojasnilo.</p>
               <p>Sedaj pa najprej odgovori na vsa zastavljena vprašanja, ki so bila. Ima besedo predsednik Vrhovnega sodišča.</p>
               <p>Izvolite.</p>
            </sp>
            <sp who="FlorjančičDamijan">
               <speaker>MAG. DAMIJAN FLORJANČIČ:</speaker>
               <p>Hvala za besedo.</p>
               <p>Se opravičujem, ker jaz bom moral, zaradi drugih obveznosti res, potem oditi in sem sporočil to tudi že v naprej, da do 11. ure bom lahko tukaj prisoten.</p>
               <p>Na začetku bi jaz vseeno izpostavil to, da kolikor sem razumel dnevni red ni bila tema pravzaprav obravnavanje sporočila Vrhovnega sodišča, ki je bilo umaknjeno, ker razumem in tako je bilo tudi sporočeno, da je bilo umaknjeno in tudi ne, da se bo tukaj obravnavalo mene osebno ali pa razmerje znotraj Vrhovnega sodišča. Znotraj Vrhovnega sodišča smo imeli v zvezi z umaknjenim sporočilom že razpravo in jo bomo nadaljevali in je to tudi zapisano v naših internih aktih, kjer smo to zadevo tudi na ta način obelodanili ali šli naprej v interni razpravi. Neko se mi zdi, da je primerno in prav, da se pusti to razpravo kako je do tega sporočila prišlo in kakšne nadaljnje korake bomo naredili. Nam samim, saj je to naš sporočilo bilo je bilo z naše strani umaknjeno in še enkrat poudarim tudi uradno z mojim podpisom umaknjeno. Bolj kot takoj jaz pravzaprav nisem mogel povedati svoje odgovornosti in zavedanja svoje odgovornosti, ker imam tukaj v objektivnem smislu. Drugače pa povem to, da tako pri tem sporočilu kot tudi pri vseh ostalih je vedno bil moj princip tak, da 100 % zaupam Vrhovnim sodnikom, ki sestavljajo posamezna sporočila, ker jaz nisem strokovnjak, da bi lahko nadziral niti ni to moja funkcija, da bi jaz nadziral razmišljanja in stališča drugih sodnikov še posebej ne s tistih pravnih področjih, na katerih jaz nisem doma. Tako je tudi v tem sporočilu bilo ravnalo enako kot v vseh drugih. Kako se je to sporočilo oblikovalo to je pa naša interna zadeva, ki jo bomo lahko tudi interno dorekli tako kakor mislimo, da je prav. Bom rekel, še enkrat poudarjam. Ni nobenega dvoma, da spoštujemo odločbe Evropskega sodišča za človekove pravice in da jih bomo spoštovali, predvsem pa upoštevali v našem nadaljnjem delu. In tega, da je to tudi bilo moč razumeti iz tega prvotnega sporočila, nekako se vsi temu izogibamo. Res je bilo problematizirano tisto, kar je pač bilo problematizirano, ampak sporočilo ni bilo: »Mi pa ne bomo zdaj upoštevali v svojem nadaljnjem delu tovrstnih odločb Evropskega sodišča.« Zraven tega, pa naj povem, da v tem konkretnem primeru sploh nimamo mi več nobene pristojnosti, da bi karkoli upoštevali. Ker tukaj ni več nekega nadaljnjega sodnega postopka v tej zadevi, da bi morali mi zdaj ravnati enako, kot je Evropsko sodišče za človekove pravice odločilo, ampak je to vprašanje kvečjemu, v nadaljnjih primerih, ki se bodo pojavili pred Vrhovnim sodiščem. In tam smo pa, mislim, da dovolj jasno – če prej ne pa vendarle s tem sporočilom 29. oktobra – da bomo to spoštovali in upoštevali v svojem nadaljnjem delu. Hkrati pa opozarjam, da je tudi doktor Bošnjak v ločenem mnenju v tej odločbi Evropskega sodišča za človekove pravice tudi zakonodajalca pozval, da tukaj preveri, kaj se da napraviti, da ne bi se takšne kršitve morebiti dogodile še v bodoče.</p>
               <p>Bom rekel, še enkrat poudarjam. Ni nobenega dvoma, da spoštujemo odločbe Evropskega sodišča za človekove pravice in da jih bomo spoštovali, predvsem pa upoštevali v našem nadaljnjem delu. In tega, da je to tudi bilo moč razumeti iz tega prvotnega sporočila, nekako se vsi temu izogibamo. Res je bilo problematizirano tisto, kar je pač bilo problematizirano, ampak sporočilo ni bilo: »Mi pa ne bomo zdaj upoštevali v svojem nadaljnjem delu tovrstnih odločb Evropskega sodišča.« Zraven tega, pa naj povem, da v tem konkretnem primeru sploh nimamo mi več nobene pristojnosti, da bi karkoli upoštevali. Ker tukaj ni več nekega nadaljnjega sodnega postopka v tej zadevi, da bi morali mi zdaj ravnati enako, kot je Evropsko sodišče za človekove pravice odločilo, ampak je to vprašanje kvečjemu, v nadaljnjih primerih, ki se bodo pojavili pred Vrhovnim sodiščem. In tam smo pa, mislim, da dovolj jasno – če prej ne pa vendarle s tem sporočilom 29. oktobra – da bomo to spoštovali in upoštevali v svojem nadaljnjem delu. Hkrati pa opozarjam, da je tudi doktor Bošnjak v ločenem mnenju v tej odločbi Evropskega sodišča za človekove pravice tudi zakonodajalca pozval, da tukaj preveri, kaj se da napraviti, da ne bi se takšne kršitve morebiti dogodile še v bodoče.</p>
               <p>In tukaj je še ta aspekt, ki ga želim posebej izpostaviti. Glejte, takrat ko je Vrhovno sodišče o tej zadevi Pro Plus odločalo, je samo zaznalo problem, o katerem danes govorimo. In ker ga je zaznalo, je dalo Ustavnemu sodišču v odločanje ta zakon v teh členih. In Ustavno sodišče je odločilo, da te določbe niso v nasprotju z Ustavo. In na podlagi tega je potem Vrhovno sodišče nadaljevalo postopek. Pa kaj – naj Vrhovno sodišče v tisti situaciji reče: »Ne, Ustavno sodišče nima prav. Mi bomo odločali tako, kakor mislimo, da je res treba razlagati Ustavo.« Saj zato so dali to na Ustavno sodišče. Tukaj bi bilo treba tudi morda koga drugega še kaj vprašati. Kaj pa naj naredi Vrhovno sodišče v taki situaciji? Ali naj ono predvidi, kako bo pa Evropsko sodišče za človekove pravice odločilo, ko bo ta zadeva prišla do njih? Ja – po bitki je pa res lahko biti general. Zdaj, za nazaj gledate stvari na tak način.</p>
               <p>In mislim, da ko govorite o imunskem sistemu, veste, ne vem, nekdo je rekel: »Imunski sistem je sodstvo in tukaj to sodstvo ne deluje.« Ampak kdo proizvaja zdravila za ta imunski sistem? Zdravila za ta imunski sistem daje zakonodajalec. Tu je orodje, ki ga imamo mi v svojih rokah za naše delo. In ja, interpretacija je v naših rokah. In vprašanje ustavnosti teh zakonov je pa vprašanje Ustavnega sodišča. In Evropska konvencija za človekove pravice se pa razlaga na Evropskem sodišču za človekove pravice. In tam je potem treba pač počakati njihovo stališče, če ga ne moremo mi anticipirati drugače v našem odločanju. Kadar imamo konkretne primere.</p>
               <p>Jaz bi izpostavil še to – očita se nam: »Nimate dovolj izobraževanj.« Stalno imamo izobraževanja o človekovih pravicah. O Konvenciji o človekovih pravicah. Vsakomesečno objavljamo na naši spletni strani za sodnike povzetke najpomembnejših odločb Evropskega sodišča za človekove pravice. V skoraj vsako izobraževanje, ki jih imamo zdaj že toliko, da skoraj obremenjujejo sodno delo, se obravnavajo tudi najnovejše sodne odločitve Evropskega sodišča – pa tudi drugih, na primer Evropskega sodišča Evropske unije. Imamo usposabljanja za sodnike, kako priti do baze sporočil odločb Evropskega sodišča za človekove pravice in drugih. Imamo Help program, kjer je naš vrhovni sodnik vključen, vodi ta program, Help program, od Sveta Evropa za seznanjenje s stališči Sveta Evrope, Evropskega sodišča za človekove pravice na področju teh – več kot toliko pa si res ne predstavljam, kaj bi še morali napraviti. In to so tisti splošni ukrepi, ki se tičejo sodstva in ki jih Svet Evrope predlaga za sodstvo. In sodstvo tukaj izvaja vse, kar je v njegovih možnostih in mogočnostih. Imamo priporočilo odbora ministrov, da naj se objavijo besedila evropske konvencije, sodna praksa in vse to delamo in na podlagi tega imamo, kar pač imamo. Sodniki imajo eno določeno znanje, eno določeno kapaciteto svojega razmišljanja in interpretiranja zakonov in to je to kar imamo. In imamo tudi te kadrovske probleme, ki jih rešujemo in ko govorimo o sodnih zaostankih iz zadnjih poročil, tudi Evropske komisije, enostavno se ugotavlja, da Slovenija na tem področju ni več problem. Ampak bili bodo, vedno bodo bili primeri, ko bodo prišli na vrsto taki slučaji, tudi pred Evropskim sodiščem za človekove pravice, ker je postopek trajal predolgo. In to so lahko objektivni, subjektivni, taki in drugačni razlogi, ampak dostikrat je tudi zakonodaja tukaj - nočem s prstom zdaj kazat na zakonodajo, ampak dejansko prihaja tudi do teh problemov, kjer jih skušamo rešiti.</p>
               <p>In ta problem zakonodaje na primer je čisto izrazito znan v tistem primeru Šilih, kjer je Evropsko sodišče odločilo kot je in potem, ko smo iskali ukrepe kaj napraviti, da se to ne bo dogajalo več v bodoče, se je Vrhovno sodišče vključilo v delovno skupino skupaj na ministrstvu, kjer smo preučevali vse možne prijeme in ukrepe kaj napraviti tudi na zakonodajnem področju in tako dalje, da bi vendarle stvar zaprli in da se kaj takšnega v bodoče ne bi več dogodilo.</p>
               <p>In na tak način se vključujemo kjerkoli je mogoče. In zdaj nam očitati, da kršimo človekove pravice s tem sporočilom, ki sporočilo samo po sebi ni nič drugega kot sporočilo. To ni neko pravno dejanje, nek pravni akt, ko govorite pravni zdrs, je bilo rečeno. To ni noben pravni zdrs, to je enostavno neprimerno sporočilo, ki je bilo ven sporočeno na tak način kot je bilo. In tukaj ne moremo obešati na to vejo neke teže, ki je nima. Razen tisti, ki hoče to obešati, ampak jaz se tukaj v te politične razloge ne bom spuščal, niti jih ne želim, niti nisem za to pristojen.</p>
               <p>Tako, da v tem smislu jaz pravzaprav tukaj nimam več kaj drugega za dodati in mislim, da je je bilo z moje strani zadosti jasno povedano, da smo tudi v nadaljnjem postopanju pripravljeni, 100 procentno pripravljeni sodelovati kjerkoli bo možno zakonodajo spreminjati z Ministrstva za pravosodje, če bodo ustrezne zakone pripravljali in po najboljši možnosti in vednosti bomo tukaj sodelovali in prispevali, da bomo res, kolikor je mogoče, 100 procentno spoštovali človekove pravice na vseh ravneh, tudi sodnega odločanja.</p>
               <p>Hvala. Zdaj se pa res opravičujem.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala za vaše prispevke. Naslednji se je prijavil k razpravi - / glas iz ozadja»Še ministrica.«/ aha, še ministrica, izvolite. Aha, gospod Matej Avbelj, izvolite. / govor v prostoru/ Gospod Matej Avbelj, izvolite.</p>
            </sp>
            <sp who="AvbeljMatej">
               <speaker>DR. MATEJ AVBELJ:</speaker>
               <p>Hvala lepa. Nisem se nameraval več prijavljati k besedi, ampak bil sem neposredno povprašan - par zadev. Če uvodoma spoštovani poslanki pojasnim, v tej odločbi Evropskega sodišča za človekove pravice jasno piše, da je to zadevo izdalo na podlagi precedensa zadeve Engel v skladu s katerim vsaki kaznovani zadevi, ko to definira ESČP, kjer je dejansko stanje sporno in kjer se dejansko sodi na prvi stopnji o tej zadevi in tukaj je bila taka zadeva, da je Vrhovno sodišče kot prvostopenjsko na nek način odločalo o tej zadevi in če je dejansko stanje sporno, je treba opraviti glavno javno obravnavo.</p>
               <p>Glede siceršnjega vašega izvajanja, sicer se ne bi bilo potrebno odzivat, pa bom vendarle nekaj dejal. Odzval sem se na vabilo predsednika tega odbora v znak spoštovanja institucije Državnega zbora. To mi ne bi bilo treba. Kot pravite tratim svoj dragoceni čas in ga z veseljem namenim tej instituciji. In najbrž se boste strinjali, da kot strokovnjak nisem dolžan, posebej pa ne politikom utemeljevati, kdaj se v javnosti oglašam in kdaj se ne. Če ste me pa že vprašali, bom pa izpostavil naslednje. Do leta 2010, dokler se ni iz tujine vrnila generacija mlajših pravnikov se pravna stroka v Sloveniji ni izjavljala v nobenih zadevah. Takrat je še veljal standard, da se pravzaprav sodb in delovanja sodišč sploh ne komentira in na tem področju smo orali ledino in jaz sem ponosen, da smo to ledino potisnili tako daleč, da jo danes prepoznavajo institucionalni akterji, kakor tudi Državni zbor. In v tistih zadevah, v katerih sem se doslej oglašal, sem se po navadi vedno oglašal v tistih zadevah, kjer je določena politična večina obračunavali z določeno politično manjšino. Jaz ne morem pomagati, če v tej državi politična večina ves čas ista in da obračunava z ves čas isto politično manjšino.</p>
               <p>Ampak kot javni pravnik, nekdo, ki se zavzema za ustavne pravice, se seveda ne morem zavzemati za ustavno večino. In v krivosodju me niste nikdar slišali govoriti. To je pač politični diskurz, ima nek svoj name, sem se pa v zadevi, ki je porajala ta vzklik - krivosodje - večkrat in eden med prvimi tudi oglašal.</p>
               <p>In tisto zadevo ne smete pozabiti, to ni bil kakršnakoli zadeva. Bila je zadeva, kjer je Ustavno sodišče, Ustavno sodišče te države ugotovilo, da je nekemu konkretnemu posamezniku bilo na vseh stopnjah, prvi, drugi in tretji stopnji kršena pravica do poštenega sodnega varstva. Kršeno je bilo načelo zakonitosti in v tisti zadevi je bilo ugotovljeno, da je predsednik Vrhovnega sodišča sam kršil določbo, ki zahteva nepristranskost tega posameznika in kršenje pravice do poštenega sojenja.</p>
               <p>Tisti ljudje, ki so prižigali sveče so imeli na koncu prav, gospa poslanka. In na koncu koncev naj povem še nekaj. Tudi v tisti zadevi se je naslednjič oglasila vsa pravna stroka, ki je dala kaj nase, ker so bile tako flagrantne kršitve.</p>
               <p>In to se je danes ponovilo ponovno in upam, da se bo ta standard, da bo ta standard obveljal. In še enkrat ponavljam. Z velikim veseljem sem prišel sem, vam naklonil svoj dragoceni čas, nisem pa dolžan opravičevati svojega strokovnega dela. O njem pričajo moje objave, poslancem, ali kateremukoli oblastnemu organi v tej državi. Upam, da me razumete.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Hvala tudi za to, da ste si vzeli čas in prišli in se odzvali vabilu. Replika, gospa Maša Kociper.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Ja, gospod se je zelo zjezil name. Se mi zdi, da vendar imam pravico, da se oglasim. Niti nisem rekla, da tratite svoj dragoceni čas, niti nisem rekla, da se ne smete oglasiti. Niti nisem nikakor vas osebno napadla. Vidi, sem jaz to razumem za razliko od nas poslancev, ki nas vsi napadajo, vi to niste navajeni pa ste bolj burno odreagirali, ampak nikakor vas nisem napadla. Jaz sem samo rekla, da težko verjamem v verodostojnost določenih strokovnjakov, če se javijo samo ob določenih temah. Nič nisem vas osebno omenjala. Me je pa zanimalo katera človekova pravica je bila v tem postopku - samo to sem vas vprašala. Kakšna je ta praksa, ker še vedno mi ni jasno, katera človekova pravica je bila v tem postopku kršena POP TV, ki je moral plačati denarno kazen. Moram reči, da mi ni razumljivo. Pa seveda, odgovorili ste mi na bistveno vprašanje - kaznovalna zadeva, da ali ne, in to je pravno bistvo tega vprašanja. Vrhovno sodišče ves čas stoji na sodišču, da ne gre za kaznovalno zadevo, ampak da gre za nek drug postopek po nekem drugem krovnem zakonu in hvala, da ste mi na to vprašanje odgovorili.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Besedo ima ministrica, izvolite.</p>
            </sp>
            <sp who="KatičAndreja">
               <speaker>ANDREJA KATIČ:</speaker>
               <p>Prehajamo s sklepnemu <gap n="..."/>
               </p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Tako ali drugače bomo počasi prišli v ta del, ja.</p>
            </sp>
            <sp who="KatičAndreja">
               <speaker>ANDREJA KATIČ:</speaker>
               <p>Potem bi jaz <gap n="..."/>
                  <stage>/ govor v ozadju/</stage> Mogoče vseeno <gap n="..."/>
               </p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>kar izvolite ministrica.</p>
            </sp>
            <sp who="KatičAndreja">
               <speaker>ANDREJA KATIČ:</speaker>
               <p>
                  <gap n="..."/> vmes nekaj poudarkov oziroma mogoče tudi odgovorov na to, kar je bilo izpostavljeno. Jaz sama velikokrat ponavljam, tudi nazadnje sem na dnevu pravosodja povedala, da za zaupanje v posamezne institucije največ lahko naredimo tisti, ki sodelujemo v teh institucijah sami. Tako sodniki, tako tudi poslanci, seveda tudi ministri. In žal je stanje takšno v Sloveniji, da ej zaupanje javnosti v vse te instituciji nizko, najnižje pa veste, da to zaupanje žal uživamo politiki. Bil je očitek, da Ministrstvo za pravosodje se ni pravi čas odzvalo na sporočilo. Mi smo takoj, ko smo sporočilo opazili, se pravi tudi že 26. 10. dali tudi odziv in 30. 10. tudi zaprosili predsednika Vrhovnega sodišča, da am pojasni zadeve. In kot je danes vam predsednik Vrhovnega sodišča povedal, so sporočilo umaknili in znotraj Vrhovnega sodišča potekajo razprave, kako, kaj je potrebno še narediti v zvezi s tem. Bi se pa dotaknila nekaj statistike zaradi tega, ker je bilo tako, malce nametanih nekaj podatkov, pa nekaj sem o tem že v uvodu povedala, da ne bi bilo potem, ko bo nekdo par let za nami bral ta sporočila, sprejet zaključek, da Slovenija krši človekove pravice in da ne upošteva odločb Evropskega sodišča za človekove pravice kar tako. med leti 1993 in 2017 je bilo proti Sloveniji vloženih 9 tisoč 238 pritožb. Sodišče je v tem obdobju odločilo v 9 tisoč 119 pritožbah in od tega jih je bila velika večina, kar 8 tisoč 763, to je 95,4 % nedopustnih oziroma črtanih. Sodišče je do konca leta 2017 izdalo sodbo v 353 primerih. Če pogledamo celotno številko je bilo v tem obdobju za pritožnika uspešnih 3,56 pritožb. Povedala sem že uvodoma, da je največji delež kršitev evropske konvencije za človekove pravice od pristopa Slovenije predstavljajo primeri iz obdobja med letoma 2006 in 2008 in se nanašajo na kršitev pravice do sejanja v razumnem roku, saj od skupno 329 ugotovljenih kršitev v letih od leta 1994 do 2017 ker 263 primerov se nanašalo na to pravico, seveda tudi povezano s pravico do učinkovitega pravnega sredstva. Menim, da je potrebno to statistiko povedati in poudariti.</p>
               <p>Drugo vprašanje se je nanašalo na usposabljanje oziroma izobraževanju sodnikov. Nekaj je odgovoril že predsednik, nekaj je tudi v uvodni razpravi povedala varuhinja človekovih pravic, ampak vendar povzetki so od ESČP, proti Sloveniji <gap n="..."/>
                  <stage>/nerazumljivo/</stage> so objavljeni v glasilu sodnikov Informator, sodbe so dostopne tudi na spletni strani ESČP, državnega odvetništva, Ministrstva za pravosodje, kjer so dostopna tudi akcijska poročila z navedbo izvedenih ukrepov. In Ministrstvo za pravosodje ter Center za izobraževanje v pravosodju redno zagotavljata usposabljanje sodnikov in tožilcev na katerih so predstavljene tudi sodbe ESČP.</p>
               <p>Potem je bilo v nadaljevanju postavljeno tudi vprašanje glede kadrovske problematike, tudi prostorske problematike. V teh sodbah smo seveda bili predmet tudi očitka glede naših razmer v zaporih v zadevi Mandić. Svet Evrope je potem ugotovil, da prezasedenost ni več problem. Ministrstvo za pravosodje na svoji spletni strani objavlja tudi statistiko zasedenosti v zaporih. Vendar kljub temu Ministrstvo za pravosodje sedaj nadaljuje postopke, do gradnje zapora na Igu, tudi gradnja novega zapora v Ljubljani in tudi kar se tiče sodne palače smo o tem že govorili tudi s predsednikom Vlade, da bomo pogledali kakšno je stanje danes in v kolikor je potrebno dopolniti projekte, začeti s postopki tako, da se lahko v doglednem času tudi prostorska problematika sodišč reševala. Seveda se zavedamo, da ne gre samo za prostorsko problematiko, tako zaporov kot sodišč, da govorimo tudi o kadrovski problematiki, predvsem tukaj pa si se sedaj dotaknila na eni strani pravosodnih policistov, ne le glede njihovih pogojev za delo ter plač, ampak tudi števila. Sama sem predsednika Vlade opozorila tudi na to, da bo potrebno povečati kvoto za pravosodne policiste, kot tudi kvoto za vse sodelavke in sodelavce, ki delajo v probacijski službi, ki prav tako pomembno pripomore k zasedenosti v sodiščih.</p>
               <p>Mogoče še enkrat glede zaupanja javnosti. Jaz upam vseeno, da so vse te razprave dobronamerne in da bodo pripomogle k temu, da bomo v bodoče sprejemali še boljše predpise. In kot sem povedala na začetku, v preteklosti so bile že razprave v zvezi z izvrševanjem sodb Evropskega sodišča za človekove pravice, predvsem glede posameznih postopkov in pri spremembi zakonodajo bomo tudi sedaj, tako kot verjamem, da bo tudi sprejet sklep tega odbora, opravili ponovno razpravo, kljub temu, da je bilo v preteklosti s strani večine pravnih strokovnjakov povedano, sedaj imam sama v mislih spremembo pravnega postopka, da temu slovenska pravna stroka ni naklonjena. Vendar vsak dan se pravo tudi spreminja in verjamem, da bomo skupaj, tudi z vami, predvsem pa tudi s tistimi, ki pravo neposredno uporabljajo, našli še boljše rešitve. Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Vsi od vabljenih ste dobili besedo, nekateri dvakrat, tako da se vam zahvaljujem za razpravo. Sedaj so se v drugem krogu prijavili naslednji poslanci in poslanka: gospod Željko Cigler, gospod Jani Möderndorfer in gospa Iva Dimic. Prvi ima besedo gospod Željko Cigler. Izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Spoštovani cenjeni zbor! Rad bi samo tole še rekel za na konec. Ko to poslušam, za mene je bila stvar popolnoma jasno predstavljena v medijih s strani pravosodne stroke in moram reči, da tudi gospod Florjančič je na koncu, predsednik Vrhovnega sodišča, stvari povedal, tako da ne vidim nobene potrebe za to, da se zlorablja odbor za pravosodje za en napad in žaljenje pravosodnega sistema oziroma posameznikov. Moram reči, da ko je kolegica izpostavila, poslanka, da je Slovenija kar se tiče človekovih pravic na samem vrhu, se z njo strinjam, popolnoma vsepovsod, na kar opozarja tudi dr. Andraž Teršek - škoda, da ga nas ni tukaj - ki opozarja na to, da se hudo kršijo pravice in pravosodje na to premalo reagira ali neustrezno, delavcev pri nas, ranljivih skupin, izbrisanih, beguncev, Romov, da ne naštevamo naprej. Ob teh primerih mislim, da bi se lahko Odbor za pravosodje tudi dobil. Moram reči, da ko je pred kratkim na eni razpravi našega odbora bila diskusija o tem in je tudi pravosodni delavec še dosti konkretiziral zadeve, je bil celo predlagan za to, da se sankcionira. In ko govorimo o delavskih pravicah, tisti ki se danes za njih zavzemamo tudi na tem odboru, upam da ne bomo čez pol ure, ko bomo govorili o minimalni plači, ki je na meji kriminala, kot je en pravosodni delavec nekoč povedal, glasovali proti temu. Takrat se pokažemo kako resno mislimo v eni razpravi, kako smo koncizni tudi do druge razprave.</p>
               <p>Rad bi pa še tole rekel. Poglejte, spomnil bi rad, da leta 1999 in 2004 je Ustavno sodišče kar se tiče izbrisanih dalo dve zelo jasni sporočili in stališča, pa ni bilo 5 proti 4, kot je bilo pred <stage>/ nerazumljivo/</stage> glasovanje, kot je bilo v tistem primeru, ko je gospod držal, gospod Avbelj je šel ven, ko je o njem prej govoril, ko je Ustavno sodišče glasovalo o eni zadevi, je bilo 5 proti 4. Takrat sta bili dve Janševi Vladi. Obedve sta te zadeve ignorirali. Ignorirali. In celo z ustavnim zakonom se jih je želelo nekje izigrati. A to ni<gap n="..."/> Kako je potem to vplivalo na mednarodni ugled ene izvršilne pa zakonodajne oblasti v Sloveniji in kje je bila tukaj odgovornost? No, tudi to zadevo je Evropsko sodišče za človekove pravice rešilo in upam, da bomo rešili tudi v naši Republiki Sloveniji.</p>
               <p>Hvala lepa.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala.</p>
               <p>Gospod Jani Moderndorfer, izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa. Möderndorfer, drugače.</p>
               <p>Ne glede na to se mi zdi pomembno, ker jaz sem razpravljal in jaz sem upal, da sem z svojo razpravo jasno povedal kakšno je moje stališče. V nadaljevanju razprave pa vidim, da ene stvari preprosto niso sprejete. Ampak preden bom začel, bom povedal naslednje. Odnos do Državnega zbora, inštitucije takšnega kot se ga pričakuje tudi v obratni smeri do drugih vej oblasti, se kaže tudi s tem, da pred časom ne odideš iz seje. Se opravičujem, tukaj ima čas ministrica, ima varuhinja čas, skratka ne vem zakaj in kaj je lahko tisto ta hip, ko govorimo o ugledi Vrhovnega sodišča bolj pomembno od Vrhovnega sodišča, glede na to, da smo take seje že imeli in ne nazadnje, prvi med enakimi je seveda predstavnik Vrhovnega sodišča tisti, ki če ne drugega, je tukaj danes zato, da seveda tudi zagovarja svojo inštitucijo in Vrhovno sodišče. Tukaj ni samo kot gospod Florjančič s svojimi obveznostmi. Ampak o tem pač naj slovenska javnost sama presodi kako in kaj. In potem se pričakuje obratna smer. Spoštovanje.</p>
               <p>Druga stvar, ki se mi zdi pomembna. Mi danes ne razpravljamo o tem čigava je naloga o spremembi notranjih pravil organizacije in nalog in tega jaz tudi nikoli nisem problematiziral in tega tudi nisem razumel, da je to namen današnje razprave. Samo po sebi je jasno kdo je tisti, ki organizira delo Vrhovnega sodišča, naloge in kdaj in kako jih spreminja s svojimi pravili, bodisi internimi akti, predpisi, ki jih ima. Mi danes diskutiramo o tem ali je Vrhovno sodišče ne na podlagi tega primera, ki je bilo zdaj, ampak v zadnjem času niz nekih korakov ali je to res tisto kar pravzaprav smo imeli za vzgled in zaupanja vredno do ljudi. Kakšna sporočila prihajajo ven? Ne govorim samo o tem piar sporočilu, na splošno govorim o sporočilu. Nesporno se strinjam s tistimi razpravljavci, ki omenjajo in govorijo, da je problem med samimi vrhovnimi sodniki, ker se ne znajo med sabo pogovarjati ali se ne znajo zmeniti, ali se ne znajo organizirati, ampak za to je vedno odgovoren prvi človek, nikoli vsi ostali, kar tako. Seveda, generalno gledano vsi vrhovni sodniki, ker izkazujejo pogled in ne nazadnje ustvarjanje vtisa, kakšno je to Vrhovno sodišče. Jaz sem povedal in zdaj tudi še enkrat odgovor kolegom poslancem, ki pravijo, da je ta razprava nepotrebna in nesmiselna in zloraba v politične namene. Jaz še enkrat poudarjam – vse diskusije in razprave v Državnem zboru so na koncu politične odločitve in so politične diskusije. Če kdo misli, da je prišel na strokovno izobraževanje o pravosodju, se moti. Tega v Državnem zboru ne počnemo in zato tudi, bom rekel danes v tej diskusiji se poskušamo opredeliti samo na to, kaj je pravzaprav prav in kaj ne in moj poziv in apel je bil, da naj razčistijo stvari v svojih vrstah in zato se mi zdi nerazumljivo. Bom dal primer, da boste razumeli kaj se hotel povedati. Ne dolgo nazaj, ne, dolgo nazaj, nekaj let nazaj na simbolni ravni je minister za pravosodje odstopil zaradi banalne stvari. Govorim o gospodu Mihu Kozincu, ki je bil kasneje tudi predsednik odvetniške zbornice. Šlo je za t.i. podelitev 3 % kredite za stanovanja z vrednostjo 3 %, ki niso bili nič nezakoniti, ampak so dajali vtis, da so dobili nekaj kar je boljše kot če bi šli v banko po stanovanjski kredit. In kasneje se je izkazalo, da še v marsikateri drugi banki so imeli stanovanjske kredite po isti obrestni meri. Pa je minister odstopil, prvi, zadnji, potem pa nikoli več ni nobeden hotel odstopiti zaradi mnogo hujših stvari, ampak zdaj sem dal primer za ministre, jaz govorim pa o predsedniku Vrhovnega sodišča. Zaradi mene, ali bo odstopil ali ne, to ni več moja stvar, jaz sem govoril o tem, kakšen vtis in sporočilo bo dal za vse naslednike, ki bodo prišli. Ali je to nekaj, kar se moraš držati do penzije, zaradi tega, ker si si tako izračunal, da ti to tako prav pride, ker te ne zanima kako ostale stvari potekajo. Ali je to prav ali ni prav ali je to zakonito ali ne – o tem sploh danes ne govorim,. Jaz govorim o videzu nepristranskosti oziroma o spoštovanju bom rekel nečesa, kar je v bistvu neke vrste zgled.</p>
               <p>Dobil sem seveda iz razprave ali pa bom rekel ne nazadnje pogleda predsednika občutek, da sem šel mogoče predaleč, ko sem omenil, da je nekdo šel na mašo, ko mogoče tam ne bi bilo dobro, da je – oprostite, zelo jasen sem bil, to je človekova pravica in vsak gre lahko kadar hoče na mašo in tudi gospod Florjančič gre lahko na mašo, ampak povedal pa sem, da gospod Florjančič ni predsednik Vrhovnega sodišča do<gap reason="inaudible">
                     <desc>(?)</desc>
                  </gap> treh popoldne in da ni šel slučajno ravno prav na tisto mašo, ker ustvarja za ljudi na splošno videz nepristranskosti, zgolj za to gre. Ne za to, da bi jaz kaj imel proti – saj smo že videli predsednike pa ministre in vsi hodijo na mašo samo ob določenih trenutkih, kjer je prižgana kamera, zato da se tam slikajo in da se vidijo in da mogoče tudi oni politično zlorabljajo mašo za nabiranje političnih točk. Veste, jaz govorim samo o odnosu, ki ga mora nekdo imeti, ko opravlja tako pomembno, visoko funkcijo. Ali bo kaj naredil gospod Florjančič ali ne, to je pa res čisto samo njegov problem. Na to sem opozoril in če bi, bi naredil bistveno več kot lahko tale razprava doseže. Vsaka razprava v Državnem zboru je malce drugačna, odvisno od teme in ne nazadnje kolega, tudi primerjava z minimalno plačo in to razpravo, je nekorektna, ker gre za druge vsebine, za drugačen pristop in drugačen pogled. Jaz jo bom imel in bom kritičen tudi do drugih stvari, zato ne skrbeti ali bomo dovolj kritični in politično gledali, žal, še vedno na koncu samo politično tudi odločali.</p>
               <p>Hvala lepa.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Hvala.</p>
               <p>Zadnja razpravljavka je gospa Iva Dimic.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa, spoštovani predsedujoči, spoštovani predstavniki izvršilne veje oblasti, ministrica.</p>
               <p>Da sem prišla na ta odbor, sem spremljala po televiziji v poslanski pisarni razprave na tem odboru in se mi zdi, da je potrebno dodati tudi še kakšno besedo ali pa kakšno razjasnitev oziroma mogoče tudi pričakovanja vseh državljank in državljanov. Predvsem, da bo pravosodje ščitilo ljudi. Na vseh »inštancah«. Da bo delalo pravosodje slovensko v korist vsakega državljana. Ne da imajo ljudje občutek, da imamo dve vrsti državljanov – tistih, ki jim je vse dovoljeno, in tistih, ki praktično za neko malenkost je zelo hitro sprocesiran proces tudi na sodiščih.</p>
               <p>Ampak vendarle razprave mojih predhodnikov zdajle na odboru – moram reči, da so šle mogoče tudi malo izven tega mojega konteksta, zato bom tudi s tem tudi jaz mogoče v parih stavkih nadaljevala. V Sloveniji imajo vsi funkcionarji – ali pa »imamo vsi funkcionarji« - težave s prevzemanje objektivnih ali subjektivnih odgovornosti. Vsi. Tudi v tej sobi je oseba, ki je težko – ni prevzela objektivne ali subjektivne odgovornosti za razmere na ministrstvu, katerega je vodila. Odstopil je pač general ali kakorkoli na obrambi. Glejte, povsod imamo težave. Imamo težave, ministre v vladi ali pa državne sekretarje, ki niso prevzeli objektivih in subjektivnih odgovornosti, pa jim je bilo dokazano. Se pravi, mi imamo resnično težave s tem, da bi rekli: »Res je, to je moja krivda.« In potem se mi zdi skrajno neprimerno, da se tukaj za predsednika Vrhovnega sodišča govori, da je predsednik za 24 ur, ne samo za 8 ur in kje je on bil. Jaz mislim, da je to skrajno bilo neprimerno, kolega Möderndorfer – lahko popravljate kakorkoli, lahko rečem samo kolega poslanec. In se mi zdi, da nikoli nikjer ni bilo šteto, kdo je bil na kakšni drugi proslavi ali kakorkoli, kaj je govoril. Se mi zdi, da na tem odboru nismo še niti enkrat – niti na drugih odborih – govorili o ministrih, o predsednikih strank ali kakorkoli, o funkcionarjih, ki so bili tudi v kakšni drugi – pa jaz vem, da zdaj marsikdo čaka, kaj bom izgovorila, da se bo lahko potem razprava še nadaljevala – pa tega ne bom, ker ljudje, tisti, ki gledajo, in državljani, ki želijo pošteno državo, vejo, kaj sem s tem mislila. Se mi zdi, da je sodno varstvo tisto, kar je potrebno zagotoviti vsakemu državljanu. Vsakemu. In sporočilo, ki je hote ali nehote prišlo iz Vrhovnega sodišča, se mi zdi, da je potrebno predvsem vzeti v luči, kaj to sporoča državljankam in državljanom. Ko sem sama prebrala to sporočilo, je šlo – seveda, navadnemu državljanu razumljivo, da bo nekdo tam odločil, kaj se bo upoštevalo z Evropskega sodišča za človekove pravice in kaj ne. Se pravi, sami uničujemo zaupanje v pravosodje pa s tem, da imamo v Sloveniji že vrsto let težave, da je zaupanje v pravosodje na najnižji ravni. Jaz ne vem, če je še – zdajle, trenutno, če gremo vprašati državljane, ki so ali pa ki so vložili tožbe, ki imajo procese na Evropskem sodišču za človekove pravice, če zaupajo, da bo njihova tožba po tej izjavi, po tem zapisu pravično razsojena. Jaz mislim, da – ne vem, no – jaz tega zaupanja, glejte, kot poslanka, več nimam. Ko enkrat uide požar ven, je žal prepozno gasiti, umikati izjave in ne vem, kaj. In mi je žal res, da tukaj ni tudi predsednika Vrhovnega sodišča, gospoda Florjančiča, ki bi enostavno mu povedala njegovo izvajanje, sem poslušala v poslanski pisarni – to, da on ne more slediti vsemu, kaj se dogaja. Veste, kaj. On je prvi, ki bi moral, verjetno, ko je prišel na to funkcijo, si postaviti svojo ekipo. Tako je. Tako deluje. Tako deluje na ministrstvu, tako deluje v gospodarstvu, tako deluje v strankah, ko prideš ti na vodilno mesto, si postaviš svojo ekipo zaupanja vrednih ljudi. Tako je in tako bi moralo biti, ker on je tudi funkcionar in potem igrati, seveda, jaz verjamem, da je dober človek in da je strokovnjak na svojem področju, ampak iti na zaupanje z ljudmi, ki enostavno mogoče so to zanalašč ali nehote spustili, se mi zdi, da je zdaj čas, da si postavi svojo ekipo. Jaz bi mu to želela položiti na srce in da smo pred šestimi leti, tudi v teh prostorih Državnega zbora, tako brezkompromisno sprejemali tudi razsodbo Evropskega sodišča za človekove pravice glede izbrisanih. Se mi zdi, da je bila ta izjava skrajno nepotrebna, da je šla ven iz Vrhovnega sodišča. Mi smo, mislim, da leta 2012, 2013 sprejeli točno tisto, kar je sodišče za človekove pravice, Evropsko sodišče reklo, da je potrebno narediti glede izbrisanih. Šlo je potem za kolektivno, nismo, mi smo želeli, da bi se to individualno obravnavalo, šlo je kolektivno, se pravi smo brezpogojno sprejeli. Jaz en vem kaj se je v slovenskem pravosodju v teh šestih letih spremenilo, da smo mi tako sposobni in tako bolj – se vesela, da imamo tako sposobne ljudi na takih pozicijah, da rečejo: »glejte, ko bo prišla sodba Evropskega sodišča za človekove pravice, bo šlo to skozi naše sito ali rešeto in bomo mi določili kaj bo to, kaj ne bo to«. Jaz mislim, da je tukaj potrebno se zamisliti, če je nam to res taka odločba ali pa take izjave koristijo. Pa tukaj v prvi vrsti mislim, da je tukaj seveda tudi odgovornost ministrice, ane? Ne samo toliko, je seveda predsednika Vrhovnega sodišča, ampak tudi ministrstva – kako, tudi preteklih ministrov – kako so oni vodili pravosodni sistem, da je lahko sploh nekdo razmišljal v tej smeri, da ne bi upošteval teh sodb, odločb Evropskega sodišča za človekove pravice. Kaj je bilo v preteklosti narobe narejeno, da lahko potem ta izjava pride do ljudi? Želela bi, da bi vendarle iskali možnosti in načine kako dvigniti zaupanje, predvsem pa, da napad in žaljenje pravosodja se mi zdi skrajno – izjava, da smo s to sejo želeli napadati in žaliti pravosodje, se mi zdi, da je bilo narobe razumljeno, ker enostavno se vedno znova potrjuje to, da če opozoriš na napake, si napadalec, si nekoga ogrozil in to je v državi na vseh ravneh. Če ti nekoga opozoriš, če ti že soseda opozoriš na nekaj, že vzame, da je to napad na njega. Veste, mi smo enostavno te naše medsebojne odnose in zaupanje in vse skupaj, dobronamernost, ker vsi živimo v tej državi more biti dobronamernost, ker če ne bomo delali hudo drug drugemu, enostavno pripeljali do take ravni, tudi s pomočjo nedelovanja pravosodja.</p>
               <p>Se mi zdi, da je sodno varstvo tisto, kar je potrebno zagotoviti vsakemu državljanu. Vsakemu. In sporočilo, ki je hote ali nehote prišlo iz Vrhovnega sodišča, se mi zdi, da je potrebno predvsem vzeti v luči, kaj to sporoča državljankam in državljanom. Ko sem sama prebrala to sporočilo, je šlo – seveda, navadnemu državljanu razumljivo, da bo nekdo tam odločil, kaj se bo upoštevalo z Evropskega sodišča za človekove pravice in kaj ne. Se pravi, sami uničujemo zaupanje v pravosodje pa s tem, da imamo v Sloveniji že vrsto let težave, da je zaupanje v pravosodje na najnižji ravni. Jaz ne vem, če je še – zdajle, trenutno, če gremo vprašati državljane, ki so ali pa ki so vložili tožbe, ki imajo procese na Evropskem sodišču za človekove pravice, če zaupajo, da bo njihova tožba po tej izjavi, po tem zapisu pravično razsojena. Jaz mislim, da – ne vem, no – jaz tega zaupanja, glejte, kot poslanka, več nimam. Ko enkrat uide požar ven, je žal prepozno gasiti, umikati izjave in ne vem, kaj. In mi je žal res, da tukaj ni tudi predsednika Vrhovnega sodišča, gospoda Florjančiča, ki bi enostavno mu povedala njegovo izvajanje, sem poslušala v poslanski pisarni – to, da on ne more slediti vsemu, kaj se dogaja. Veste, kaj. On je prvi, ki bi moral, verjetno, ko je prišel na to funkcijo, si postaviti svojo ekipo. Tako je. Tako deluje. Tako deluje na ministrstvu, tako deluje v gospodarstvu, tako deluje v strankah, ko prideš ti na vodilno mesto, si postaviš svojo ekipo zaupanja vrednih ljudi. Tako je in tako bi moralo biti, ker on je tudi funkcionar in potem igrati, seveda, jaz verjamem, da je dober človek in da je strokovnjak na svojem področju, ampak iti na zaupanje z ljudmi, ki enostavno mogoče so to zanalašč ali nehote spustili, se mi zdi, da je zdaj čas, da si postavi svojo ekipo. Jaz bi mu to želela položiti na srce in da smo pred šestimi leti, tudi v teh prostorih Državnega zbora, tako brezkompromisno sprejemali tudi razsodbo Evropskega sodišča za človekove pravice glede izbrisanih. Se mi zdi, da je bila ta izjava skrajno nepotrebna, da je šla ven iz Vrhovnega sodišča. Mi smo, mislim, da leta 2012, 2013 sprejeli točno tisto, kar je sodišče za človekove pravice, Evropsko sodišče reklo, da je potrebno narediti glede izbrisanih. Šlo je potem za kolektivno, nismo, mi smo želeli, da bi se to individualno obravnavalo, šlo je kolektivno, se pravi smo brezpogojno sprejeli. Jaz en vem kaj se je v slovenskem pravosodju v teh šestih letih spremenilo, da smo mi tako sposobni in tako bolj – se vesela, da imamo tako sposobne ljudi na takih pozicijah, da rečejo: »glejte, ko bo prišla sodba Evropskega sodišča za človekove pravice, bo šlo to skozi naše sito ali rešeto in bomo mi določili kaj bo to, kaj ne bo to«. Jaz mislim, da je tukaj potrebno se zamisliti, če je nam to res taka odločba ali pa take izjave koristijo. Pa tukaj v prvi vrsti mislim, da je tukaj seveda tudi odgovornost ministrice, ane? Ne samo toliko, je seveda predsednika Vrhovnega sodišča, ampak tudi ministrstva – kako, tudi preteklih ministrov – kako so oni vodili pravosodni sistem, da je lahko sploh nekdo razmišljal v tej smeri, da ne bi upošteval teh sodb, odločb Evropskega sodišča za človekove pravice. Kaj je bilo v preteklosti narobe narejeno, da lahko potem ta izjava pride do ljudi? Želela bi, da bi vendarle iskali možnosti in načine kako dvigniti zaupanje, predvsem pa, da napad in žaljenje pravosodja se mi zdi skrajno – izjava, da smo s to sejo želeli napadati in žaliti pravosodje, se mi zdi, da je bilo narobe razumljeno, ker enostavno se vedno znova potrjuje to, da če opozoriš na napake, si napadalec, si nekoga ogrozil in to je v državi na vseh ravneh. Če ti nekoga opozoriš, če ti že soseda opozoriš na nekaj, že vzame, da je to napad na njega. Veste, mi smo enostavno te naše medsebojne odnose in zaupanje in vse skupaj, dobronamernost, ker vsi živimo v tej državi more biti dobronamernost, ker če ne bomo delali hudo drug drugemu, enostavno pripeljali do take ravni, tudi s pomočjo nedelovanja pravosodja.</p>
               <p>Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Izvolite, replika.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Odgovarjam kolegici Dimic na tisti del, ko govori do kdaj je funkcionar do treh popolne. Da bom jasen, bom samo to odgovoril, vse ostalo ne bom komentiral. Če bi jaz bil predsednik Vrhovnega sodišča, ne bi nikoli šel na mašo, ki jo organizira pravnik in to, ki jo nato daruje nekdo, proti kateremu teče sodni postopek glede sovražnega govora. In obstaja zelo velika verjetnost, da bom v kontekstu tega, mogoče celo soodločal v pritožbenih postopkih – pika. Če to tega kdo ne razume, ima resne težave. <stage>/ Oglašanje iz dvorane/</stage>
               </p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Razprava, izvolite. Razprava, gospa Dimic.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Glejte, kaj ljudje delajo, tudi funkcionarji. Kako se obnašajo, se premalo tega zavedajo, se strinjam, vsi. Tako imaš funkcionarje, ki napihajo, tako imaš funkcionarje, ki se udeležuje tudi kakšne, bom rekla neprimerne njihovim funkcijam – vse to imamo. Kdo je koga izpostavil, takole, kakor ste vi izpostavljali kaj on dela, koliko je on funkcionar in kje je primerno, da je. Zakaj se funkcionarje, ki ne piha, pa so tudi v kazenskem postopku, pa tukaj glasujemo tudi o kakšnih integritetah in tako naprej, pa se ga na tak način, ne, seveda preko tega, ne diskreditira. Tako da kolega, treba je imeti mero za vse enako, potem pa bomo lahko kaj delali na boljše.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Najlepša hvala. Jaz predlagam, da se držimo točke dnevnega reda. Replika, izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Spoštovana kolegica Dimic, zopet ste me napačno razumela. Ne bom ponovil tistega, kar sem prej povedal, ker sem bil jasen, ampak v tistem delu, ko govorite, da moramo biti dosledni do vseh enako – sem eden tistih poslancev, ki je zelo jasno povedal že za marsikaterega ministra ali poslanca ali poslanko in imam popolnoma podobne vatle za vse enako. To pa ne pomeni, da ga obsojam ali mu celo sodim, ker to niti ni v moji pristojnosti, niti v moji funkciji, kot poslanec pa komentiram. So pa moje seveda izjave, stališča, tako kot za vse ostale od nas, tudi tvoja kolegica Dimic, politična.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Še dva stavka<gap n="..."/>
               </p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Glede dnevnega reda prosim, da se držimo. Gospa Dimic, izvolite.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Ja, glejte, jaz želim res, da funkcionarji, vsi funkcionarji prevzemamo objektivne in subjektivne odgovornosti. Mi smo že na tem odboru že govorili, pa bom tudi jaz enega izpostavila, bivšega gospoda Fišerja, ki te odgovornosti ni prevzel.</p>
               <p>Hvala.</p>
            </sp>
            <sp who="VrtovecJernej">
               <speaker>PREDSEDNIK JERNEJ VRTOVEC:</speaker>
               <p>Okej, najlepša hvala. Jaz zaključujem današnjo razpravo. Vsem vabljenim se zahvaljujem, da ste se odzvali vabilu na sejo in še enkrat poudarjam, da Državni zbor je prostor za razpravo in odločanje. Strinjam se, tukaj se pogovarjamo politični jezik in politične odločitve tukaj sprejemamo. Za to je Državni zbor in današnja razprava je bila zelo učinkovita in tudi v bodoče bo tako, vsaj dokler bom jaz predsednik tega parlamentarnega odbora. Da če bodo predlogi za razpravo na karkoli, je prostor v Državnem zboru to, da se pogovarjamo. Ne morate pa na drugi strani takoj razumeti, da se izvaja ne vem kakšen pritisk ne vem od kje, tako to pač je.</p>
               <p>Pred odločanjem še eno obvestilo in sicer poslanka gospa Lidija Divjak Mirnik nadomešča poslanko gospo Tino Heferle.</p>
               <p>Prvi sklep, ki je predlagan je seznanitveni sklep in sicer ugotavljam, da se je Odbor za pravosodje seznanil s problematiko izvrševanja sodb Evropskega sodišča za človekove pravice proti Republiki Sloveniji, s katerim je Evropsko sodišče za človekove pravice ugotovilo kršitev evropske konvencije o varstvu človekovih pravic in temeljnih svoboščin.</p>
               <p>Naslednji sklep, o katerem pa glasujemo: Odbor za pravosodje predlaga Vladi Republike Slovenije, da preuči veljavno zakonsko ureditev o načinu izvrševanja odločb Evropskega sodišča za človekove pravice ter predlaga potrebne spremembe ali dopolnitve <stage>/ nerazumljivo/</stage> zakonu. Želi kdo razpravljati pri omenjenem sklepu?</p>
               <p>Glasovanje.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Najlepša hvala, s tem tudi zaključujem to točko dnevnega reda in današnjo sejo Odbora za pravosodje.</p>
               <stage type="time">Seja je bila končana 9. novembra 2018 ob 11.49.</stage>
            </sp>
         </div>
      </body>
   </text>
</TEI>
