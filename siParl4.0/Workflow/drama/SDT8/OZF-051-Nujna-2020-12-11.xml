<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZF-051-Nujna-2020-12-11">
   <teiHeader>
      <fileDesc>
         <titleStmt>
            <title>Odbor za finance</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZF-051-Nujna-2020-12-11.OZF" n="051">
               <name>Nujna</name>
               <date when="2020-12-11"/>
            </setting>
         </settingDesc>
         <particDesc>
            <listOrg>
               <org xml:id="OZF-051-Nujna-2020-12-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZF-051-Nujna-2020-12-11.OZF">
                        <orgName key="OZF">Odbor za finance</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">51. nujna seja</stage>
            <stage type="date">(11. december 2020)</stage>
            <stage type="chairman">Sejo je vodil Robert Polnar, predsednik odbora.</stage>
            <stage type="time">Seja se je pričela ob 14.00.</stage>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Spoštovane gospe, cenjeni gospodje, lepo pozdravljeni. Pričenjam 51. nujno sejo Odbora za finance.</p>
               <p>Obveščam vas, da nihče od članic in članov odbora ni zadržan oziroma opravičen. Prejel pa sem dve pooblastili za nadomeščanje, in sicer poslanka Mateja Udovč nadomešča poslanko Moniko Gregorčič iz poslanske skupine Stranka modernega centra. In poslanec Gregor Perič nadomešča poslanca Dušana Verbiča, prav tako iz poslanske skupine Stranka modernega centra.</p>
               <p>V poslovniškem roku nisem prejel predlogov v zvezi z dnevnim redom, zato ugotavljam, da je sprejet dnevni red, kot vam je bil poslan.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O DAVKU NA MOTORNA VOZILA.</title>
               </p>
               <p>Gre za nujni postopek. Predlagateljica zakona je Vlada. Kolegij predsednika Državnega zbora je na 86. seji 4. decembra letos potrdil nujni postopek. Vložena je bila tudi zahteva za sklic izredne seje Državnega zbora z omenjeno točko na dnevnem redu. K obravnavi te točke so vabljeni predstavnice in predstavniki Ministrstva za finance in Zakonodajno-pravne službe.</p>
               <p>Dodatno gradivo, ki smo ga prejeli, obsega pripombe Zveze potrošnikov, dopis zagovornika načela enakosti, mnenje Zakonodajno-pravne službe in mnenje Komisije Državnega sveta za gospodarstvo, obrt, turizem in finance. Rok za vložitev amandmajev teče do zaključka razprave o posameznih členih predloženega zakona na današnji seji odbora. Do začetka seje so bili vloženi amandmaji poslanskih skupin SDS, SMC, NSi in Desus, in sicer k 16. in k 38. členu, in poslanske skupine LMŠ, in sicer k 16. in 17. členu predloga zakona. Pregled amandmajev, do sedaj vloženih, ste prejeli.</p>
               <p>Pričenjam drugo obravnavo predloga zakona. Najprej dajem besedo predstavnici Ministrstva za finance, državni sekretarki gospe Kristini Šteblaj. Izvolite, prosim.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa za besedo. Lepo pozdravljeni.</p>
               <p>Cilj prenove Zakona o davku na motorna vozila je med drugim ne samo preprečitev zviševanja davka na motorna vozila zaradi novega režima merjenja izpustov CO2 s 1. januarjem 2021, temveč tudi znižanje obstoječe obdavčitve motornih vozil. S prenovo zakona bo prenovljena lestvica obdavčitve motornih vozil in s tem se bo znižala obdavčitev večine motornih vozil. Obdavčitev z davkom na motorna vozila se bo za veliko večino torej znižala, ker izračun davka temelji na okoljskih merilih in ne upošteva več vrednosti posameznega motornega vozila kot osnove za davek.</p>
               <p>Davek na motorna vozila se bo določal glede na emisijski standard evro, vrsto goriva in izpust CO2. Za določene vrste vozil bo na izračun davka še vedno vplivala tudi moč motorja. Z davkom bodo bolj obremenjena motorna vozila, ki so okolju manj prijazna, medtem ko se za električna vozila in druga motorna vozila brez izpustov davek ne bo plačeval. Odpravlja se dodatni, tako imenovani luksuzni davek na motorna vozila, ki je bil uveden leta 2012 z Zakonom za uravnoteženje javnih financ. V letu 2019 je bilo iz naslova davka na motorna vozila in dodatnega davka na motorna vozila realiziranih 45 milijonov evrov prihodkov državnega proračuna. S predlagano spremembo odločitve se davčna obremenitev v celoti znižuje za okoli dve tretjini. Ocenjujemo, da bi v letu 2021 dosegli prihodke iz tega naslova v višini 16 milijonov evrov. Prihodki državnega proračuna iz naslova davka na motorna vozila se bodo tako znižali za okoli 29 milijonov evrov, pri tem pa je treba omeniti, da bo znižanje v višini 8 milijonov evrov že iz naslova dodatnega davka na motorna vozila.</p>
               <p>Ne glede na to, da bomo imeli manj prihodkov, je ukrep v sedanjih kriznih okoliščinah pozitiven. Prihranek pri nakupu bo koristil davčnim zavezancem, spodbujal potrošnjo in koristil celotni avtomobilski panogi, od domačih dobaviteljev sestavnih delov za avtomobilsko industrijo, proizvajalcev v Sloveniji, do dobavitelj motornih vozil, ki so jih prizadele posledice pandemije covid-19. Prodaja motornih vozil v letošnjem letu v primerjavi z letom 2019 nekoliko upada. Glede na upad prodaje in povpraševanja je, menimo, da je zato prav, da se potrošnja spodbudi.</p>
               <p>S predlogom zakona pa se tudi z avtomatizacijo pospešuje postopke za odmero davka na motorna vozila. Vključena bo avtomatična izmenjava podatkov med Finančno upravo Republike Slovenije in evidenco registriranih motornih vozil Ministrstva za infrastrukturo. Predlog zakona za registracijske organe uvaja uporabo spletne storitve, ki omogoča dostop do podatkov iz evidence motornih vozil Finančne uprave Republike Slovenije.</p>
               <p>Zakonodajno-pravna služba je poslala številne pripombe, v zvezi s katerimi bi želela samo podatki nekaj kratkih pojasnil. Najprej izpostavljam, da Zakon o motornih vozilih ni in ne more biti krovni zakon v razmerju s tem predlogom zakona, ki ga danes obravnavamo. Predlog zakona zato ne sledi zakonu o motornih vozilih, kot predlaga v svojem mnenju Zakonodajno-pravna služba, sledi pa ustaljeni novotehniki in pravilom, ki so uveljavljena na področju posredne obdavčitve, na primer davek na dodano vrednost, ruševine in podobno. V veliki meri sledi že uveljavljeni ureditvi obdavčitve motornih vozil z obstoječimi predpisi in ne predstavlja konceptualno povsem drugačnega načina obdavčitve motornih vozil. Prinaša pa določene spremembe in novosti na področju načina izračuna davčne obveznosti, zato je v teh delih seveda ureditev drugačna.</p>
               <p>Vlada predlaga, da se sprejem zakona obravnava po nujnem postopku, da bi se zakon lahko začel uporabljati že 1. januarja leta 2021, zato predlagam v imenu Vlade, da ta zakon podprete. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa državna sekretarka.</p>
               <p>Vmes sem prejel še eno pooblastilo, in sicer poslanec Miha Kordiš nadomešča poslanca Luko Mesca iz poslanske skupine Levica.</p>
               <p>Nadaljujemo s predstavitvijo mnenja Zakonodajno-pravne službe. Besedo dajem gospe Andreji Kurent. Prosim.</p>
            </sp>
            <sp who="KurentAndreja">
               <speaker>ANDREJA KURENT:</speaker>
               <p>Hvala za besedo, lep pozdrav vsem.</p>
               <p>Mnenje Zakonodajno-pravne službe ste prejeli v torek, mislim da ob 14. uri. Naj povem, da smo hiteli na vso moč, pisali smo tudi čez vikend, zato da bi se lahko vložili še pravi čas amandmaji. Jaz ocenjujem, da je naše mnenje spisano korektno in strokovno, skladno seveda z nalogami, ki jih ima Zakonodajno-pravna služba po Zakonu o Državnem zboru in Poslovniku Državnega zbora. Pojasnila Ministrstva za finance, mislim da temu ne sledijo ravno. Niti niso podani odgovori na vsa naša zastavljena vprašanja.</p>
               <p>Že na tem mestu bi pa jaz rada zdaj izpostavila, da so podobna opozorila dana tudi v mnenju Službe Vlade Republike Slovenije za Zakonodajo k predmetnem zakonskem predlogu. V bistvu se v bistvenih elementih popolnoma ujemamo. Mnenje SVZ je seveda krajše, upoštevajoč tako njihovo vlogo in čas, ki jim je bil dan na razpolago. Po drugi strani pa mnenje Zakonodajno-pravne službe vsebuje tudi tako imenovane novotehnične pripombe, to je tudi naša naloga, saj gre za zadnji pregled oziroma za zadnjo možnost amandmajske korekcije besedila, preden gre ta v objavo v Uradni list. Ker noben od pooblaščenih predlagateljev ni vložil ustreznih amandmajev, sledeč našim pripombam, to, predvidevam, pomeni, da stališča obeh pravnih služb niso upoštevana. V tem svojem nastopu bom jaz skušala biti kar najbolj nazorna in kratka, saj bi šlo preveč časa za celotno predstavitev, čeprav bi bila skrajšana. Zato bom navedla le nekaj stvari, ki sem si jih pripravila, gre predvsem za uvodni del mnenja, sicer pa na pripombah seveda vztrajamo.</p>
               <p>Po naši oceni gre seveda v tem zakonskem predlogu za izredno kompleksno materijo, ki naslavlja zelo širok krog naslovnikov. Zakon ne bo zadeval le pravnih oseb, s. p.-jev in posameznikov, ki se s to dejavnostjo ukvarjajo kot poklic, marveč tudi vse fizične osebe, ki si bodo nabavile motorno vozilo. Tudi zato še dodatno opozarjamo, da je besedilo nejasno, nedoločno, nenatančno tako, da jaz osebno tvegam oceno, da bo tudi njim nerazumljiv. Tudi sicer upoštevajoč naše pripombe, kot smo jih napisali, tako zapisano besedilo trči ob zahteve pravne države iz 2. člena Ustave. Glede na to, da gre za davčni zakon, pa tudi ob 149. člen Ustave. Na tem mestu bi lahko vstopila obrazložitev, kot sestavni del zakonskega gradiva, ki bi pojasnila določene pomisleke, dileme, nejasnosti in tako naprej, v danem primeru pa obrazložitev predstavlja več ali manj le povzetke predlaganih določb.</p>
               <p>Za ilustracijo. Nobenega pojasnila na primer ni, zakaj so obdavčitev oproščena tudi tako imenovana pogrebna vozila. Pogrebna dejavnost se po zakonu opravlja kot tržna dejavnost ali kot občinska javna služba. Ko in če bo z vidika načela enakosti iz 14. člena Ustave sprožen ustavni spor davčnega zavezanca, ki na primer tudi opravlja občinsko javno službo in poseduje za to prilagojeno vozilo, na primer prevoz zapuščenih živali v zavetišče, kar je občinska naloga, ali pa bi s takim vozilom opravljal tržno dejavnost, nisem se drugega spomnila kot prevoza mačk in psov, kako naj se formulira v odgovoru Ustavnemu sodišču, saj ni podan niti en razlog za takšno razlikovanje oziroma če je kje, ga zakonsko gradivo ne navaja. Mogoče bo pojasnilo še v nadaljevanju.</p>
               <p>Nadalje. Naše pripombe so šle tudi v smeri, da je predlog zakona prenormiran, saj izgleda, da želi zajeti prav vse, tako zakone kot podzakonske akte, ki so potrebni za ureditev tega področja. To je sporno tako z vidika Ustave, 3., 87., 120. in 153. člena, kot s sistemom nasploh. Zakon ne more biti priročnik za finančno upravo, ali, da citiram kolegico mag. Sašo Bricelj Podgornik, ki je na Odboru za kmetijstvo rekla: »Zakon ne more biti vem točka, torej vse na enem mestu.« Naš pravni sistem pač ni delan tako. Ločnico, kaj sodi v zakon, kaj ne, poleg ustavnih določb nenazadnje določata tudi Zakon o državni upravi in Zakon o Vladi. Za primerjavo. Drugi davčni zakoni vsebujejo tudi kar nekaj pooblastilnih določb za podzakonske akte. Kot sem jaz gledala, takšnih določb ima Zakon o davčnem postopku več kot 38, med drugim tudi določa, da vse obrazce predpiše minister za finance. Zakon o dohodnini se v pretežni meri naslanja na Zakon o davčnem postopku, ima pa tudi svoje pooblastilne določbe. Naprej, Zakon o davku na dodano vrednost jih ima vsaj tri ob veljavnem pravilniku za svoje izvajanje. Enako Zakon o trošarinah, ki ima poleg pravilnika tudi uredbo za izvajanje in predvidene predpise ministra v več kot 20. členih.</p>
               <p>Da se zakon sklicuje na podzakonske akte, kot je to v obravnavanem primeru, ni skladno, vsaj z načelom hierarhije pravnih aktov, kot ga določa 153. člen Ustave, saj se ne more višji akt, to je zakon, sklicevati na nižjega, to so vsi mogoči podzakonski akti. Vsi ti sklici, če že, bi morali biti pojasnjeni v obrazložitvi, ne smejo pa obstati kot zakonska določba.</p>
               <p>Očitano nam je bilo, da smo vzeli kot krovni zakon, kot izhodišče Zakon o motornih vozilih, ki določa tako motorna vozila kot registracijo. Oboje je tudi izhodiščni pogoj za obravnavo po obravnavanem predlogu zakona. Jaz ne vem, kateri zakon bi bil po vaši oceni primernejši. Moje razlogovanje je šlo v tej smeri, da bo kupec vozila verjetno gledal Zakon o obdavčenju, glede samih vozil pa Zakon o motornih vozilih. Glede Zakona o motornih vozilih smo zapisali kar nekaj terminoloških neskladij, pa tudi vsebinskih odstopov. Na primer, za ilustracijo, glede intervencijskih vozil.</p>
               <p> Zakaj so v tem predlogu zakona omenjena zgolj reševalna, ni nobenega pojasnila. Zakaj se tu določa, v tem zakonu določa prepoved registracije, določa se tudi, na koga je vozilo registrirano, če je pa to seveda materija Zakona o motornih vozilih. Glede samih vozil ta predlog zakona ne sledi Zakonu o motornih vozilih, ampak na primer navaja, o vozilih tarifne oznake, enkrat da enkrat ne, in potem upoštevajoč se strukturo 4. poglavja, tam so določene vse lestvice, je določiti od motornega vozila in njegove obdavčitve po naši oceni res zelo <stage>/ nerazumljivo/</stage>.</p>
               <p>Glede na 4. člen, ki določa, katera vozila se ne obdavčijo, to so na primer vozila iz tarifne številke 8 tisoč 711, ki jo nadaljnje določbe še vključujejo, ali pa da se obdavčijo, 4. člen določa, da se obdavčijo le vozila, prvič registrirana v Republiki Sloveniji, potem pa imamo 17. člen, ki ureja vozila, ki se ne registrirajo. S tega vidika mislim, da je res ocena o nejasnosti ureditve na mestu.</p>
               <p>Kot je bilo navedeno s strani državne sekretarke, je predlagatelj ubral drugačen pristop, saj v bistvu uvaja enake rešitve in enako terminologijo kot davčni zakoni. Po naši oceni pa razen, da gre za davke, in da to dela finančna uprava, ni videti njihove povezave. Gre za popolnoma drugo materijo. Kot sem že navedla, zakon ne sme biti pisan samo za FURS, ampak za vse naslovnike. Naj ob tem tudi omenim, da evidence FURS-a določa Zakon o finančni upravi. Ta obravnavan predlog zakona pa uvaja tukaj še eno novo, čeprav je bilo njeno mesto <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospa Kurent, samo trenutek prosim.</p>
            </sp>
            <sp who="KurentAndreja">
               <speaker>ANDREJA KURENT:</speaker>
               <p>Ja?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Tamle prosim malo tiše. Motite.</p>
               <p>Izvolite, gospa Kurent.</p>
            </sp>
            <sp who="KurentAndreja">
               <speaker>ANDREJA KURENT:</speaker>
               <p>Sem tako v zagonu, da sploh nisem slišala. Hvala lepa.</p>
               <p>No, v glavnem, mesto za evidenco bi bilo seveda v Zakonu o finančni upravi. Nadalje, veliko se prevzema iz veljavnega zakona o davkih o motornih vozilih, ki pa izvira iz leto 1999. Ker ni obrazložitve, nekako zgleda, da niso upoštevane razmere, ki so se v vmesnem času verjetno spremenile. Za ilustracijo, zakaj se še vedno govori o 70 % tržni vrednosti vozila, poškodovanega le v prometni nesreči, za oprostitev davka. Ali pa na primer banalno, zakaj se ne uporablja pojem prodajna pogodba, saj, kupoprodajna pogodba je že zastarel izraz, ukinil ga je tudi že obligacijski zakonik. Ta predlog zakona ga pa kar še uporablja.</p>
               <p>Zakon nadalje uporablja pojem odtujitve. Navedli smo, da to se načeloma razume, spet banalno, kot kraja, in zato ta izraz uporablja kazenska zakonodaja, davčna zakonodaja pa ne oziroma le izjemoma. Potem, na primer, bo ta zakon zavezal tudi fizične osebe, da vložijo napoved davka v elektronski obliki. To je po moji oceni itak vprašljivo, če pa že, bi morala biti pa taka zaveza za vse davčne zavezance in vključena v sistemski zakon.</p>
               <p>Glede amandmaja na tem mestu pa le skepsa glede obrazložitve, ki pravi, da se je <gap n="..."/> navedeno, v glavnem, da je prehodno obdobje zato, da bi se davčni zavezanci, tudi tisti, ki še niso vešči elektronskega poslovanja, lahko prilagodili na elektronsko vlaganje. Po moji oceni fizična oseba kupi avto na nekaj let oziroma na nekaj desetletij in mislim, da to navajanje na elektronsko vlaganje nekako ni ustrezno.</p>
               <p>Potem, neupoštevana je bila tudi naša pripomba glede posebnih določb. Tak sistem je res skopiran iz Zakona o davku na dodano vrednost, kot nam je navedel predlagatelj, ampak ta pa pravi. 145. člen Zakona o davku na dodano vrednost daje pooblastilo Vladi, da lahko spremeni pavšalno nadomestilo. Z 2. odstavkom pa določa, da se ZIPRS lahko s stopnjo DDV-ja zviša ali zniža. Naslednji, 146. člen, govori o natančnejših predpisih, in sicer, da se za razvrstitev uporablja kombinirana nomenklatura carinske tarife. To imamo mi že v 4. členu, in 2. odstavek, da podrobnejše predpise izda minister, pristojen za finance. Zato res ne razumemo, zakaj ste ohranili določbe, posebne določbe v posebnem poglavju zakona.</p>
               <p>Tak posplošen sklic, kot ste ga tudi, kot je naveden v predlogu zakona, ni primeren. Mi smo tudi vprašali, katere so sploh določbe iz Zakona o finančni upravi glede njihovih nalog in pristojnosti, pa nam še ni bilo odgovorjeno. Za primerjavo, spet, pri 20. členu smo mi zastavili vprašanje, kdo so mišljeni družinski člani, potem je bilo pojasnjeno, da to določa carinska zakonodaja, ta izraz je itak neustrezen kot ne dovolj določen, in pa da je to vse povedano v 38. členu. Se pravi, 20., 38. člen, to je čisto nepregledno.</p>
               <p>Potem pa še končno zamik uporabe. Na to je tudi opozorila Služba Vlade za zakonodajo. Jaz bi pa tukaj rada samo izpostavila, da v danem trenutku, kot sem jaz računala potek zakonodajnega postopka in uveljavitev zakona, gre le za štiri delovne dni, zato je taka določba nenavadna.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa Kurent.</p>
               <p>Gospe in gospodje, uvodni predstavitvi smo zaključili. Odboru predlagam, da po končani razpravi o členih v skladu s 3. alinejo 128. člena Poslovnika Državnega zbora glasuje skupaj o vseh členih. Ali kdo temu nasprotuje? Ne. Zato prehajamo na razpravo o členih predloga zakona ter razpravo in glasovanje o amandmajih, ki jo bomo opravili na podlagi pregleda amandmajev.</p>
               <p>V razpravo dajem torej člene od 1 do vključno 15, h katerim ni bilo vloženih amandmajev. Razpored je zaenkrat takle, prvi bo poslanec Kordiš, za njim bo poslanka Zabret, potem pa poslanec Lenart.</p>
               <p>Poslanec Miha Kordiš, izvolite, imate besedo.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
               <p>Vsebinsko bi lahko spremembe Zakona o davku na motorna vozila opisali kot davčni odpustek za luksuzne avtomobile. Seveda gre za davčne spremembe, ki bodo najbolj koristile najbogatejšim, prav nič pa ne bodo koristile veliki delavski večini, ki to državo in družbo drži pokonci.</p>
               <p>Pred mano ste lahko poslušali predstavitev Zakonodajno-pravne službe. Ne le, da se Vlada z najslabšo ali pa eno izmed najslabših epidemioloških slik na svetu ukvarja s tem, kako bo bogatim znižala davke za luksuzna vozila, in tega reza je za kar 29 milijonov evrov, toliko bodo izgubili vse državljanke in državljani z izpadom v dohodkih v proračun. Niti nam tehnično ustrezno tega davčnega reza ne zna spacati skupaj. Ja, pravim spacati, zaradi tega ker zakoni, ki v Državni zbor prihajajo s strani Janševe vlade, niso nič drugega kot pofl. Napisani tako, da ubi ga bože, seveda, zakon je napisan tako šalabajzersko kot šalabajzerska vlada, ki jo v tej državi imamo.</p>
               <p>Če se vrnem nazaj na vsebino, lahko rečem, da ta vlada ni samo šalabajzerska, ampak je tudi kriminalna. Proračun ječi pod izdatki, ki ga bremenijo zaradi epidemije covida-19. Ječi tudi zaradi ukrepov, ki jih vlada Janeza Janše sprejema in v glavnem merijo na to, da proračun kot skupno bogastvo vseh državljank in državljanov osiromašijo in oplenijo v korist nagrajevanja bogatih in kapitala. Tako se je recimo pomoč gospodarstvu, oh, tako zelo opevana pomoč gospodarstvu iz prvih nekaj protikoronapaketov, prelila v kar 600 milijonov evrov dodatnih novih kapitalskih rezerv podjetij. Koliko delovnih mest smo izgubili iz naslova vseh teh sredstev, ki naj bi prav delovna mesta zaščitili?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Kordiš, danes je tema Zakon o davku na motorna vozila in vas prosim, da se držite dnevnega reda in govorite o točki dnevnega reda. Izvolite prosim.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Govorim o točki dnevnega reda, saj <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Davek na motorna vozila je danes tema. Ima 40 členov zakon, v uvodni predstavitvi smo slišali in vas prosim, da razpravljate o davku na motorna vozila. Nadaljujte.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Predsedujoči, razpravljam o davku na motorna vozila, ga pa hkrati umeščam tudi v davčni kontekst. Dohodki proračuna, odhodki iz proračuna in splošne usmeritve politike te vlade, katerim moram reči, da ta davek na motorna vozila, zelo dosledno sledi. Na vsebinski ravni gre za davčni odpustek za luksuzna vozila, za najbolj bogate, ljudi, ki kupujejo avtomobile za 150 tisoč evrov. Na tehnični ravni gre pa seveda za zmazek.</p>
               <p>Skratka, tudi pri teh davčnih posegih gre za zelo jasno intenco, da se z našim skupnim denarjem, javnim denarjem podpira bogataše, tiste, ki v tej družbi imajo, delavce pa se pušča zadaj. Zelo jasno to vidimo v številkah. Bom še enkrat ponovil. S tem davčnim rezom na luksuzna vozila bo proračun izgubil 29 milijonov evrov. Teh 29 milijonov evrov bi krvavo potrebovali na praktično katerem koli od družbenih podsistemov, ki jih imamo. Tukaj je zdravstvo, tukaj je skrbstvo starejših, dajmo na infrastrukturo, naj gre za ceste, naj gre za železnice, pa raziskave in razvoj in še in še. Vse to so stvari, na katerih se je vlada Janeza Janše odločila, da bo v resnici varčevala oziroma bo disproporcionalno velik obseg sredstev namenjala za nekaj, kar ne rabimo, recimo 780 milijonov evrov za nabave orožja. Tam, kjer pa ljudje v tej državi najbolj potrebujejo pomoč in podporo, kjer so sistemi najbolj napeti, sistemi blaginje seveda, da se razumemo, kjer so najbolj napeti, najbolj obtolčeni, tam se bo pa varčevalo. Za primerjavo. Če bo davek na motorna vozila proračunu letno vzel 29 milijonov evrov, vzemimo postavko za dolgotrajno oskrbo iz proračuna za 2021, ki je težka 21 milijonov evrov. Se pravi, za dolgotrajno oskrbo za podporo starejšim, ki jih je več kot 10 tisoč v vrsti, čakajočih na posteljo v domovih starejših, bo vlada namenila zgolj 21 milijonov evrov. Pa iskala sredstva pri raznih evropskih skladih in evropskih mehanizmih, ki jih na koncu dneva v resnici ne bo kaj dosti in kaj prida veliko. Skratka, pomoč starejšim postavlja v pogojnik, hkrati pa brezpogojno še celo višji znesek, 29 milijonov evrov, namenja bogatim v obliki davčnega odpustka.</p>
               <p>In naprej številke za posamezen primer. Zdaj sem navedel številke, ki se dotikajo proračuna in celotnih učinkov zakona. Za posamezen primer ljudi, ki kupujejo Porscheje, BMW-je in tako naprej, kupec luksuznega BMW M5 competition, ne me vprašati, kakšen avto je tole, jaz ne vem, kakšen avto je BMW M5 competition, vem pa, da košta 150 tisoč evrov. Za kupca takega luksuznega avtomobila, povejte mi, kateri radnik v tej državi si lahko privošči avtomobil za 150 tisoč evrov, še poslanci si ga ne moremo, pa smo med 3 % najbolje plačanih v tej državi. Za kupca takega luksuznega avtomobila sprememba davka na motorna vozila prinaša odpustek v višini 41 tisoč evrov. Gospe in gospodje, zakaj bi nekomu, ki ima 150 tisoč evrov za nekega top of the line BMW-ja, podarili 40 tisoč evrov? Seveda to obratno pomeni, da bomo obremenili nekoga drugega. Izpade iz proračuna, se prevede v to, da bodo tiste postavke, ki bi jih pa proračunski dohodki, se pravi davki, pravični davki morali financirati, osiromašeni. Sem vam navedel primer dolgotrajne oskrbe za starejše, v proračunu zgolj 21 milijonov evrov, manj, kot bo najbogatejšim ta zakon v davčnih rezih in v davčnih odpustkih podaril. Enaka logika, se pravi, da se breme davčnega razbremenjevanja in nagrajevanja bogatašev obsceno bogatih ljudi, ki kupujejo avtomobile za 150 tisoč evrov, prenaša na revne, na delavski razred, priča tudi naslednji podatek. Če davek na motorna vozila in te davčne nagrade za luksuzne avtomobile padajo v primeru tega BMW-ja, ki sem ga navedel, tudi za 40 tisoč evrov, se bo davek zvišal za 19 evrov nekomu, ki nekega švoh cliota kupuje, 0,9 DCE za 10 tisoč evrov. Takemu človeku z delavskim budgetom, z delavskim avtom, se bo davek povišal za 19 evrov. Absurd. Bogataši, ki kupujejo avto za 150 evrov, ki kupuje BMW-je, Porscheje in ne vem kaj še vse, se bo podarilo dodatnih 40 tisoč evrov za njihov luksuzni nakup, nekemu uradniku, ki to družbo dejansko drži pokonci, pa se bo še dodatno zaračunalo, ker si kupuje osnovno vozno sredstvo, ki ga pripelje iz točke a do točke b in večino poti opravi, uganili ste, na poti na delo. Kamor gre, ne zaradi tega, ker bi imel kakšno silno veselje, ampak zato da dobi tisto svojo minimalno plačo, ali pa malo nad minimalno plačo, mogoče povprečno plačo, skratka, nič kaj posebnega od kompenzacije za njegovo trdo delo, zgolj zato, da bo lahko preživel in ne zato, da se bo valjal v luksuzu, tako kot se že zdaj valjajo bogataši, vlada Janeza Janše bi jim pa še dodatno pogledala skozi prste, ko si ta luksuz okrepijo z dodatnimi nabavami dragih avtomobilov. Pri tem da so ti avtomobili tudi okoljsko daleč najbolj potratni, ne, seveda. Dražji avto, luksuzni avto pomeni bolj zahtevno proizvodnjo, pomeni tudi močnejšo mašino in seveda tudi večje odpustke.</p>
               <p>Enaka logika, se pravi, da se breme davčnega razbremenjevanja in nagrajevanja bogatašev obsceno bogatih ljudi, ki kupujejo avtomobile za 150 tisoč evrov, prenaša na revne, na delavski razred, priča tudi naslednji podatek. Če davek na motorna vozila in te davčne nagrade za luksuzne avtomobile padajo v primeru tega BMW-ja, ki sem ga navedel, tudi za 40 tisoč evrov, se bo davek zvišal za 19 evrov nekomu, ki nekega švoh cliota kupuje, 0,9 DCE za 10 tisoč evrov. Takemu človeku z delavskim budgetom, z delavskim avtom, se bo davek povišal za 19 evrov. Absurd. Bogataši, ki kupujejo avto za 150 evrov, ki kupuje BMW-je, Porscheje in ne vem kaj še vse, se bo podarilo dodatnih 40 tisoč evrov za njihov luksuzni nakup, nekemu uradniku, ki to družbo dejansko drži pokonci, pa se bo še dodatno zaračunalo, ker si kupuje osnovno vozno sredstvo, ki ga pripelje iz točke a do točke b in večino poti opravi, uganili ste, na poti na delo. Kamor gre, ne zaradi tega, ker bi imel kakšno silno veselje, ampak zato da dobi tisto svojo minimalno plačo, ali pa malo nad minimalno plačo, mogoče povprečno plačo, skratka, nič kaj posebnega od kompenzacije za njegovo trdo delo, zgolj zato, da bo lahko preživel in ne zato, da se bo valjal v luksuzu, tako kot se že zdaj valjajo bogataši, vlada Janeza Janše bi jim pa še dodatno pogledala skozi prste, ko si ta luksuz okrepijo z dodatnimi nabavami dragih avtomobilov. Pri tem da so ti avtomobili tudi okoljsko daleč najbolj potratni, ne, seveda. Dražji avto, luksuzni avto pomeni bolj zahtevno proizvodnjo, pomeni tudi močnejšo mašino in seveda tudi večje odpustke.</p>
               <p>Absurdno, abotno in kar je še teh pridevnikov je, da se potem pri taki davčni razbremenitvi bogatašev vlada sklicuje na okoljske politike, češ ja mi spreminjamo to davčno ureditev zaradi tega, da bomo znižali emisije v okolje. Absurd. Norčevanje iz ljudi, ki se jim jemlje iz žepov, zato da se daje bogatim. Edina resna okoljska politika v prometu je, da se iz osebnega tranzita preobrazi prioritete v kolektivni tranzit, javni transport, če želite. Kje so vlaganja v železnice? Kje so vlaganja v javni potniški promet, dostopen? Točen. Ne pa da vlaki zamujajo in še več, sočasno, ko se razbremenjuje bogate za davke pri nakupih luksuznih avtov, se prodaja najbolj rentabilni del slovenskih železnic, to so Slovenske železnice, tovorni promet. In v tajnosti sprejema pobude, kako bi Madžarska vstopila v projekt drugega tira, se pravi, da bi se tudi samo železniško infrastrukturo začelo privatizirati. Seveda, Viktor Orban je veliki prijatelj Janeza Janše. To paktiranje fašistoidnih režimov se v resnici nikjer niti ne skriva, ampak je zelo jasno.</p>
               <p>In Vlada Janeza Janše v teh svojih politikah zasleduje dva točno določena cilja, ki sta razvidna iz prav vsega, kar počne. Boj proti epidemiji ni eden izmed njih, boj proti podnebnim spremembam pa še manj. Pa saj ravno ta vlada oziroma njihova največja stranka zanika podnebne spremembe. In te prioritete Vlade Janeza Janše, o katerih govorim, ta dvojnost prioritet je naslednja. Prvo je na vsak način zabetonirati samega sebe na oblasti brez izbiranja sredstev, pogrom nad vsemi družbenimi podsistemi, napadi na opozicijo, na medije, na žvižgače, vse možno, plenjenje proračuna in nagrajevanje kapitalističnega razreda. To je pa power base, na katerega stavi Vlada Janeza Janše, če bo primerno dokapitalizirala kapitaliste, ki imajo že zdaj vsega dovolj, in bogataše z našim skupnim denarjem, se nekako nadejajo, da bodo s tem lastnim kapitalskim zaledjem, še posebej z lovkami iz Madžarske ali pa na Madžarsko, nekako prevedrili dejstvo, da jih ljudje v tej državi ne morejo videti več, ker so v osmih mesecih pod tretjo Vlado Janeza Janše videli toliko gorja, toliko hudega in toliko lopovščine, kot tega nismo videli že od, ja, od prejšnje Vlade Janeza Janše.</p>
               <p>Skratka, investicije v železnice, v dostopen kakovosten javni promet so tiste, ki na področju prevoza in potnikov dejansko vplivajo na okolje in ugodno vplivajo na preprečevanje podnebnih sprememb oziroma na prilagoditve podnebne spremembe, pa še druge učinke imajo na blaginjo in kakovost bivanja ljudi, ampak ne bom šel tja, da ne bom odtaval predaleč stran od samega zakona. Želel sem samo ilustrirati to, da se pri davčnih rezih za bogate, ko ti kupujejo luksuzne avtomobile za 150 tisoč evrov, vlada sklicuje, češ da gre za ukrepe, ki so v korist okolja in v korist zniževanja emisij, kratko malo za laž.</p>
               <p>In za zaključek. Zadnji izmed argumentov, po katerem posega vlada Janeza Janše, zakaj bi morali vzeti proračunu 29 milijonov evrov in jih podariti super bogatašem, je tole. Da se pri davku na motorna vozila pri luksuznih vozilih bogataši izogibajo plačevanju davkov. In kako se bo torej vlada Janeza Janše borila proti davčnim utajam? Ja z davčnimi odpustki. Če ni davka, potem se davku tudi izogniti ne moreš. To je sprevržena logika, še posebej, da vsakič, ko se na mizi pojavi vprašanje socialne podpore najrevnejšim, a denarne socialne pomoči ali kakršnih koli drugih oblik aktivnih socialnih politik, ki bi lahko naslovile revščino, in v revščini imamo v tej državi skoraj, pod pragom tveganja revščine skoraj tristo tisoč ljudi, pa je to zgolj statistika. Situacija je v resnici še hujša.</p>
               <p>Skratka, takoj ko se pogovarjamo o kakšnih socialnih ukrepih, bomo slišali iz vladnih vrst, iz koalicijskih vrst pa še iz kje drugje, po možnosti iz gospodarske zbornice, in točno teh bogatašev, ki jim zdaj vlada reže davek na njihove luksuzne avte. Ja kaj pa zlorabe? Zlorabe v socialnem sistemu pa siromašijo državni proračun. Pri tem, da nihče ne ve sploh, za kakšne zlorabe gre, nikoli ni nobenega konkretnega primera o teh zlorabah, na koncu dneva, ko greš pogledati, kakšen je postopek za pridobitev denarne socialne pomoči ugotoviš, da se enega človeka praktično sleče do gat in je skoraj nemogoče posegati po kakršnih koli goljufijah na področju socialnega sistema. Tukaj pa, kjer gre za bogataše, ki imajo že zdaj polno rit vsega, pa vlada pravi, joj, že tako se izogibajo plačevanju davkov, dajmo jim mi davke še dodatno znižati. Zakaj? Zato da se jim ne bo treba izogibati plačevanju davkov, ki ga že itak ne plačujejo.</p>
               <p>Takole pravi in ugotavlja sama vlada v podkrepitvi svojega predloga zakona. Citiram: »Pri izvajanju zakona je bilo ugotovljeno, da zavezanci za izogibanje plačila DMV, torej davka na motorna vozila, ponarejajo račune za znižano plačilo davka, fiktivno začasno vnesejo vozilo v Slovenijo in uveljavijo oprostitev plačila DMV, naknadno pa vozilo preregistrirajo na dejanske kupce v Sloveniji brez plačila DMV.« Se pravi, ugotavlja vlada sama, da bogati na vse mogoče načine izigravajo zakonodajo, da ja ne bi plačevali davkov, čeprav še enkrat ponavljam, imajo že zdaj polno rit vsega. Če kupiš avto za 150 tisoč evrov, moraš imeti polno rit vsega, in se potem na podlagi te ugotovitve odloči, da bo to izigravanje oproščenega prispevka v našo skupno blagajno in v skupno dobro nagradila z dodatnimi 29 milijoni davčnimi odpustki. To je najbolj umazan primer superhikovske politike, kar sem ga videl od leta 2014 dalje, ko sodelujem v tem Državnem zboru kot poslanec. Skratka, bogataši so tisti, ki utajajo davke, bogataši so tisti, ki goljufajo, kako se vlada na to davčno utajo v času hude krize, zdravstvene in gospodarske in socialne odziva, tako da jih za njihove utaje davkov niti preganjala ne bo, jih bo toliko raje nagradila z davčnimi odpustki in veliki večini državljank in državljanov, ki v tej državi trdo delajo, pa s svojim prihodkom komaj shajajo, od ust odtrgala 29 milijonov evrov, ki jih bo s temi davčnimi odpustki podarila bogatašem.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Kolega Pogačnik, prej ste dvignili roko, želite repliko ali razpravo? Okej, hvala.</p>
               <p>Nadaljujemo z razpravo. Na vrsti je poslanka Andreja Zabret, za njo poslanec Jože Lenart.</p>
               <p>Kolegica Zabret, izvolite prosim.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Hvala za besedo, predsednik.</p>
               <p>Zdaj, najprej bi se morda odzvala na predstavitev državne sekretarke, namreč z njene predstavitve sem jaz osebno slišala, kako je to dober ukrep, znižanje davka na motorna vozila, in kako bomo dobili 29 milijonov manj v državni proračun. Zraven je bilo tudi povedano, da je potrebno spodbujati potrošnjo, kar se seveda lahko vsi strinjamo, vendar v tem trenutku se mi zdi, da ta ukrep ni ravno tako dober, ker vemo, v kakšni finančni situaciji je naš državni proračun. In v tem trenutku se mi zdi bolj pomembno, da bi vlada poskrbela, da bi bili učinki ukrepov PKP-ja bolj učinkoviti in da bi na podlagi teh ukrepov ljudje trošili, ker če ljudje ne bodo imeli kaj trošiti, ker pač gospodarska rast ne bo začela pridobivati na rasti, so mislim da avtomobili zadnja stvar, ki jo bodo ljudje kupovali. Zdaj, danes govorimo o Zakonu o davku na motorna vozila, ki pravzaprav vsebinsko temelji že na zakonu, ki ga je v javno obravnavo dala letos v februarju že vlada Lista Marjana Šarca. Zdaj, ta zakon, ki smo ga dobili na klop, je praktično z nekaj popravki prepisan in me pravzaprav zanima, kaj ste počeli od marca pa do decembra, da je potrebno danes nujen postopek, da je potrebna izredna seja Odbora za finance in da vidimo da pravzaprav je zakon Zakonodajno-pravna služba raztrgala in da ta zakon v praksi ne vem, kako bo izvedljiv. In tudi, ko se spomnim, koliko je bilo s strani trenutne koalicije velikokrat povedano, da morajo biti davčni ukrepi pravočasno sprejeti, sistemski, premišljeni, mislim da tega ta zakon ne prinaša in da tudi ne prinaša neke davčne predvidljivosti. Namreč, zakon bo začel veljati 1. januarja 2021 in mislim, da na tako kompleksen in zmeden zakon se bodo uporabniki zelo težko pripravili.</p>
               <p>Zdaj, imela bi eno vprašanje, konkretno, če gremo na 17. člen, kateri nam je v LMŠ padel v oči. In v tem 17. člen, ta 17. člen predvideva oprostitev davka. Piše tako, da se davek na motorna vozila ne plačuje, od motornih vozil, ki so pred prvo registracijo na ozemlju Republike Slovenije izvozijo ali dobavijo v drugo državo članico, od motornih vozil, ki imajo v skladu s predpisi o motornih vozilih status starodobnega vozila, od športnih motornih vozil, od intervencijskih reševalnih vozil, ki so posebej prirejena za prevod ponesrečencev in bolnikov, in pa od posebnih specialnih vozil, prilagojenih za prevoz pokojnikov, ki se uporabljajo izključno za te namene.</p>
               <p>Zdaj, prva stvar, ki nas je zmotila, je ta, da v tej oprostitvi ni gasilnih vozil. Namreč vemo, da Slovenija je v primerjavi z drugimi evropskimi državami zelo specifična kar se tiče poklicnih gasilcev oziroma, ja, da imamo zelo malo poklicnih gasilcev in da zaščite in reševanja večinoma poteka na prostovoljnem delu prostovoljnih gasilcev, ki so s svojo požrtvovalnostjo pripravljeni pomagati kadarkoli in karkoli. Vemo, da tudi če je potrebno, so že tudi reševali mačke z dreves. In težave, ki jih imajo gasilska društva, prostovoljna gasilska društva, vemo, kakšne so, da od države in lokalne skupnosti dobijo zelo malo sredstev, katera definitivno ne zadostujejo za opremo, ki jo potrebujejo, da lahko opravljajo svoje poslanstvo. In ta sredstva, ki jih morajo pridobiti, da si lahko kupijo novo gasilno vozilo ali kakršno koli opremo, ki jim jo nenazadnje tudi država predpisuje, kakšno opremo potrebujejo, morajo vedno zbirati sredstva ali z veselicami, koledarji in nabirki in drugimi aktivnostmi.</p>
               <p>Tako da bi se nam zdelo prav in smiselno, da glede na to, da pravzaprav ima država korist od prostovoljnih gasilcev, namreč ko kupijo gasilno vozilo, dobi država nazaj povrnjen DDV, poleg tega pa vsi ti ljudje, prostovoljni gasilci, svoje delo opravljajo brezplačno, voluntersko, in jim, državi ni potrebno izplačati nobenih nadomestil, plač ali karkoli drugega. Zato je najmanj, kar bi lahko država naredila, je to, da bi pač vključila tudi v oprostitve, da se ne plačuje davek na motorna vozila tudi na gasilna vozila. Seveda bi bilo prav tudi, da ne bi bilo potrebno plačevati DDV-ja, vendar to ni tema današnje razprave. V LMŠ smo tudi pripravili amandma na to, k 17. členu, ki ga bomo tudi kasneje pripravili, obrazložili, in to je ena stvar, ki je zelo pomembna in smiselna, da se jo poudari.</p>
               <p>Druga stvar, ki nas je pa zmotila, je pa tudi ta, na katero tudi Zakonodajno-pravna služba opozarja, pa je, da so vključeni v oprostitev tudi vozila, ki so, se pravi reševalna vozila in pa vozila za prevoz pokojnikov. Namreč, ne da imamo kaj proti, ampak kot je bilo že povedano tudi od Zakonodajno-pravne službe, te službe se v veliki meri, so tudi, opravljajo tržno dejavnost. In kako boste to zdaj vi kontrolirali, kaj se opravlja kot javna funkcija in kaj kot, oziroma kot javna služba, in kaj kot tržna dejavnost. Tako da tukaj se mi zdi tudi smiselno vprašanje in bi želela, državna sekretarka, če bi lahko na to odgovorite.</p>
               <p>Poleg tega bi imela pa tudi pri teh vozilih, ki so prilagojena za prevoz pokojnikov, je namreč v Zakonu o pogrebni in pokopališki dejavnosti tudi napisano, da je izvajalec pogrebne in pokopališke dejavnosti lahko tudi podjetje s sedežem izven Slovenije, ki mu je ministrstvo, pristojno za gospodarstvo, izdalo potrdilo o občasnem opravljanju pogrebne dejavnosti. Zdaj, to me tudi zanima, kako boste to izvajali in pa kontrolirali in pa, ali je pri tej odločitvi, da so vključena tudi pokopališka vozila, sodelovalo tudi Ministrstvo za gospodarstvo.</p>
               <p>Zdaj, morda bi samo še omenila na kratko, ko sem prej pozabila, recimo pri teh gasilnih vozilih. Kar nekaj držav je, ki imajo urejeno to, da so gasilna vozila vključena v oprostitev davka, davka na motorna vozila. Recimo, Irska ima vključena tudi gasilska vozila, Nizozemska, Portugalska, Avstrija in še kar nekaj drugih držav, tako da se mi zdi prav, da to vključimo tudi mi v ta zakon.</p>
               <p>Zaenkrat toliko, pa bi prosila, če mi boste, državna sekretarka, odgovorila na vprašanja pa če bo potrebno, se pa še kasneje javim. Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa poslanka. Nadaljevali bomo z razpravo.</p>
               <p>Vi, gospa Šteblaj, pa prosim pripravite odgovore na vprašanja gospe Zabret. Ali lahko že takoj odgovorite? Izvolite, besedo ima državna sekretarka Kristina Šteblaj, prosim.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa za besedo.</p>
               <p>Zdaj, kar se tiče teh vozil. Ja, mi smo danes prejeli vaš amandma glede gasilskih vozil in vlada temu ne bo nasprotovala. Je pa malo na široko napisan ta amandma. Verjetno je bilo mišljeno, vsaj tako smo razumeli, da se tukaj gre samo za ta vozila, ki so pač predelana, podobno kot reševalna vozila, samo za namene gasilskih služb, ne za osebna vozila posameznih prostovoljnih gasilcev, ki se bodo pripeljali na intervencijo, čisto tako.</p>
               <p>No, tako da <gap n="..."/> jaz bi, vlada temu ne bo nasprotovala, takemu amandmaju, bi pa prosila, če se ga morda do seje, plenarne seje nekoliko dodela, da bo zelo jasno. Morda na način, da gre, ne vem, za predelana vozila, tako kot reševalna, oziroma da se bo vedelo, da so to res tista. Ker vemo, da gasilskih vozil je pravzaprav malo, osebnih, tovornjaki pa tako ali tako niso obdavčeni z davkom na motorna vozila. Tako da bi se bolj specificiralo. Kar se tega tiče.</p>
               <p>Zdaj, zakaj so reševalna pa pogrebna vozila notri? Tukaj se ni startalo toliko iz tega, ja, seveda so to tudi javne službe. Ni se startalo pa na to, da se bo zdaj preverjalo, v kakšnem deležu se javna služba pa drugačna opravlja. Gre za to, da ta vozila so predelana in se za drugo kot za tako službo tako ali tako ne morejo uporabljati. Pogrebna vozila, saj ne morejo taksiji postati iz tega, recimo, ali pa kaj drugega.</p>
               <p>Potem, morda še nekaj pojasnil tudi v povezavi s prejšnjo razpravo, če smem, gospoda Kordiša.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Ja, izvolite.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Pa v navezavi tudi z gospo Zabretovo. Morda to osnovno. Znižanje prihodkov.</p>
               <p>Glejte, verjetno vsi vidite, koliko tako imenovanih luksuznih avtomobilov se vozi po naših cestah, uporablja našo infrastrukturo in vse ostalo, imajo pa tuje registrske tablice. Mi delamo na tem, in to je eden od korakov, da bi bila ta vozila registrirana tukaj, da bi se davek na dodano vrednost plačeval tukaj. In iz tega razloga smo pač naredili ta korak, da smo ukinili ta tako imenovani luksuzni davek, ki je bil očitno dovolj nestimulativen, da bi se to, v večji meri ta vozila tukaj registrirala. Če ste pozorno prebrali zakon, so bile tudi določene varovalke glede teh začasnih uvozov in vseh teh stvari.</p>
               <p>Je pa tako. Fizične osebe so zelo redko tukaj zavezanci za plačilo davka na motorna vozila. To so v, ne vem, verjetno 98 % uvozniki. Fizične osebe načeloma kupujejo, sploh te, recimo, ki jih je gospod Kordiš izpostavil, verjetno rabljena vozila. V tem primeru so fizične osebe zavezanci za davek na motorna vozila samo v primeru, da uvozijo to motorno vozilo. In še tukaj se upošteva amortizacija in še tukaj se upošteva morebitne dajatve, plačane že kje v tujini.</p>
               <p>Za primerjavo pa morda res tele številke. Tukaj bi bil največji šok ravno za, da tako rečem, voznike teh vozil nižjega cenovnega razreda, če mi s tem davkom ne bi posegali v to ureditev. Namreč, s 1. 1. 2021 začne veljati na evropski ravni uredba, direktiva, na podlagi katere se merijo izključno izpusti. Vi veste, da recimo clio ima bistveno več izpustov CO2 kot nek avto, ne vem, srednjega ali pa celo višjega razreda. In recimo, če dam samo za primerjavo cliota, ki je recimo v letu 2019 plačal davka 162 evrov, bi ga plačal brez tega v letu 2021, da bi mi ta zakon spremenili, 324 evrov. To je pa verjetno zelo veliko, za avto, ki stane, ne vem, okrog 10 tisoč. Medtem ko ne vem, podobno, zdaj ga bo plačal recimo 108 evrov, na podlagi tega novega zakona. Potem, recimo, če gledamo, Dacia, to tudi vemo, da niso ravno luksuzni avti. Nek Duster bi plačal davka v letu 2021 395 evrov, govorim o davku na motorna vozila, medtem ko zdaj po novem bo ta številka 118 evrov. Podobno je, ne vem, Panda, tudi vemo, majhen avto. 466 evrov bi bilo plačila davka na motorna vozila, če ne bi bilo te uveljavitve, zdaj jo bo 144 evrov.</p>
               <p>Res pa je, seveda so bili tudi luksuzni avti izpostavljeni. Če gremo pa, ne vem, kakšnega takega pogledat, Cayenna<gap reason="inaudible">
                     <desc>(?)</desc>
                  </gap>, bi plačal 29 tisoč, zdaj bo plača 2 tisoč 600. Ampak še vedno bo plačal dva tisoč šesto, ne bo plačal, ne vem, 66 evrov, tako kot clio. Ja, seveda, gospod Bandelli, lahko se tudi strinjava, ampak hočem reči, še vedno bo plačal bistveno več. Tukaj imamo nek avto, tudi, 991, tako kot je gospod Kordiš, tudi jaz se ne spoznam čisto na vse avte. Po tehle karakteristikah mora biti pa zelo močen, in bo lastnik takega avta, ki ga bo, oziroma uvoznik za tak avto moral plačati 8 tisoč dvesto evrov davka, na primer. No, to so številke, in predvsem zaradi teh številk, ker vemo pa, da se veliko, večina avtomobilov pri nas proda v rangu nižjega in srednjega razreda, s tem razlogom je davek, menjamo zakon o davku na motorna vozila, da vsi ti zavezanci, ki sicer so zavezanci uvozniki, ampak seveda se to nekaj prelije potem tudi v končno ceno avtomobila, ki ga tukaj kupiš, da ne bi bili ti skoki preveliki.</p>
               <p>Zdaj, a sem še na kaj posebnega pozabila odgovoriti, gospa Zabretova?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>V redu je, hvala lepa. Če se bo kaj izkazalo, bomo v nadaljevanju seje to naredili.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospe poslanke, gospodje poslanci, takole je zdaj. Prijavljeni so poslanci Lenart, Pogačnik, Horvat in poslanka Udovč. Nadaljujemo torej z razpravo. Na vrsti je poslanec Jože Lenart, za njim poslanec Marko Pogačnik.</p>
               <p>Kolega Lenart, prosim.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa, predsednik.</p>
               <p>Jaz, jaz bi začel v letošnjem letu, v maju, ko sem kot poslanec Liste Marjana Šarca postavil ministru Širclju ravno to vprašanje. Ustno vprašanje, kdaj bo kot minister za finance vložil predlog zakona, kajti če bo z novim letom v veljavi še stari zakon zaradi novih v LTP-ju pravil, ne, in merjenju in si povprečni kupec to močno občutil na denarnici. Zdaj, seveda ta odgovor ministra je bil takrat, da bodo najprej analizirali celotni davčni sistem in na podlagi te analize dali ustrezno rešitev, ki je danes tukaj pred nami in ki prinaša 28 milijonov manj prihodkov v državno blagajno.</p>
               <p>Zdaj, glejte, jaz spoštovanega ministra Širclja poznam iz nekega drugega življenja, ki je bil davčni svetovalec za podjetništvo in ga po tej poti, bom rekel, ko sem ga tu srečal, ga seveda po svoje cenim. Ampak to, kar smo dobili zdaj rezultat, teh 28 milijonov minusa, imaš človek občutek, da je to optimiziranje davčno le v prid podjetništvu, ne pa državi. Oprostite, da sem se malo satirično izrazil, ampak žal nekako takole vidim.</p>
               <p>Zdaj, če se vrnemo malo v zgodovino, v to leto 2012, ko je tudi, bom rekel, ta vlada takrat uvedla ta luksuzni davek, se je potem pokazalo, da so ti iznajdljivi podjetniki šli v tujino in registrirali podjetja in avtomobile odzunaj, in tudi velik močni argument zdaj govori o tem, da pač izbris tega luksuznega davka pomeni, da se bodo ti podjetniki ponovno vrnili v Slovenijo in registrirali tu. Seveda, tu se človek sprašuješ, ali je interes Slovenije, da kupujemo drage avtomobile? Zdaj, treba je pa to zadevo tudi malo širše gledati. Ta davčna optimizacija, ne smeš je nikoli jemati zelo ozko, ampak je treba tudi malo širše pogledati. Na koncu koncev, kolikor je pa meni znano in kolikor se spomnim takrat tudi ministra Širclja kot svetovalca v tem drugem življenju, je govoril, da imajo podjetniki veliko možnost, če kupijo dražji avtomobil, kjer se tudi malo povečuje ego posameznikov, pa tudi zelo močne olajšave pri davku na dobiček, če se tako izrazim, si zmanjšuješ. Mislim, tudi to moramo imeti v mislih, žal, no. Kakorkoli. Če to spregledaš, ampak ravno iz tega sem to omenil, kaj ima Slovenija? Ti dragi avtomobili, na koncu naše avtomobilske komponente, ki jih izdelujemo pri nas, niso vezani na te drage avtomobile, če že tako se izrazim, in tu ne vidim nobenega posebnega učinka.</p>
               <p>Zdaj, če pa ta sedanji zakon pogledamo, ki ga imamo danes na mizi. Zdaj, ko smo uvodoma poslušali Zakonodajno-pravno službo, ki je zelo jasno predstavila pomisleke odstopanja, če se tako izrazim, bi jaz rekel, lahko kar zaključimo, predsednik, to sejo in naložimo ministrstvu, da ta zakon dopolni, odpravi, oprostite, zopet malo satirično, ampak tako vidim to. Če karkoli damo na našo Zakonodajno-pravno službo, a ne, to je le neka, mislim, v Državnem zboru, in če tega ne bomo upoštevali, potem jaz ne znam, jaz danes takšnega zakona slučajno ne morem podpreti. To je eno dejstvo.</p>
               <p>Zdaj pa, če gledamo malo bolj strokovno, da ne boste rekli, da sem res samo satirično pristopil. Če pa poslušamo stroko, pa bom samo par zadev podal, kako govori stroka o tem. Zakon ni skladen z okoljskimi cilji, katerim se je zavezala Slovenija, in predstavlja veliko nazadovanje v trajnostni prometni politiki. Prav tako pa po nepotrebnem ustvarja seveda to 28 milijonsko luknjo v proračunu. To pač vsakdo vidi in se čudi, zakaj potem takšni prestopi. Spodbujanje prodaje avtomobilov na fosilni pogon ni upravičen ukrep v času, ko se zavedamo okoljskih problemov prometa in ko moramo že danes narediti vse, da ustavimo negativne trende. To se mi zdi pa najbolj pomembno, če gledamo dolgoročno, bi morali v taki zakonodaji predvideti tudi to. In če gremo še bolj podrobno, kaj stroka govori. V predlogu je navedeno, da se s prenovo zakona o davku na motorna vozila zasleduje okoljske cilje, kar je pa seveda v nasprotju z akcijo, dikcijo v istem predlogu, da bo pri večini vozil obračunan nižji znesek DMV-ja. Pa še bolj podrobno.</p>
               <p>Predlog se od trenutno veljavnega zakona razlikuje po tem, da se pri določitvi davka upošteva vrsta gorica CO2, izpusti, evro standard, moč motorja. Sliši se okolju prijazno, a žal se z novim predlogom davek na večino vozil močno zniža. V primerjavi s sedanjim zakonom o davku na motorna vozila predlog novega zakona občutno znižuje obdavčitev avtomobilov z večjimi in bolj potratnimi motorji, kar je bilo danes že ničkolikokrat poudarjeno. Katerih število registracij se je v zadnjih letih močno zmanjšalo, a davek se bo zmanjšal tudi, davek za ostale avtomobile, v povprečju 460 in 160 evrov. In tako naprej. in zopet zaključujejo, teh 28 milijonov primanjkljaja davčni blagajni kljub vsemu na vsej črti potem je rezultat tega, da izgubljamo.</p>
               <p>Zdaj, jaz bi še poudaril tole. Glejte, Slovenija je tranzitna država in vedno bolj postaja tranzitna država. Tudi s temi investicijami, ki se jih zdaj lotevamo, tudi ta avtocestni križ, nadaljujemo tretjo razvojno os in tako naprej in tako naprej. seveda takšna lega in tu tudi vidimo svoje priložnosti, in če se bodo pri nas v bodoče vedno več vozili namesto nasprotno, ne, temu zakonu, da zmanjšujemo te škodljive emisije, da bo Slovenija postajala potem država, kjer bo vedno več teh vozil, in pa na koncu koncev, stara vozila, da prihajajo v Slovenijo. A se mi zavedamo, kakšni stroški pri pokopališčih teh avtomobilov, kaj nas tu čaka? Že danes imamo grozne probleme na tem področju, nekajkrat na leto beremo v časopisih, prišlo je do požara, večkratnih požarov. Tudi tu, praktično v središču Ljubljane, ne znamo že zdaj tega reševati. In da bomo s pospeševanjem uvoza starih potratnih avtomobilov, dvojni problem. To se pravi, ti negativni izpusti in pa potem še ta vozila, ki se bodo nabirala, če že starega uvoziš. Mislim, tu so neki problemi, ki jih na koncu koncev, še enkrat opozarjam. Če ne bomo znali dolgoročno vse zadeve postaviti na mesto in tako odločati v tem Državnem zboru, potem nas bodo zanamci zopet kritizirali, kaj je ta vlada, kaj so ti poslanci v tem Državnem zboru počeli.</p>
               <p>In zato tudi, silom razmer, ko smo že rekli, če je ta zakon, pač ga bi podprli. Zdaj sem jasno povedal, jaz ga ne morem podpreti. Smo dali tudi ta dva amandmaja k 16. členu za te stare avtomobile, da bi le s tem nekako omilili. In to je to. Jaz, saj pravim, vse to, kar smo danes do zdaj slišali, bom prav z zanimanjem poslušal, zdaj ko so prijavljeni še poslanci iz koalicijskih strank, kaj boste na to povedali, ampak jaz takšnega zakona, oprostite izrazu, ne kupim. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec. Smo razumeli. Jaz prosim eno stvar, preden nadaljujemo z razpravo, gospe poslanke in gospodje poslanci. To je zgolj prošnja, pa jo tako prosim tudi obravnavajte. Dobili smo seveda tudi dodatna gradiva k današnjemu osnovnemu gradivu za sejo, in morda bi vendarle bilo oportuno, če iz teh gradiv ne bi prebirali posameznih odstavkov v svojih razpravah, zato ker mislim, da smo čisto vsi zmožni percepcije, da tista gradiva tudi sami preberemo in si jih raztolmačimo. To zgolj v funkciji ekonomike razpoložljivega časa za sejo.</p>
               <p>Zdaj pa sem videl tamle dvignjene roke. In sprašujem, gospod Ivanuša, imate vi postopkovno ali razpravo? Kolega Žnidar, razprava? Okej, nadaljujemo z razpravo. Najprej je na vrsti poslanec Marko Pogačnik, za njim poslanec Jožef Horvat. Kolega Pogačnik, prosim.</p>
            </sp>
            <sp who="PogačnikMarko">
               <speaker>MAG. MARKO POGAČNIK (PS SDS):</speaker>
               <p>Ja, spoštovani predsednik, hvala za dano besedo. Spoštovana državna sekretarka, kolegice, kolegi.</p>
               <p>Jaz bom zdaj ta predlog zakona podprl. Prepričan sem, da zakon gre v pravo smer in da je bilo že večkrat opozorjeno, da pač te davčne obremenitve v Sloveniji so previsoke. Potrebno se je zavedati, da če je davek v eni državi previsok, potem se potrošnik odloči, da bo blago ali storitev kupil v drugi državi. To pomeni, da se, bi rekel, davek seli nekam drugam. In jaz sem prepričan, glejte, večina poslank in poslancev ima parkirno kartico v garaži zraven parlamenta, in tukaj notri lahko dnevno vidimo najmanj pet avtomobilov z bratislavsko registracijo. In vrednost teh avtomobilov je čez 70 tisoč evrov. In če bomo mi ta zakon spremenili, sem jaz prepričan, da teh registracij s slovaškimi, nemškimi registracijami v Sloveniji ne bo več in se bo ta davek zlil v Slovenijo. Danes pa ta davek teh avtomobilov, ki se vozijo po Sloveniji, polni zdravstveno blagajno Slovaške, nemške, pokojninsko blagajno, proračun drugih držav. In jaz sem tudi prepričan, da mogoče bo pa zdaj kako slovensko vozilo v katerih drugih državah s slovenskimi registrskimi tablicami parkirano.</p>
               <p>In to poslušati, bi rekel, zadevo, da je to pač nesocialno in da se bogati, bogati, ne, več davka bo v slovenskem proračunu zaradi tega. Več davka bo in nekdo bo več davka plačal. Najbolj, kar bi pa, bi rekel, me je pa res presenetilo, izjava zveze potrošnikov, ki nasprotuje zniževanju davka. Nasprotuje nečemu, da bi potrošniki plačevali manj. Tega pa res ne razumem. In če bi primer povedal, to je dosti podobno, kot če bi ZDUS nasprotoval povišanju pokojnin. In mislim, da tukaj notri zveza potrošnikov res deluje, bi rekel, pod dirigentsko palico neke politične stranke.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Kolega Horvat, preden vam dam besedo, ker je veliko prijavljenih, želim še dispozicijo objaviti, da bodo ljudje se lahko malo prilagodili. Za poslancem Horvatom so na vrsti poslanka Udovč, poslanec Bandelli, poslanec Siter, poslanec Ivanuša in poslanec Žnidar. Nadaljujemo torej, besedo ima poslanec Jožef Horvat. Prosim.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala za besedo, gospod predsednik, spoštovana državna sekretarka, drage kolegice in kolegi.</p>
               <p>Torej, govorimo o novem zakonu o davku na motorna vozila. Želim to opozoriti, ker je prvi razpravljavec govoril o spremembi zakona o davku na motorna vozila, najbrž je bil v nekem drugem koordinatnem svetu in to sicer ni problem, če je, ampak toliko, da javnost, ki nas spremlja, to ve.</p>
               <p>Glejte, saj vas morda ne zanima, pa kljub vsemu. Ko sem bil otrok, smo v moji rojstni vasi, v Prekmurju, daleč v Prekmurju poznali dve vrsti motornih vozil. Pustimo traktorje, saj bil je samo eden. Poznali smo luksuzna vozila, luksuzne avtomobile in tovorna vozila, tovornjake. Torej, ti osebni so bili luksuzni. Danes je svet čisto drugačen in kar se mene tiče, je avtomobil nujno zlo, ker mi predstavlja visoko proračunsko postavko, seveda na strani odhodkov, v mojem družinskem proračunu. Je pa nujno zlo, ker brez njega ne morem funkcionirati. Ne vem, kako vi, ampak najbrž enako.</p>
               <p>Ja, jaz verjamem, verjamem, res verjamem, sem prepričan, da bo danes ta odbor, Odbor za finance potrdil novi Zakon o davku na motorna vozila, ki državljankam in državljanom naše države, našim slovenskim družinam prinaša občutne davčne in birokratske razbremenitve pri nabavi vozila. Če hočete, poudarjam še enkrat, tudi družinskega vozila. Z letom 2021, se pravi s 1. 1. 2021, ne pozabiti, v veljavo stopa nova metodologija merjenja izpustov, zato je bilo nujno potrebno pripraviti novi zakon o davku na motorna vozila.</p>
               <p>Predlog prejšnje vlade, pa to zdaj tudi ni toliko pomembno, samo za osvežitev spomina, bi v povprečju prinesel za 30 % višje davčne obremenitve in povečal davčni primež na letni ravni za dodatnih 18 milijonov. Prejšnja vlada. Ampak, še enkrat, to zgolj za osvežitev spomina, ki bo počasi šel v pozabo. V Novi Sloveniji pa smo za povsem drugačen pristop, saj zagovarjamo davčne razbremenitve državljank in državljanov in gospodarstva. Zato se že vrsto let zavzemamo za znižanje davka na motorna vozila in za poenostavitev postopkov na tem področju. Ravno sedaj, s tem novim Zakonom o davku na motorna vozila, tudi uvajamo. No, bolj točno, s 1. januarjem 2021. Zaradi trenutne zelo visoke obdavčitve motornih vozil, res zelo visoke obdavčitve motornih vozil z večjo prostornino motorja, ki ponekod sega tudi do 50 % prodajne cene vozila, se je normalno vedno večje število zavezancev odločilo za registracijo vozila v tujini. Prej je Marko povedal primer Slovaške. Res, včasih ko tule parkiram v garaži, pa si mislim, a, to pa je avtomobil od slovaške ambasade. Uf, kakšnega debelega Porscheja najbrž ambasada nobena nima. Ali pač, ne vem. In potem ko malo razmišljam, a, seveda, davek na motorna vozila je slovenskega državljana nagnal na nek način ven, na Slovaško, in je normalno denar, kot je povedal kolega Marko, odnesel rajši tja. Rajši tja, manj ga je odnesel tja, kot bi ga tukaj doma moral plačati. In danes s tem zakonom to odpravljamo.</p>
               <p>Tako da tisti, ki so proti temu zakonu, torej navijajo naprej za takšne rešitve, da bodo zavezanci denar nosili še naprej ven, v neko drugo državo. Tako pač ta logika deluje. In tako se na ta način torej, so se zavezanci izognili plačilu davka na motorna vozila, davka na dodano vrednost, letni dajatvi za uporabo vozil v cestnem prometu, stroškom registracije, zavarovanja in tako naprej in tako naprej. po uveljavitvi tega novega zakona se zavezancem to več ne bo splačalo, kar pomeni, da bodo vsa navedena plačila ostala tukaj doma v Sloveniji. Veste, dovolj je tega, da smo denar ven nosili na takšen in drugačen način. Samo en stavek povem. Leta 2014 je bil v Sloveniji ameriški ekonomist James S. Henry, ki je nekako izračunal, je pač specialist za davčne utaje, davčne oaze in tako naprej, in je izračunal, da smo iz Slovenije odnesli približno 50 do 75 milijard evrov. Takratni vice guverner je rekel, da je številka malo pretirana. Okej.</p>
               <p>Gremo naprej na Zakon o davku na motorna vozila. Tako novi avtomobili kot tudi rabljeni, iz uvoza, bodo postali bistveno cenejši in zaradi tega ljudje to pozdravljajo. Pozdravljajo. Odslej se bodo pri davčni osnovi za odmero davka na motorna vozila upoštevale zgolj okoljske komponente, ne pa več prodajna cena vozila, saj zakon v prvi vrsti zasleduje okoljske cilje. Pri določitvi davka se bo upoštevalo vrsto goriva, izpust CO2, moč motorja v kW in emisijski standard evro. To prinaša tudi bistveno nižjo obdavčitev električnih vozil. Pri rabljenih vozilih pa se bo upoštevalo tudi amortizacijo, saj se bo obveznost davka znižala glede na starost vozila. In kar slišim električnih vozil, imamo neko strategijo napisano v tej državi, da bomo do leta 2030, se pravi čez 10 let, v državi imeli približno dvesto tisoč električnih avtomobilov. Davčna razbremenitev kupcev motornih vozil se bo v povprečju znižala za kar 65 %, v žepih državljank in državljanov pa bo po izračunih ostalo, ja, 28 milijonov evrov na letni ravni.</p>
               <p>Toliko z moje strani. To in še veliko drugih argumentov je, da bomo mi v Novi Sloveniji seveda ta zakon podprli. Hvala lepa, gospod predsednik.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod Horvat.</p>
               <p>Nadaljujemo z razpravo. Na vrsti je poslanka Mateja Udovč, za njo bo na vrsti poslanec Marko Bandelli. Kolegica Udovč, imate besedo, prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči, za besedo. Naj uvodoma povem, da sem že sama, že leta 2018 na hearingu ministra dr. Andreja Bertonclja spraševala to, kar danes rešujemo. Kdaj, kako razmišlja, kakšne rešitve bo prinesel na mizo v zvezi z luksuznim davkom in v zvezi z novimi regulativnimi preizkusnimi postopki za merjenje izpustov CO2. Prav tako sem nadaljevala tudi s poslanskimi vprašanji pri dr. Bertonclju, in samo da si bomo dobili boljši občutek, kaj, kakšen odgovor sem dobila, kako je minister pod vodstvo Marjana Šarca odgovoril, kar se tiče luksuznega davka. Zaradi visoke obdavčitve motornih vozil z dodatnim davkom na motorna vozila je v praksi mogoče zaznati, da se zavezanci registrirajo z večjo prostornino v tujini. Gre sicer za problematiko s področje prometne zakonodaje, torej pravilo o tem, kjer motorno vozilo sme oziroma mora biti registrirano, ima pa takšno ravnanje tudi javno-finančne posledice, saj se s tem zavezanci izogibajo plačilu davka na motorna vozila, dodatnemu davku na motorna vozila, DDV-ju, letnim dajatvam in tako dalje in tako dalje. Zato na Ministrstvu za finance predvidevamo v okviru prenove Zakona o davku na motorna vozila ureditev enotnega davka in ne več osnovnega davka in dodatnega davka na motorna vozila. To sem vprašala Bertonclja 20. 5. 2019. In ker to problematiko sem izpostavila 2018, 2019 sem s to problematiko naprej nadaljevala tudi pri novem ministru leta 2020, ker se mi zdi to zelo pomembno. Sama se namreč zavzemam za točno takšne rešitve, ki so danes na mizi.</p>
               <p>Se pravi, če se dotaknem najprej luksuznega davka na motorna vozila, saj se že ves čas svojega mandata v bistvu sprašujem o smiselnosti in ekonomski upravičenosti tega davka. Za razširitev te problematike sem že zastavila, kot sem povedala, poslanska vprašanja in dobila tudi odgovore in da bodo zadevo zakonsko uredili. In veseli me, da imamo danes na mizi to zakonsko ureditev. Samo za osvežitev spomnim, da davek na motorna vozila, je bil uveden leta 1999 z Zakonom o davku na motorna vozila za določene vrste motornih vozil, ki se dajejo prvič v promet in se prvič registrirajo na območju Republike Slovenije. Z zakonom uravnoteženih javnih financ pa je bil uveden tudi dodatni davek na motorna vozila, ki je dodatno obdavčil luksuzna motorna vozila z večjo prostornino motorja, seveda. Stopnja dodatnega davka pa je bila odvisna od prostornine motorja.</p>
               <p>Namen uvedbe tega davka na motorna vozila je bil, da se porazdeli breme javnofinančne konsolidacije na krog zavezanca z večjim premoženjem, ne pa zasledovanje okoljsko varstvene problematike, to, kar danes nekateri izpostavljajo. Verjetno je bila ta odločitev takratne vlade in zakonodajalca povsem strokovna in korektna glede na takratno javnofinančno stanje države. Ko pa so se razmere spremenile, je postal ta dodatni davek povsem nesmiseln in celo kontraproduktiven. Večja vozila so tako dvakrat višje obdavčena, kot smo danes slišali, najprej z višjim DMV-jem, potem pa še s tem višjim pribitkom. Zaradi visoke obdavčitve motornih vozil z dodatnim davkom zavezanci rajši registrirajo tovrstna vozila v tujini. Najpogosteje v državah članicah Evropske unije, kjer se obračuna le DDV. Podobnega davka, kot je DMV, pa nimajo v vseh državah. Zavezanci se s tem izogibajo plačila davka na motorna vozila. Dodatnemu davku na motorna vozila, DDV-ju, kot sem že povedala, letnim dajatvam za uporabo registriranih vozil v cestnem prometu, stroških registracij in zavarovanj in tako in tako naprej. Uporaba vseh teh vozil v prometu pa kljub temu dodatno obremenjuje okolje, infrastrukturo, javno finančno blagajno in tako dalje. Vse skupaj pa rezultira v primanjkljaju davčnih prihodkov. Za primer, če tega davka ne bi bilo, bi lahko država pobrala več kot 30 tisoč evrov izgubljenih davščin pri avtomobilu, vrednem vsaj 100 tisoč evrov. To pa ni tako zanemarljiv podatek.</p>
               <p>Se vprašam, saj ne samo tako kot kolegi pred mano razpravljajo, da je veliko vozil registriranih s tujo, da se vozi veliko vozil s tujimi tablicami vsakodnevno po naših cestah, enih in istih, da ne bo mišljeno, da so to tujci v vozilih, se mi lahko tudi retorično vprašala, da bi bilo smiselno pogledati tudi rent a car, ki so posojali boljša vozila za prevoz poslovnežev, kakšne registrske tablice so imeli recimo na Brniku. Finančna uprava Republike Slovenije je ugotovila, da je ena od oblik zlorab, da fizične osebe ustanovijo družbo v drugi članici Evropske unije, samo zato da se prek družbe izvede nakup in registracija luksuznih vozil ter se tako izogiba plačevanju dajatev v Sloveniji. Zato sem zelo vesela, da je resorno ministrstvo slišalo in upoštevalo moja prizadevanja o ukinitvi luksuznega davka. Ker nisem strokovnjakinja tehnoloških razlik med starim in novim preizkusom merjenja izpustov CO2, o tem ne bom razpravljala. Se pa že dve leti aktivno zavzemam, da zaradi novega načina merjenja in določitve nove lestvice ne bo prišlo do povišanja davka na motorna vozila.</p>
               <p>Torej, da vlada ne bo dodatno davčno obremenitev potrošnikov, da potrošnika ne bo dodatno obremenila ob nakupu vozila oziroma da se avtomobili ne bodo podražili zaradi lestvice, nove lestvice. Posledica vsega tega navedenega je, da bodo podražitve vozil neizbežne že zaradi dodatnih stroškov kot posledica tehnološke posodobitve vozil. Kam pa bi prišli, če bi še dvig DMV-ja dražil vozila? Zato zelo pozdravljam predlog prenovljenega zakona o davku na motorna vozila, ki ga moramo uveljaviti do 1. 1. 2021, da se izognemo negativnim posledicam sprememb meritve izpustov pri motornih vozilih in njihovih obdavčitvah.</p>
               <p>Prav tako pozdravljam amandma k 16. členu, s katerim se gre nasproti okoljevarstvu in se ne spodbuja uvoz nad vozili, nad starost 10 let starimi vozili. V Sloveniji imamo že sedaj relativno star vozni park. Zato ga je, za nepremišljeno davčno politiko ne smemo še spodbujati. Tudi praksa, da so se stari izvoženi avtomobili prodajali v druge balkanske države, ni več aktualna, zato moramo storiti vse, da Slovenija ne postane odpad starih iztrošenih avtomobilov iz drugih držav Evropske unije.</p>
               <p>Vsekakor bi se dotaknila še 26. člena, ki določa, da se davčna napoved predloži v elektronski obliki preko informacijskega sistema finančne uprave. Finančna uprava pridobi podatke o motornem vozilu iz predložene napovedi davčnega zavezanca v elektronski obliki, ki vsebuje tudi kopije dokazila o prometu motornega vozila. Za pravni promet, ki ga izvajajo pravne osebe, se popolnoma strinjam s to rešitvijo. Bolj pa me skrbi za fizične osebe, ki sodelujejo v tem pravnem postopku. Moramo se zavedati, da vse fizične osebe oziroma posamezniki niso vešči elektronskih komunikacij in niso usposobljeni za ta način komuniciranja. Prav tako tudi nimajo vsi tehničnih možnosti, zato predlagam, da ponovno razmislimo o izjemi za fizične osebe, ki bi lahko napoved oddali tudi v fizični obliki. Na tej točki se mi postavlja retorično vprašanje, kaj pa bo država s svoje strani naredila, da bo prešla na elektronsko poslovanje z občani v obratni smeri. Se pravi vročitve ter s tem pocenila ter poenostavila svoje poslovanje. S tem, ko država uvaja elektronsko vročanje vlog, mora zagotoviti tudi enostaven postopek v obratni smeri. Tega pa zakon ne predvideva. Pozdravljam tudi rešitve, ki bodo rešile ta problem, da bojo za fizične osebe enoletno prehodno obdobje.</p>
               <p>V zaključku pa bi rada še enkrat poudarila, da je predlog zakona dober in da celostno rešuje obdavčitev motornih vozil, zato sem vesela, da so tudi moja prizadevanja obrodila sadove in ga bom z veseljem tudi podprla. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa poslanka.</p>
               <p>Gospe poslanke, gospodje poslanci, samo, mislim da na tej točki moram eno pojasnilo dati. Vlada v prejšnji sestavi je v proceduro vložila Zakon o davku na motorna vozila 9. decembra 2019 in je tudi po tej verziji bil predviden umik dodatnega davka na motorna vozila. Tako da neodvisno od tega, ali govorimo o vladi do 13. marca letos ali vladi po 13. marcu letos, obe sta imeli do te davščine, se pravi o dodatnem davku na motorna vozila enako stališče, da ga je potrebno ukiniti, torej.</p>
               <p>Zdaj pa nadaljujemo z razpravo. Na vrsti je poslanec Marko Bandelli, za njim bo na vrsti poslanec Primož Siter. Kolega Bandelli, prosim.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednik, za besedo.</p>
               <p>Ja, jaz bom zelo sintetičen tukaj. Dovolite mi predsednik, samo eno besedo, da bi enkrat razumeli. Mislim, se moram obrniti na besede kolega Kordiša, ker res ne stoji, mislim, tako razmišljanje, popolnoma zgrešeno po mojem v tem trenutku, resnično. Zdaj, tisti, ki je, tisti, ki je malo bolj premožen, tisti, ki lahko kupi eno premičnino, tako ali drugačno, slepare<gap reason="inaudible">
                     <desc>(?)</desc>
                  </gap>, ne vem, utaja davkov, obstajajo čisto pošteni pravi podjetniki, ki imajo svoj denar in s tem zakonom ne vidim nič drugega, kot da lahko omogočamo, da bi kupili to premičnino v Sloveniji, namesto da bi dobesedno utajili in šli v tujino. Kje je tu problem?</p>
               <p>Jaz, zdaj, meni je žal, ampak neka predpostavka, da če, en, če je dobro stoječ, da sigurno pošten. A kako da ni pošten? Ma zakaj? Od kje? 98 % je bila statistika, so pošteni podjetniki v naši Sloveniji, ki si lahko privoščijo tudi kupovati določene druge artikle, če bi tako rekel, takšne in drugačne, ki so jih pošteno zaslužili. Ampak to, kar je bilo do zdaj narejeno, to je bila pa krivica. Ma je bila krivica tudi za finance slovenske. In jaz mislim tukaj, da ni debate pri tem. Mislim, enkrat dajte nehati razmišljati bogati, ma kakšni bogati, tu se gre za čisto logičen, logično popravilo neke napake, ki je bila narejena pred leti, če bom tako rekel. Zdaj, jaz razmišljam resnično obratno, in se mi zdi, da je ta predlog, moje osebno razmišljanje je tukaj, da prinaša po mojem multiplikativne učinke. Sigurno. In prinaša sigurno prepotrebno potrošnjo, ki jo rabimo v naši državi, v določenem sektorju, govorim tu o avtomobilih. In tudi verjetno posredne dajatve višje, sigurno, če ne drugega, vidimo, za kaj se gre, vsaj DDV. Marko je dal prej zelo dober, kolega Marko Pogačnik je dal prej zelo dober primer, ki sem ga želel tudi jaz predstaviti, in mislim, da je eklatanten, čisto, znan vsem. In dobesedno se dogaja to. In tudi jaz osebno poznam ogromno ljudi, ki ima avte, registrirane v tujini. Ampak veste, ena od najvišjih absurdov, ki je bilo, je bila sicer pač v drugi vladi Janeza Janše sprejeta leta 2012, ki je bila to taksa na luksuz. In to je bilo nujno zdaj za odpraviti.</p>
               <p>Zdaj, jaz razmišljam resnično obratno, in se mi zdi, da je ta predlog, moje osebno razmišljanje je tukaj, da prinaša po mojem multiplikativne učinke. Sigurno. In prinaša sigurno prepotrebno potrošnjo, ki jo rabimo v naši državi, v določenem sektorju, govorim tu o avtomobilih. In tudi verjetno posredne dajatve višje, sigurno, če ne drugega, vidimo, za kaj se gre, vsaj DDV. Marko je dal prej zelo dober, kolega Marko Pogačnik je dal prej zelo dober primer, ki sem ga želel tudi jaz predstaviti, in mislim, da je eklatanten, čisto, znan vsem. In dobesedno se dogaja to. In tudi jaz osebno poznam ogromno ljudi, ki ima avte, registrirane v tujini. Ampak veste, ena od najvišjih absurdov, ki je bilo, je bila sicer pač v drugi vladi Janeza Janše sprejeta leta 2012, ki je bila to taksa na luksuz. In to je bilo nujno zdaj za odpraviti.</p>
               <p>Zdaj govorijo o ne vem koliko, jaz sem videl en podatek, popravite me, če sem zgrešil, enih osem milijonov izgube, od tega taksa na luksuz, zdaj na pamet govorim, kar je. Ma ni res! Ker tisti DDV, ki je bil plačan zdaj v tujini, bo prišel plačan tukaj brez takse od luksuza. To govorimo o drugačnih vrednostih. Se pravi, toliko več ljudi bo kupilo avto tukaj pri nas in tisti DDV bo ostal tukaj, ta 22 %. Veste, Nemčija je imela 16 % zdaj, ima še vedno 16 % na avte. Tako da, mislim, jaz ne vidim nič, pošteno povedano, zgrešenega pri tem. Navidezno zgleda resnično, da bomo dobili blagajno, v blagajno manj denarja. V resnici pa jaz sem prepričan, da bo prišlo krepko več denarja notri. Dolgoročno gledano. Sigurno.</p>
               <p>In DMV, to popravilo DMV je bilo nepošteno do zdaj s tem. Je bilo nepošteno. Ker vse države so imele drugačen sistem. Vam dam jaz en kratek primer tukaj, glejte. Tukaj je primer Italije. Italija ima zelo enostavno narejeno. Štiri kategorije, emisije. To se kliče ekotaksa, ja zdaj prevajam, ekotaksa. Do 160 gramov na kilometer, se pravi, CO2 je nič, ne plačaš nič. Od 161 do 175 tisoč sto evrov fiksnega, tisoč sto evrov, nič potem še, katero gorivo, kateri razred, evro, pet šest, štiri, kar bo. Se pravi, ima izredno poenostavljen sistem. In tisto, ko je prej državna sekretarka govorila o tistem avtu, ki plačuje tukaj ne vem dva tisoč in tristo in toliko, in to je v razredu od 200 do 250 gramov na kilometer, je v Italiji dva tisoč evrov. Se pravi, smo tam, nismo nič naredili posebnega kot druge države, smo prišli na eno normalno po moje. In na tak način se bo tudi po mojem mnenju povečala končno tudi prodaja določenih avtomobilov, kar pomeni tudi drugačen učinek na <stage>/ nerazumljivo/</stage> in predvsem na krizo, ki so jo imeli prodajalci, če bi tako rekel, avtomobilov kot takih.</p>
               <p>Tako da, jaz mislim, tudi amandmaji, ki so tukaj, so, jaz se strinjam. So, sicer tukaj vidim, da je LMŠ-jev amandma in amandma od koalicije praktično isti, ni nobene spremembe tukaj, mislim, da je tudi pošteno, da se ne uvaža potem stare krepe, če bi tako rekli, in to je tudi pravilno, kar se tega tiče in da naj ljudje rajši to naredijo. Tako da, tudi tisto se absolutno strinjam glede gasilskih vozil, to mislim, da je zelo pametno in tudi zelo je pravilno, tudi ni taka velika številka tudi teh vozil, če bi tako rekli.</p>
               <p>Zdaj, še eno reč, in potem bom zaključil, ker nimam več kot toliko dosti kaj govoriti, ker mislim, da je tukaj zelo jasna zadeva in cilj, kar je. Zdaj, mi smo naredili eno veliko napako pred leti, če se spomnite, na primer, ker smo izgubili dve tretjini plovil, ki so registrirane na Hrvaškem. Ker nismo znali izkoristiti prilike, tako kot so Hrvati jo izkoristili, ki so dali 5 % na ocenjeno vrednost plovila, in so pokasirali ogromne denarje in plovila in vam garantiram, da je ogromno slovenskih plovil, Slovencev, lastnikov, ki imajo registrirano na Hrvaškem. Čisto legitimno, noben problem. Ti lahko registriraš kamor hočeš. Ampak zakaj nismo mogli napraviti nečesa takega. In tudi tukaj vam damo šanse, ker tale, malo za razmisliti, v kakšnem smislu napraviti. Veste, Nemčija, Francija, Španija, Italija, sploh nimajo plovil registriranih do štiri metre in do 25 konjev. Vam damo samo v razmislek za naprej, ker so športni rekviziti, ne rabijo. Mi imamo pa celo moped, ki ga moramo peljati na tehnični pregled, ko nekdo pride s hribov, ne vem <stage>/ nerazumljivo/</stage>, ker ne ve, kako bo ta moped registriral, ker ne pridejo po vaseh pa s traktorji. Ne pridejo. Ker traktorji se organizirajo, pridejo registrirati. Tako da malo v razmislek za reševati probleme, kjer je vaš cilj bil debirokratizirati državo, kar jaz zelo podpiram to zadevo. Izredno podpiram. Tako da kar se tega tiče, jaz tukaj pri tem zakonu sigurno ne bom nasprotoval in vidim kot to eno dobro rešitev za našo državo, nič drugega.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Nadaljujemo z razpravo. Na vrsti je poslanec Primož Siter, za njim bo poslanec Jani Ivanuša. Kolega Siter, prosim.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala za besedo. Kolegice in kolegi, pozdravljeni, spoštovana predstavnica ministrstva, dober dan še z moje strani.</p>
               <p>Zdaj, večino nekih stališč, ki smo jih želel v poslanski skupini Levica sporočiti, temu zakonu na pot, je že predal uvodoma kolega Kordiš. Jaz se z njim za razliko od Marka kar v celoti strinjam oziroma se zlahka podpišem pod njegovo razpravo. Zdaj, vtis, da vsakdo, ki si lahko privošči avto za 150 tisoč evrov, da je lopov, je malce lažen, je pa šansa, da je. Glede na to tudi, kakšno poslovno higieno imamo, pa to zdajle ni kritika na nikogar direktno, v kakšnem stanju so delavske pravice, obravnava delavcev s strani lastnikov podjetij, v katerih delajo, jaz mislim, da je vsaj treba vzeti v obzir, da pa morebiti delež tistega bogastva, ki ga kdo nosi v svoji torbi, so mu pa le prispevali delavci. Seveda sem ciničen, večino bogastva, ki ga naša sicer bogata družba ima, sproducira delavski razred. Problem, s katerim se soočamo, seveda je, kako se to bogastvo, ki ga sproduciramo kot družba, potem pravično oziroma nepravično porazporedi med vse deležnike, ki ga ustvarjamo.</p>
               <p>Jaz bi se v bistvu v svoji, veliko je že bilo povedano, jaz bi se v svoji razpravi samo odzval na nekaj trditev, ki sem jih slišal predvsem s strani gospe sekretarke z ministrstva. In v bistvu samo dve kratki točki in ne bom dolg. Zakon, pravite, je potreben, ker je avtomobilska industrija v krizi in ker je treba reševati delovna mesta. Ta trditev mi je zanimiva, to že v zakonskem besedilu. Jaz se sprašujem, katera delovna mesta. O katerih delovnih mestih govorimo? So to delovna mesta v avtomobilski industriji, ki v Sloveniji roko na srce ne predstavlja tako velikega procenta delovnih mest, pa še ne vem, sprašujem, če je to Revoz, kjer se tako ali tako dela cliote. Clioti pa po novem plačujejo malenkost oziroma po tem predlogu plačujejo malenkost več. In če se po novem zakonu plačuje nekaj več, je logično sosledje dogodkov, da se bo teh cliotov potem prodalo manj. Tako da iz tega naslova ne razumem te povezave med ustvarjanjem novih delovnih mest. Zaradi davčnih odpustkov za ljudi, ki pa lahko, ne vem, uvažajo Ferrarije, pa tudi ne razumem, kakšno povezavo ima stvar z ustvarjanjem novih delovnih mest.</p>
               <p>Zdaj, če hočemo spodbujati kot družba ali pa kot politika, če hočete, domačo proizvodnjo, če hočemo spodbujati ustvarjanje novih delovnih mest, potem je edina logična poteza recimo investicija v železnice. Že sama gradnja producira delovna mesta, da ne govorim o mobilnosti, ki jo močna železniška ali pa javno prometna mreža spodbuja oziroma omogoča. Da ne govorim o pozitivnih okoljskih učinkih. Vis a vis spodbujanja torej avtomobilskega prometa.</p>
               <p>Druga stvar pa potem bolj specifično, kar se tiče davčnega vidika predlaganega zakona. Zdaj tako, zavezanci so v 98 % pravne osebe, to je res, bržkone, ampak problem pride, ker pravne osebe so tiste, ki ta vozila potem prodajajo fizičnim osebam, in ta davek vračunajo v ceno. To je problem. In če se zniža davek, je potem na koncu znižana se pravi tudi cena tega avtomobila. In popravite me, če se motim, ampak v najvišji meri se zniža potem cena najdražjim avtomobilom, ki jih zopet se pravi kupujejo najbogatejši. Ampak še enkrat, pri Cliotih in pri ne vem, Dacio ste omenili sami ali kako, če se ne motim, Duster, se niti ne bo toliko znižal ali pa odvisno torej od izpustov CO2, tako da tukaj je da ali pa ne. Ampak pri najdražjih avtomobilih se pa v vsakem primeru bo. Kolega Kordiš je dal prej primer nekega luksuznega BMW-ja, kjer bo lastnik profitiral 40 tisoč. Vi sami ste dali v bistvu primer mislim, da nekega Porscheja, kjer se bo iz 29 tisočakov na 2 tisoč 6 spustila tista vsota, ki bi sicer lahko prišla v državni proračun in ki bi jo lahko namenili za bistveno bolj pomembne naloge, ki jih imamo kot družba.</p>
               <p>Tako da ta kritika z naslova poslanske skupine ostaja v podnapisu v tem zakonu. Gre za davčni odpustek, to je absolutno vidno, za davčni odpustek, za najbogatejše, za tiste, ki si lahko privoščijo najdražje avtomobile. Jaz sem tudi sam vsakič presenečen, ko stopim do svojega 13 let starega Opla, ki ga parkiram pod Maxi in vidim, da so zraven parkirani avtomobili, ki bržkone res toliko stanejo, čeprav sem se pa zdaj prvič zares spoznal z dejstvom, da – o moj bog, nekdo da za avto 150 tisoč evrov. To je toliko, kot ena dvodružinska hiša v mojih domačih Trbovljah. O tem govorimo.</p>
               <p>In ne bom zraven govoril o stanovanjski stiski v mojih domačih Trbovljah, ker si po dve družini skupaj ne moreta privoščiti 150 tisoč evrov za dvodružinsko hišo. In Vlada Janeza Janše, oprostite, imate v vidu tukaj ljudi, ki si lahko toliko za avto privoščijo. Lahko si mislite kakšni so potem izdatki na drugih ravneh, ko pa bi lahko šli v toliko bolj družbeno solidarne namene.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospod poslanec.</p>
               <p>Preden nadaljujemo z razpravo, je za besedo zaprosila državna sekretarka, gospa Kristina Šteblaj.</p>
               <p>Izvolite, imate besedo.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa za besedo.</p>
               <p>Gospod Siter, morda samo dva kratka odziva na vaša vprašanja. Spraševali ste kateri so ti dobavitelji oziroma tisti, ki bodo v Sloveniji profitirali, da tako rečem, na račun teh sprememb, tega novega Zakona o davku na motorno vrednost, na motorna vozila. Gre za vse te kooperante avtomobilske industrije, gre konec koncev tudi za proizvajalce. Vi veste, da razen Revoza imamo vsaj še Adria Mobil in tudi bivalniki so tisti, ki od katerih se plačuje davek na motorna vozila. Kar se tiče pa teh vrednosti, samo en podatek – od približno 96 tisoč avtomobilov, ki so bili prvič kupljeni v Sloveniji v letu 2019, je samo 10 avtomobilov, ki imajo vrednost nad 150 tisoč evrov.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dobro.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Morda samo toliko za sliko.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dobro, hvala lepa.</p>
               <p>Nadaljujemo z razpravo. Na vrsti je poslanec Jani Ivanuša, za njim poslanec Ljubo Žnidar.</p>
               <p>Kolega Ivanuša, prosim.</p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Ja, hvala lepa, predsedujoči. Lep pozdrav vsem prisotnim, še posebej gospem z Ministrstva za finance.</p>
               <p>Saj pravim, danes govorimo o tem DMV-ju. Uvodoma bi rekel, da je to pač nek unikum v naši Evropski uniji glede DMV-ja. Tega davka ravno nima veliko držav. Mislim, da smo ali edini, ali pa še dve državi. Zdaj nisem glih »ziher«, ampak to je nekaj čisto novega, kaj je bilo pri nas uvedenega, ampak okej. Bi pa rad pojasnil tudi v začetku, da pač govorimo o davku na motorna vozila, se pravi DMV, in ta se zmanjšuje. In govorimo na eni strani o pravnih osebah in na drugi strani kakorkoli tudi o fizičnih osebah, ki uvažajo vozila. In da pri pravnih osebah govorimo o tem, da lahko, da pač pride do novega ali rabljenega vozila, pri uvozu rabljenih vozil pa govorimo o samo rabljenih vozilih. Pri fizičnih osebah govorim. In tam je predpogoj 6 mesecev in starost 6 <gap n="..."/> in 6 tisoč kilometrov, tako da lahko potem pride do uvoza. Tako da tu so neke stvari, ki so zanimive. Res pa je, da se ta luksuzni davek od 2,5 motorja naprej ali 2 tisoč 500 kubikov ni obnesel. To se vidi pri vseh predhodnikih, ki so to govorili. Tudi sam vidim to, kako se na terenu obnaša. Je pa res, da so tudi dosti ljudi prineslo, ker smo pač v Evropski uniji, prineslo firme v druge države, največ v Nemčijo, Češko, Slovaško in pač seveda tudi tam registrirajo pod svojimi poslovnimi subjekti pač tudi vozila.</p>
               <p>Tako da na nek način se je dobrodošlo to, da se bo seveda zmanjševalo. Je pa res, da iz preteklosti govorimo tudi o birokratskih ovirah teh uvozov, predvsem pri fizičnih osebah, kjer tudi nekako traja ti davčni postopki do šest mesecev ali pa še več. In da tu včasih pride tudi, ker pač pride do preverjanja v tujini in seveda tu se enostavno stvari dogajajo, kar se dogajajo. In avti se starajo, vozila stojijo in tako naprej. Tako da tu pozdravljam to, bi rekel debirokratizacijo, vsaj v, če bo to v elektronski obliki. Kar se pa tiče, bi pa prosil, da mi res poveste, katere države imajo DMV v Evropi, pa seveda kaj sem pa iz kolegov slišal, da se bojijo, da bo Slovenija nekako, da bo onesnaženje pa ne vem kaj vse, da se bodo ta stara vozila tukaj nabirala. Ne verjamem v to, kajti pri vsakem avtu nastane produkt in ko se proda avto, se pa plača okoljsko dajatev in tako naprej tudi razgradnja je <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Ivanuša, malo bližje mikrofonu prosim.</p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Aja. Pardon. Ja, sem se malo odpeljal. Okej. V glavnem to sem hotel povedati, da se ni bati, da bi bila Slovenija na nek način neki poligon za odslužena vozila, kajti pravim, da so okoljske dajatve vštete v ceno in razgradnja je upoštevana in tako naprej, tako da tu ni se kaj bati. Pozdravljamo te spremembe zakona, čeprav ni najboljši čas za to, da se nam na prihodkovni strani proračuna stvari manjša, ampak vseeno kolikor vidimo, bodo učinki na drugih področjih bistveno večji, da se bo čim več stekalo v državno blagajno.</p>
               <p>Toliko z moje strani. Hvala lepa. V Slovenski nacionalni stranki bomo seveda vsekakor podprli zakon.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospod poslanec.</p>
               <p>Gospa državna sekretarka, lahko odgovorite danes na vprašanje katere države imajo davek na motorna vozila ali lahko se, gospod Ivanuša, odločimo, da vam pisno posredujejo odgovor? Je v redu v pisni obliki. Pa potem tudi prosim, gospa državna sekretarka, da o tem obvestite vse članice in člane Odbora za finance.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dobro, hvala lepa.</p>
               <p>Nadaljujemo z razpravo. Besedo ima poslanec Ljubo Žnidar.</p>
               <p>Prosim.</p>
            </sp>
            <sp who="ŽnidarLjubo">
               <speaker>LJUBO ŽNIDAR (PS SDS):</speaker>
               <p>Hvala lepa, spoštovani predsednik. Spoštovana državna sekretarka, kolegice in kolegi!</p>
               <p>Naj kar v samem uvodu na začetku povem, da absolutno podpiram ta predlog zakona. Sam osebno menim, da je to bi rekel naznanilo z začetkom naslednjega leta, da bo prišlo še v nadaljevanju še večkrat do takšnih predlogov. To se pravi do predlogov, kjer bo potrebno davke znižati. Jaz bi rekel prav nikakor ne razumem tistih, ki so danes že se opredelili, da bodo temu zakonu nasprotovali. Jaz menim, da nekako niso dobro razumeli širine tega predloga tega zakona in kaj ta zakon vse dejansko zajame. Če se dejansko opredelim, res je nekako bi rekel kriza tudi posledica te epidemije in tako naprej, in na ta način je absolutno potrebno vzpodbuditi potrošnjo v Republiki Sloveniji. Skratka, da se ta finančni tok, bi rekel v čim večji meri zaokroži v sami državi.</p>
               <p>Zdaj vemo, da večji del avtomobilske industrije drži v Evropski uniji gospodarstvo. To se pravi, da je evropsko gospodarstvo v zelo, zelo veliki meri vezano na avtomobilsko industrijo. Ker smo mi sestavni del, seveda naše skupne večje države Evropske unije, je tudi Slovenija izjemno povezana na avtomobilsko industrijo.</p>
               <p> Pa sem danes slišal tam iz opozicije samo ne vem, Revoz omemba in tako naprej. Glejte, poglejte si seznam vseh največjih slovenskih izvoznikov, zagotovo ste čez palec si upali zatrditi, da več kot polovica slovenskih izvoznikov je direktno ali pa posredno vezana na avtomobilsko industrijo. Poglejte si sezname vseh teh slovenskih izvoznikov, ki so podizvajalci ali tudi kot glavni direktni izvajalci v avtomobilski industriji. To, če <gap n="..."/> to je zelo jasen pokazatelj v kako veliki meri smo mi odvisni tudi v sami Sloveniji na avtomobilsko industrijo.</p>
               <p>Poglejte, če tega znižanja davkov na motorna vozila na DMV, če tega ne bi bilo, bi vsi lastniki v Sloveniji s 1. januarjem, to se pravi čez slab mesec, na osnovi okoljske zakonodaje plačevali precej višje dajatve za okoljsko onesnaževanje, ki ga seveda prinaša že obstoječi zakon. S tem znižanjem s tem davkom pa dejansko bi rekel omilimo ono dajatev in dejansko bodo oziroma bomo vsi lastniki, ki bomo imeli namen kupiti novo vozilo, plačali suma sumarum manj dajatev pri nakupu novega vozila. Tako da tudi jaz bi rekel glede teh pomislekov – no, zdaj pa gremo v nasprotje tistim, ki kupujejo drage in luksuzne avtomobile. V nasprotje gremo vsem in zelo jasen je bil podatek, da tistih nakupov nad 150 tisoč evrov je bilo v celem letu nekaj več kot deset. Pa še recimo bilo bi jih dvakrat toliko, če bi davek že zdaj bil nižji in bi si še tisti, ki so registrirali vozila v sosednjih državah, bi registrirali ta vozila v Sloveniji in bi seveda proračun tudi iz tega nekaj pridobil.</p>
               <p>Absolutno se strinjam z gospodom Bandellijem, ki mi je vzel bi rekel del misli; Slovenija je zamudila znižanje davka za plovila, kar je naredila Hrvaška, ker je takrat po bi rekel na široko odprla, bi rekel prijaznost do registracije plovil. In če bi takrat Slovenija, bi rekel fleksibilno se odzvala, stopila na isti nivo kot Hrvaška, bi danes vsi lastniki, si upam zatrditi, iz Slovenije imeli registrirana svoja plovila pod slovensko zastavo. Tako pa imajo danes Slovenci registrirana plovila pod hrvaško zastavo pa pod ameriško zastavo, kjer je davek še nekoliko nižji od Hrvaške in tako naprej, in tako naprej.</p>
               <p>Skratka, nižanje davkov – jaz bi rekel to je spomladansko naznanilo nižanja davkov, ki se začne že 1. januarja in seveda tako nižanje davkov, ki jaz osebno predvidevam, da bo potrebno še na več področjih krepko. In z veseljem podprem.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Zaključujem razpravo o 1. do 15. členu, h katerim ni bilo vloženih amandmajev.</p>
               <p>Prehajamo na 16. člen, h kateremu sta bila vložena dva amandmaja. Amandma številka 1 Poslanskih skupin koalicije in amandma številka 2, Poslanske skupine Lista Marjana Šarca. Če bo amandma pod številko 1 sprejet, bo postal amandma pod številko 2 brezpredmeten. Ali želi kdo razpravljati?</p>
               <p>Poslanec Igor Peček, prosim.</p>
            </sp>
            <sp who="PečekIgor">
               <speaker>IGOR PEČEK (PS LMŠ):</speaker>
               <p>Hvala lepa, spoštovani predsednik. Bom – spoštovana državna sekretarka, kolegice in kolegi!</p>
               <p>Saj bom čisto kratek. Ker je bilo že večkrat omenjeno okolje in pa naša skrb in prizadevanja za čisto okolje. V Poslanski skupini Lista Marjana Šarca predlagamo amandma k 16. členu in sicer s predlaganim amandmajem se ustavlja nadaljnje letno zniževanje predpisanega odstotka davka, ki je določen glede na starost motornega vozila.</p>
               <p> Namen pa je, da se prepreči, da bi se znašli v situaciji, ko bi z nadaljnjim zniževanjem odstotka davka Republika Slovenija lahko postala odlagališče okoljsko najbolj spornih vozil, ki se jih v drugih državah članicah ali tudi tretjih državah želijo znebiti <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kolega Peček, samo trenutek prosim. Tamle vas prosim, kolegice in kolegi, da se umirimo. Kolega Peček ima razpravo. V redu je, hvala lepa.</p>
               <p>Kolega Peček, nadaljujte prosim.</p>
            </sp>
            <sp who="PečekIgor">
               <speaker>IGOR PEČEK (PS LMŠ):</speaker>
               <p>Hvala, predsednik.</p>
               <p>Ni odveč, če še enkrat spomnimo, da je Slovenija skladno z uredbo Evropske unije, Evropskega parlamenta in Sveta z dne 30. maja 2018 o zavezujočem letnem zmanjševanju emisij toplogrednih plinov za države članice v obdobju do leta 2030 in še tudi z ukrepom za izpolnitev zavez, tako imenovanega Pariškega sporazuma, že obvezana, da svoje emisije toplogrednih plinov zmanjšuje v vseh sektorjih. In vsi tudi dobro vemo, da je promet eden izmed tistih, ki je okolju najbolj sporen.</p>
               <p>Toliko. Hvala predsednik.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Gospe poslanke, gospodje poslanci, še eno pooblastilo sem dolžen objaviti in sicer poslanec Dejan Kaloh nadomešča poslanca Franca Rosca iz Poslanske skupine Slovenske demokratske stranke.</p>
               <p>Zdaj bomo prešli na odločanje o amandmaju številka 1 k 16. členu.</p>
               <p>Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma številka 1 sprejet.</p>
               <p>In na ta način je amandma številka 2 k 16. členu postal brezpredmeten.</p>
               <p>Prehajamo na 17. člen in amandma k 17. členu, ki ga je vložila Poslanska skupina Liste Marjana Šarca.</p>
               <p>Besedo ima poslanka Andreja Zabret. Prosim.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Hvala za besedo, predsednik.</p>
               <p>Ja, kot sem že v razpravi omenila, s tem amandmajem predlagamo, da se med motorna vozila, ki so oproščena plačila davka, uvrščajo tudi motorna vozila, ki se nabavljajo za potrebe gasilske službe, se pravi gasilska vozila. V Sloveniji imamo v primerjavi z drugimi evropskimi državami zelo malo poklicnih gasilcev, tako da gasilstvo pri nas večinoma temelji na prostovoljcih, ki za svoje delo niso plačani. Velja spomniti tudi na dejstvo, da ima prostovoljno gasilstvo v Sloveniji že 150-letno tradicijo in ljudje se od takrat združujejo v prostovoljna gasilska društva in da bi učinkoviteje, predvsem, da bi učinkoviteje preprečevali in gasili požar. Naloga gasilskih društev pa je veliko več, kot le gašenje v primeru požarov, saj izkazujejo izredno solidarno, nesebično pomoč ob vsakršni nesreči. Zato predlagatelji amandmaja v Listi Marjana Šarca, s katerim sledimo podobnim ureditvam, kot so v Avstriji, Irski, Nizozemski in Portugalski, menimo, da bi morala država v tem primeru stopiti gasilcem nasproti, vsaj z oprostitvijo davka na motorna vozila.</p>
               <p>Zdaj v tem trenutku bi se tudi zahvalila državni sekretarki, ker je rekla, da v bistvu Vlada ne bo nasprotovala temu amandmaju, tako da pričakujem, da bo ta amandma sprejet. Seveda pa, da bomo do redne seje, kot ste tudi rekla, popravili dikcijo se pravi tega gasilskega vozila, da bo res mišljeno res to predelano gasilsko vozilo, katera je namenjena za gasilska vozila.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospa poslanka.</p>
               <p>Vaše pričakovanje bo izpolnjeno.</p>
               <p>Zdaj pa prehajamo na odločanje o amandmaju k 17. členu.</p>
               <p>Glasujemo.</p>
               <p>Kdo je za? <stage type="vote-ayes">(16 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Odpiram razpravo oziroma v razpravo dajem člene od 18. do vključno 37., h katerim ni bilo vloženih amandmajev. Ni razprave.</p>
               <p>Prehajamo na 38. člen in amandma k 38. členu, ki so ga vložile Poslanske skupine koalicije.</p>
               <p>Besedo ima poslanka Mateja Udovč. Prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči za besedo.</p>
               <p>Naj še enkrat poudarim, da pozdravljam ta amandma, ki bo omogočil fizičnim osebam prehodno določbo, prehodno obdobje, da bodo lahko še v celem letu 2021 vlagali zahtevke za davek na motorna vozila tudi v fizični obliki. S tem ne bomo samo olajšali fizičnim osebam, predvsem bomo olajšali delo davčnim organom, da ne bodo, da bodo lažje poslovali in bodo lažje prešli na nov način poslovanja. Ob tej priliki pa, ker me je predsednik pred spregledal, da sem dvignila roko, bi rada še dala podporo, da podpiramo v Stranki modernega centra podpiramo prostovoljne gasilce, saj smo jim v temu mandatu že veliko stvari zakonsko uredili, zato so z veseljem podprli tudi prejšnji amandma. Pričakujemo pa, da bomo ta amandma do seje zbora, kot je predlagala državna sekretarka tudi ustrezno dopolnili in popravili.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospa poslanka.</p>
               <p>Začenjam glasovanje o amandmaju k 38. členu.</p>
               <p>Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>In dajem v obravnavo še člena 39 in 40, h katerima ni bilo vloženih amandmajev. Ni razprave.</p>
               <p>Prehajamo torej, gospe in gospodje, v skladu s prej sprejeto odločitvijo odbora na glasovanje o vseh členih skupaj.</p>
               <p>Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da so členi sprejeti.</p>
               <p>S tem smo zaključili drugo obravnavo predloga zakona na matičnem delovnem telesu. Sprejeti amandmaji bodo vključeni v drugi predlog zakona, ki bo sestavni del poročila odbora. Predlagam, da poročilo odbora na seji Državnega zbora predam sam, kot predsednik odbora. Hvala lepa.</p>
               <p>Na ta način zaključujem 1. točko dnevnega reda in 51. nujno sejo Odbora za finance.</p>
               <stage type="time">Seja je bila končana 11. decembra 2020 ob 16.03.</stage>
            </sp>
         </div>
      </body>
   </text>
</TEI>
