<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-057-Redna-2019-10-18">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-057-Redna-2019-10-18.OZZEU" n="057">
               <name>Redna</name>
               <date when="2019-10-18"/>
            </setting>
         </settingDesc>
         <particDesc>
            <listOrg>
               <org xml:id="OZZEU-057-Redna-2019-10-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-057-Redna-2019-10-18.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">57. seja</stage>
            <stage type="date">(18. oktober 2019)</stage>
            <stage type="chairman">Sejo so vodili Igor Peček, predsednik odbora in mag. Marko Koprivc, podpredsednik odbora.</stage>
            <stage type="time">Seja se je začela ob 9.02.</stage>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Spoštovane kolegice in kolegi, začenjam 57. sejo Odbora za zadeve Evropske unije.</p>
               <p>Obveščam vas, da sta zadržana dva člana odbora in se seje ne moreta udeležiti zaradi službenih obveznosti. To sta: gospa Nataša Sukič; in gospod Zmago Jelinčič Plemeniti.</p>
               <p>Obveščam vas, da so na sejo povabljeni poslanci evropskega parlamenta iz Republike Slovenije ter predstavniki vlade in državnega sveta.</p>
               <p>Vse navzoče prav lepo pozdravljam.</p>
               <p>Prehajam na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA, TO JE ZASEDANJE SVETA EVROPSKE UNIJE ZA ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV. LUKSEMBURG, 24. 10. 2019.</title>
               </p>
               <p>Gradivo k tej točki smo prejeli od vlade dne 17. 10. 2019 na podlagi 8. člena Zakona o sodelovanju med Državnim zborom in Vlado v zadevah Evropske unije.</p>
               <p>Prosim državnega sekretarja gospoda Tilna Božiča iz Ministrstva za delo, družino, socialne zadeve in enake možnosti, da nam predstavi izhodišča.</p>
               <p>Izvolite.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Spoštovani predsedujoči, spoštovane poslanke, poslanci, pa seveda tudi ostali prisotni.</p>
               <p>Bi vam na kratko v nadaljevanju predstavil dnevni red zasedanja Sveta Evropske unije za zaposlovanje, socialno politiko, zdravje in varstvo potrošnikov. Ta bo 24. oktobra v Luksemburgu.</p>
               <p>Ministrice in ministri bodo opravili tri razprave. In sicer: o krepitvi boja proti diskriminaciji v Evropski unij; o usklajevanju znanj in spretnosti s potrebami trga dela v spreminjajočem se svetu dela in strateškem pristopu za stalno, vseživljenjsko učenje; ter ob delovnem kosilu še o učinkovitejšem odločanju na področju socialne politike.</p>
               <p>Namen orientacijske razprave o krepitvi boja proti diskriminaciji v Evropski uniji je pri državah preveriti pripravljenost, da se pogajanja o predlogu direktive v enaki obravnavi nadaljujejo z večjo ambicioznostjo oziroma, da se področje nediskriminacije uredi na druge načine glede na to, da pogajanja o predlogu direktive ne napredujejo že desetletje. Svet bo sprejel dvoje sklepov sveta, in sicer o ekonomiji blaginje ter o podpori Evropske unije stoletni deklaraciji Mednarodne organizacije dela o prihodnosti dela.</p>
               <p>V okviru točke o evropskem semestru bo svet odobril ključna sporočila Odbora za zaposlovanje na podlagi letnega poročila o uspešnosti zaposlovanja in prikazal uspešnosti zaposlovanja ter ključna sporočila odbora za socialno zaščito na podlagi letnega pregleda prikazov uspešnosti socialne zaščite. Pod točko »razno« bo komisija poročala o konferenci o spodbujanju enakosti LGBTI oseb v Evropski uniji, skupaj s finskim predsedstvom pa bosta poročala o tristranskem socialnem vrhu, ki je potekal v Bruslju to sredo.</p>
               <p>Za dodatne informacije sem vam na razpolago tudi skupaj s sodelavko gospo Žerić.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Božič.</p>
               <p>Zdaj pa odpiram razpravo kolegic in kolegov. Želi kdo besedo? Ugotavljam, da ne.</p>
               <p>Zato zaključujem z razpravo.</p>
               <p>In hkrati ugotavljam, da nismo sklepčni. Zato moram sejo prekiniti za 10 minut.</p>
               <p>
                  <stage type="time">(Seja je bila prekinjena ob 9.06.)</stage>
               </p>
               <p>
                  <stage type="time">(Seja se je nadaljevala ob 9.15.)</stage>
               </p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>
                  <gap n="..."/>politike 2014/2020 za obdobje od januarja 2014 do konca junija 2019 in poročilo o izvajanju akcijskega načrta za pospešitev črpanja sredstev iz operativnega programa za izvajanje evropske kohezijske politike v obdobju 2014-2020.</p>
               <p>Gradivo k tej točki smo prejeli od vlade, dne 14. 10. 2019.</p>
               <p>Prosim gospo dr. Nevenko Ribič, državno sekretarko v Službi Vlade Republike Slovenije za razvoj in evropsko kohezijsko politiko, da nam predstavi omenjeni poročili.</p>
               <p>Izvolite.</p>
            </sp>
            <sp who="RibičNevenka">
               <speaker>DR. NEVENKA RIBIČ:</speaker>
               <p>Hvala lepa, predsedujoči. Spoštovani predsedujoči, poslanke, poslanci, spoštovani vsi prisotni, lepo pozdravljeni.</p>
               <p>Danes je ta odbor v veliki meri posvečen evropski kohezijski politiki. Na dnevnem redu je kvartalno poročilo s presečnim datumom 30. junij 2019 in akcijski načrt za pospešitev izvajanja operativnega programa za rast in delovna mesta za obdobje od leta 2014 do leta 2020.</p>
               <p>V poročilu je veliko številk, ki govorijo o tem kako izvajamo naš operativni program. In seveda ustrezno je, da vam najprej predstavim številke, ki so v poročilu na dan 30. junij 2019, kasneje pa postrežem še z informacijo do kam smo prišli 3 mesece kasneje, to se pravi konec meseca septembra. Tudi to poročilo je že v pripravi in verjamem, da se o njem kmalu pogovorimo.</p>
               <p>Naj spomnim, da vlada že od leta 2014 dalje pristojnemu odboru Državnega zbora redno poroča o stanju izvajanja evropske kohezijske politike. Vsake štiri mesece je pripravljeno poročilo, ki se dotakne vsebinske, časovne in finančne komponente črpanja evropskih sredstev. Nedvomno se je izkazalo, da je sodelovanje s pristojnim odborom Državnega zbora več kot potrebno in koristno, saj v izmenjavi mnenj pridobivamo vsi - tako poslanci, ki ste sproti obveščeni o zadevah na področju evropske kohezijske politike kot tudi vlada, ki na ta način redno dobiva potrebne usmeritve s strani Državnega zbora.</p>
               <p>Pa sedaj k številkam. Oziroma, še prej naj podam uvod, o katerih številkah bom govorila.</p>
               <p>Veste, da je sistem koriščenja evropskih sredstev zelo kompleksen in ima več faz. Vse prepogosto se izpostavlja zgolj zadnjo fazo izvajanja evropsko kohezijske v Sloveniji in to tisti del, ki se ga je prijel izraz »črpanje evropskih sredstev«. Faze koriščenja evropskih sredstev pa so v bistvu štiri. Prva faza je tako imenovana dodelitev sredstev oziroma odobritev sredstev, kjer je SVRK kot organ upravljanja tisti, ki oceni vlogo posredniškega organa. In v kolikor je ta vloga skladna z vsebino programa SVRK izda tako imenovano odločitev o podpori posredniškem organu. Druga faza je potrditev operacij, kar pomeni, da posredniški organi izvedejo postopke izbora, dodelijo sredstva, sklenejo pogodbe o sofinanciranju z upravičenci. Tretja faza so izplačila iz proračuna Republike Slovenije, kar pomeni, da upravičenci na terenu izvajajo projekte in za izvedene aktivnosti upravičenci izdajo tako imenovane zahtevke za izplačilo, ki se nato izplačajo iz državnega proračuna. Četrta faza, o kateri praktično največ govorimo, pa so zahtevki za plačilo iz proračuna Evropske unije. Organ za potrjevanje zahtevke pregleda in če so ti tako kot je treba, se pošlje zahtevek v Bruselj za povračilo sredstev.</p>
               <p>In sedaj k številkam. Prva faza, o kateri sem govorila – dodelitev sredstev oziroma odobritev. Konec junija letošnjega leta smo prišli do 78 % oziroma 2 milijardi 407 milijonov evrov.</p>
               <p>Prva faza, o kateri sem govorila – dodelitev sredstev oziroma odobritev. Konec junija letošnjega leta smo prišli do 78 % oziroma 2 milijardi 407 milijonov evrov.</p>
               <p>Druga faza – potrjene operacije – je 1 milijarda in 967 milijonov evrov. To je 64 % celotne alokacije, ki je Sloveniji na razpolago v tem obdobju, to se pravi od 3 milijard in 67 milijonov evrov sredstev.</p>
               <p>Tretja faza. Tukaj smo prišli do 26 %. To se pravi izplačila iz državnega proračuna so bila v višini 809 milijonov evrov.</p>
               <p>In četrta faza, zahtevki za plačilo iz proračuna evropske unije – 758 milijonov ali 25 % celotnih alokacij.</p>
               <p>Če primerjam zadnji dve številki, lahko zaključim, da je med obema majhna razlika – 1 %. To je dokaz, da je bil narejen kvalitativen preskok pri izvajanju skozi vse tri informacijske sisteme. In če je bil ta razkorak v preteklosti tudi večji kot 10 %, je danes 1 % tudi zato, ker smo pospešili delo na nadgradnji informacijskega sistema organa upravljanja EMA. Morda je primerno, da nekaj povem tudi o aktivnostih, povezanih s tem.</p>
               <p>V prvi polovici letošnjega leta smo veliko naporov prednostno usmerjali v izvajanje akcijskega načrta za odpravo pomanjkljivosti v informacijskem sistemu na podlagi priporočil revizijskega organa iz aprila leta 2018. Konec junija smo revizijskemu organu poročali o odpravljenih pomanjkljivostih. Kot veste, je minister Purič na tem odboru omenil, da pričakujemo pismo Evropske komisije o morebitni začasni zaustavitvi plačil sredstev iz Evropske unije v kolikor ne bomo odpravili pomanjkljivosti informacijskega sistema. Julija smo pismo prejeli in to pismo je prejelo, da se mora v nadaljevanju revizijski organ prepričati, da sistem deluje, zato je že poleti izvedel ponovno revizijo sistema. Ta revizija je bila zaključena avgusta letošnjega leta in danes lahko povem, da informacijski sistem deluje. V revizijski terminologiji temu pravimo, da smo oceno sistema iz 3 prejeli v bistvu 2, kar pomeni, da sistem deluje, vendar se priporočajo še nekatere manjše izboljšave. Tako SVRK kot tudi Urad za nadzor proračuna ocenjujemo, da razlogov za zaustavitev sredstev ni več, vsekakor pa bo treba počakati na odziv Evropske komisije, ki vedno ima pač zadnjo besedo.</p>
               <p>Kot sem že napovedala, bom podala tudi sveže podatke o tem kje smo s črpanjem septembra letošnjega leta. To je tudi stanje, ki bo predstavljeno v naslednjem kvartalnem poročilu.</p>
               <p>To se pravi, v prvi fazi – odobritvi sredstev – smo konec septembra prišli do 83 % ali do 2 milijard in 560 milijonov evrov.</p>
               <p>Potrjene operacije – druga faza. Ta številka je dosegla 2 milijardi in 100 milijonov evrov, kar je 68 % od razpoložljivih sredstev.</p>
               <p>Tretja faza, ki pove, da so upravičenci začeli dejansko z delom in za to zahtevali plačilo, tukaj smo prišli do 28 % oziroma iz slovenskega proračuna je bilo izplačano 872 milijonov evrov.</p>
               <p>Zahtevki za plačilo proračunu Evropske unije znašajo 26,5 % oziroma 812 milijonov od celotne alokacije 3 milijarde 67 milijonov.</p>
               <p>Na SVRK-u ocenjujemo, da je stanje v prvih dveh fazah izvajanja zadovoljivo, dodatno pa se je treba osredotočiti na fazo izplačil iz proračuna. Treba je tudi spodbuditi izvajanje posameznih projektov in programov na terenu, kar je najbolj pomembno in obenem pospešiti potrjevanje zahtevkov za izplačilo na samih ministrstvih. Če ponovim, prostor za izboljšanje je med drugo in tretjo fazo, to se pravi dodeljena sredstva in izvajanje operacij, kjer je razkorak velik, precej velik, kar pomeni, da bo v prihodnje napor treba usmeriti v hitrejše izvajanje operacij, seveda ob upoštevanju dinamike, predvsem pri tistih, ki trajajo dalj časa.</p>
               <p>Podatki, ki vas zanimajo, so seveda tudi uspešnost obeh kohezijskih regij. Naj poudarim, da finančne tabele, dogovorjene z operativnim programom, zagotavljajo, da bodo sredstva za kohezijsko regijo vzhodna Slovenija znašala 60,6 %, za kohezijsko regijo, za evropski sklad za regionalni razvoj in evropski socialni sklad. Preostanek pa bo šel za kohezijsko regijo zahodna Slovenija. Pri samih dodeljenih sredstvih je bilo razmerje konec junija letošnjega leta 56 % proti 44, kar pomeni, da prihajajo razpisi, ki bodo v večini namenjeni kohezijski regiji vzhodna Slovenija. En tak razpis za vzhodno kohezijsko regijo je bil odobren ravno v tem tednu. Gre za 12,4 milijone evrov spodbude za digitalno transformacijo malih in srednje velikih podjetje za obdobje 2019 do 2023, katerega namen je spodbuditi rast in razvoj podprtih podjetij na osnovi vlaganj v uporabo digitalnega poslovanja.</p>
               <p>Iz poročila se kaže, da je kohezijska regija zahodna Slovenija nekoliko uspešnejša od kohezijske regije vzhodna Slovenija.</p>
               <p>Razvidno je, da je največ sredstev v okviru vseh skladov bilo dodeljenih kohezijski regiji zahodna Slovenija – 88 %, medtem ko je kohezijski regiji vzhodna Slovenija bilo dodeljenih nekoliko manj sredstev, in sicer 72 %. Kohezijska regija zahodna Slovenija ima glede na razpoložljiva sredstva večji delež potrjenih operacij – 77 %, kot kohezijska regija vzhodna Slovenija, ki jih ima 57, kar pomeni, da je izvajanje v kohezijski regiji vzhodna Slovenija nekoliko počasnejše. Govorim o drugi fazi izvajanja kohezijske politike.</p>
               <p>Primerjava certificiranih izdatkov, to se pravi četrta faza, glede na geografsko razdelitev in upravičenost v okviru posameznih skladov kaže, da je bil v obdobju med decembrom 2018 in junijem 2019 narejen napredek, velik napredek, v obeh kohezijskih regijah. Glede na certificirane izdatke prednjači kohezijska regija vzhodna Slovenija s 77 % rastjo, nominalno 113 milijonov evrov. Sledi pa kohezijska regija zahodna Slovenija s 66 % rastjo oziroma nominalnim povečanjem 93,2 milijona evrov.</p>
               <p>Pri izvajanju kohezijske politike je treba zasledovati tudi vsebinski napredek, ki predstavlja napredek po posameznih prednostnih oseh. Slovenija na podlagi operativnega programa izvaja vsebine v okviru enajstih prednostnih osi.</p>
               <p>Prednostna os 1 pomeni mednarodno konkurenčnost raziskav, inovacij in tehnološki razvoj. Prednostna os 2 – povečanje dostopnosti do informacijsko-komunikacijske tehnologije.</p>
               <p>Prednostna os 3, to je dinamično in konkurenčno podjetništvo za zeleno gospodarsko rast.</p>
               <p>Prednostna os 4 – trajnostna raba in proizvodnja energije ter pametna omrežja.</p>
               <p>Prednostna os 5 – prilagajanje podnebnim spremembam.</p>
               <p>Prednostna os 6 – boljše stanje okolja in biotske raznovrstnosti.</p>
               <p>Prednostna os 7 – gradnja infrastrukture.</p>
               <p>Prednostna os 8 - spodbujanje zaposlovanja in transnacionalna mobilnost delovne sile.</p>
               <p>Prednostna os 9 – socialna vključenost.</p>
               <p>Prednostna os 10 – znanje in spretnosti za vseživljenjsko učenje in boljšo zaposljivost. In 11 – pravna država.</p>
               <p>Iz poročila o izvajanju je mogoče razbrati, da je največ operacij, za katere so bile izdane odločitve o podpori, sklenjene pogodbe na prednostnih oseh 8, 10 in 11. To je preko 90 %. To so tudi prednostne osi, kjer primarno podpiramo projekte skozi evropski socialni sklad. Na tem skladu smo tudi v evropskem kontekstu med boljšimi. Ostale prednostne osi so na okrog 50 % pri sklenjenih pogodbah, to se pravi pri izvajanju projektov. Pri skladih je najbolj v zaostanku evropski sklad za regionalni razvoj, ki pa tudi pridobiva na zagonu.</p>
               <p>Najbolj problematično je stanje na prednostni osi 2 in 4, to se pravi povečanje dostopnosti do informacijsko-komunikacijske tehnologije in pa trajnostna raba in proizvodnja energije ter pametna omrežja. To gre v prvem primeru na rovaš dveh neuspešnih javnih razpisov za širitev širokopasovnih storitev in uvajanje visokohitrostnih omrežij na območjih, na katerih infrastruktura – širokopasovna – še ni zgrajena in hkrati ni tržnega zanimanja za gradnjo. Zaradi tega je bilo potrebno izvesti ponovno testiranje tržnega interesa in prilagoditi razpis. Razpis, ta razpis je v pripravi. V drugem primeru pa so vzroki pri mehanizmih celostne teritorialne naložbe in dogovorih za razvoj regij, kjer je prišlo do zamika pri postopkih zaradi kompleksnejšega izvajanja operacij z vključitvijo velikega števila deležnikov ter uporabo pristopa »od spodaj navzgor« pri pripravi in izborih projektov.</p>
               <p>Do resnih zamud prihaja tudi zaradi povečanega obsega koordinacije projektov in dodatnega dela na mehanizmu dogovori za razvoj regij, ki prvotno v operativnem programu ni bil predviden, zato so bile v obdobju poročanja izvedene nekatere kadrovske spremembe. Konec preteklega leta je bilo tudi močno aktualno pravilo n+3, ki pomeni, da Evropska komisija razveljavi odobritev kateregakoli zneska, ki ni bil uporabljen do 31. decembra tretjega obračunskega leta po letu glavne dodelitve. V obdobju od začetka izvajanja operativnega programa do 30. junija je Slovenija certificirala vrednosti 758 milijonov evrov. In ob upoštevanju, da je država v letih 2017 in 2018 dosegla pravilo n+3 in je znesek certificiranih izdatkov presegel v operativnem programu zastavljen cilj, mora Slovenija na dan 30. junija certificirati še nekaj več kot 30 milijonov. Moram pa povedati, da smo ta cilj že dosegli oziroma presegli in tako v letošnjem letu ni bojazni, da bi Slovenija izgubila sredstva, ki so ji bila na ta račun dodeljena.</p>
               <p>Največja odločitev o podpori, ki jo je naša služba izdala, je bila potrditev prek 250 milijonov evrov za Sklad skladov oziroma za SID banko za tako imenovane finančne instrumente. Če povem natančno, je bila v letu 2017 izdana odločitev o podpori za 253 milijonov evrov. Prvo črpanje sredstev je bilo izvedeno decembra leta 2017 v višini 25 % zneska operacije oziroma 63 milijonov evrov, pogoj za drugo črpanje pa je, da sklad skladov zagotovi porabo 60 % prve tranše. In do konca leta 2018 je SID banka razvila produkta evropske kohezijske politike posojila za mala in srednja podjetja ter mikroposojila za mala in srednja podjetja ter podpisala pogodbe s tremi finančnimi posredniki v vrednosti 73 milijonov evrov. Finančnim posrednikom je Sklad skladov zagotovil sredstva za plasiranje končnim prejemnikom v višini 27 milijonov evrov. Do konca junija 2019 je bilo iz virov evropske kohezijske politike Sklada skladov preko finančnih posrednikov končnim prejemnikom odobrenih 52 milijonov evrov in sklenjenih 1788 pogodb. V skladu z akcijskim načrtom bo SID banka zagotovila tudi pogoje za izvedbo drugega črpanja sredstev. Možna je predčasna predložitev zahtevka za drugo črpanje.</p>
               <p>V tem programskem obdobju imamo tudi tri instrumente, ki naslavljajo potrebe tako, da pridejo od spodaj navzgor. To so: CLLD ali tako imenovani lokalni razvoj, ki ga vodi skupnost; celostne teritorialne naložbe, namenjene mestnim občinam; in pa mehanizem skladnega regionalnega razvoja Dogovor za razvoj regije. Vsi ti instrumenti se izvajajo, nekateri uspešneje, pri nekaterih bo potrebno še kar nekaj dela.</p>
               <p>CLLD ali lokalni razvoj, ki ga vodi skupnost. S tem pristopom je mogoče podpreti celotno območje države tako, da sredstva kmetijskega sklada podprejo projekte, ki se izvajajo v okviru posamezne lokalne akcijske skupine in zunaj naselij z več kot 10 tisoč prebivalci, ki so opredeljena kot nepodeželjska območja. S sredstvi evropskega sklada za regionalni razvoj pa so podprte operacije, ki so namenjene reševanju urbane problematike v manjših mestih in urbanih območjih, razen v mestnih naseljih mestnih občin, ki so podprta z mehanizmom celostnih teritorialnih naložb. Izdane so bile že odločitve o podpori za vseh 37 strategij lokalnega razvoja. Lokalne akcijske skupine na podlagi potrjenih strategij tekoče objavljajo javne pozive za predložitev projektnih predlogov na posameznih območjih. Izvajanje pri vseh podukrepih CLLD poteka tekoče.</p>
               <p>Celostne teritorialne naložbe zagotavljajo razvoj urbanih območij v skladu s trajnostnimi urbanimi strategijami, ki pa so jih sprejele mestne občine v Sloveniji. Tudi na področju mehanizma CDN je opaziti napredek pri potrjevanju operacij in izvedbi. Do 30. junija 2019 je posredniški organ, to je Združenje mestnih občin, objavil pet povabil k predložitvi vlog za vseh 11 mestnih občin, in sicer za tri prednostne naložbe, v okviru katerih se sofinancirajo operacije mehanizma celostnih teritorialnih naložb. In sicer za spodbujanje energetske učinkovitosti, za spodbujanje nizkoogljičnih strategij za vse vrste območij, zlasti za urbana in ukrepi za izboljšanje urbanega okolja ter oživitev mest. do sedaj je organ upravljanja izdal odločitve o podpori za 37 operacij v skupni vrednosti 62,5 milijona evrov sredstev Evropske unije.</p>
               <p>In na koncu še mehanizem dogovora za razvoj regij, ki se je začel najkasneje in ki je tudi podvržen največjim izzivom. Ta instrument regionalne politike izhaja iz Zakona o spodbujanju skladnega regionalnega razvoja. Z njim se oziroma se bodo podprli regijski in državni projekti, ki aktivirajo razvojne zmogljivosti vseh 12 regij in odpravljajo največje razvojne razlike v regijah. Ministrstvo za regionalni razvoj in tehnologijo je za vseh 12 razvojnih svetov regij objavilo dve povabili za predložitev projektov, s katerima se uresničujejo regionalni razvojni programi. Skupno število projektov v podpisanih dogovorih je 241, pri čemer skupna vrednost sofinanciranja države v podpisanih dogovorih znaša 480 milijonov evrov. MGRT za pospešitev izvajanja podpisanih dogovorov in njihovih dopolnitev intenzivno izvaja teritorialne dialoge tako z ministrstvi kot z regijami. Ti dialogi so potekali januarja, marca in konec maja in tudi septembra. Zadnji krog teritorialnih dialogov je predviden za december letošnjega leta. S spremembo drugega povabila za posredovanje projektnih predlogov v okviru dogovorov, ki je bila objavljena aprila, pa se uvajajo določene zahteve glede vključevanja projektnih predlogov v dogovore. Pogoji se zaostrujejo, pod katerimi se lahko projekti, pravzaprav uvrstijo se lahko le tisti, ki so dejansko izvedljivi in ki imajo zaprte tudi finančne konstrukcije. Organ upravljanja je do konca junija v okviru DRR-jev izdal odločitve o podpori za 11 projektov v skupni vrednost 17 milijonov evrov sredstev, tako za evropski sklad za regionalni razvoj, za kohezijski sklad in za evropski socialni sklad. Napredek je viden predvsem pri izvajanju v okviru prednostne naložbe spodbujanje podjetništva.</p>
               <p>Čeprav sem nekaj o informacijskem sistemu že povedala, verjetno ne bo odveč, če podam še nekaj informacij kaj se dogaja na tem področju.</p>
               <p>Informacijski sistem, ki podpira izvajanje evropske kohezijske politike, je kompleksen in gre za povezavo med tremi sistemi – MFERAC, EMA in ECA. Težave, s katerimi smo se in se tudi še občasno soočamo, večinoma izhajajo iz povezav med vsemi tremi in povezanih specifik izvajanja, ki jih evropska zakonodaja ne omogoča, nacionalna pa dopušča. V zadnjem trimesečju je bilo izvedenih več večjih nadgradenj aplikacije, kot so razširitev funkcionalnosti pri poročanju o udeležencih na operaciji, spremenjeno je bilo delovanje nekaterih sistemski kontrol, ki onemogočajo oddajo nepopolnih zahtevkov. V izgradnji je tudi modul za izdelavo vodstvenih poročil in administracijo uporabnikov. Še vedno pa so prisotne težave povezane z urejanjem listin za nazaj, za pretekla leta, ko ta sistem ni omogočal celostnih vnosov in sistem EMA ni omogočal celotnih postopkov obdelave podatkov. Ob analizi podatkov ugotavljamo, da so podatki v sistemu EMA nepopolni oziroma napačni, zato je bilo treba vse opozorila na nepravilnosti spremeniti v blokade. To se pravi, če je vnos napačen, pride do blokade in to ne more vplivati na nadaljnje oteževanje delovanja sistema, dokler se pač te zadeve učinkovito ne odpravijo. Morda je v tej točki primerno, da še enkrat poudarim, da so napori, ki smo jih v prvi polovici letošnjega leta usmerili v izvajanje akcijskega načrta za odpravo pomanjkljivosti, dali ustrezne rezultate. Revizijski organ – Urad za nadzor proračuna – je tako ugotovil, da naš sistem deluje in zagotavlja zanesljive podatke in tako omogoča nemoteno izvajanje kohezijske politike v Sloveniji. To se pravi tukaj ni več dileme, ne moremo več reči, da je EMA tista, ki blokira izvajanje evropske kohezijske politike.</p>
               <p>S tem zadnjim delom, to se pravi z informacijo o stanu na informacijskem sistemu, pa bi čisto na kratko predstavila še akcijski načrt.</p>
               <p>Akcijski načrt za pospešitev črpanja je vlada sprejela v decembru leta 2018, tudi na pobudi in priporočilo Državnega zbora in pa Državnega sveta. V uvodu tega akcijskega načrta je bila podana analiza stanja z razlogi za počasnejši začetek izvajanja evropske kohezijske politike v okviru Evropske unije. Akcijski načrt je bil pripravljen za v cilje usmerjeno maksimalno upravičencu prijaznejšo in pravočasno porabo razpoložljivih sredstev evropske kohezijske politike v obdobju 2014-2020. In akcijski načrt na podlagi ugotovljenih slabosti dosedanjega izvajanja obravnava potrebne splošne in specifične ukrepe, njihove nosilce in pa časovni okviru izvedbe s ključnim poudarkom na dveh ukrepih. To se pravi, kratkoročno gre za odpravo razkoraka med že izvedenimi izplačili iz državnega proračuna in zahtevki za plačilo, poslanimi na Evropsko komisijo ter srednje ali dolgoročno pospešitev izvajanja evropske kohezijske politike, kot je opredeljeno v teh splošnih in specifičnih rešitvah. V nekaterih primerih, pri katerih gre za izbor v več fazah, bo vsekakor potrebna sistemska prilagoditev načelu potrjevanja le pripravljenih projektov, zaradi česar bo potreben daljši rok za potrditev sofinanciranja, zaradi česar bo izvedba projekta hitrejša. Za pospešitev dejanske izvedbe in posledično zmanjšanje razkoraka med plačili in podpisanimi pogodbami vlade v skladu s proračunskimi zmožnostmi ta usmerja organe tako države kot javne uprave in občinam priporoča, naj začnejo s postopki oddaje javnega naročanja še pred dodelitvijo evropskih kohezijskih sredstev. sistem določitve prednostnih ukrepov v postopkih izdaje okoljevarstvenih presoj pa je tudi eden od ukrepov, ki lahko pospeši izvajanje operativnega programa. Projekti, uvrščeni v dogovore za razvoj regij, pa imajo v drugi fazi možnost, da kandidirajo na podlagi tudi neposredne potrditve operacij.</p>
               <p>Ključne točke oziroma poglavja, po katerih v akcijskem načrtu obravnavamo problematiko, so natančno definirane. To se pravi, kaj je najbolj pomembno za nas in za vse? Pospeševanje pošiljanja zahtevkov za povračilo Evropski komisiji, razvoj in nadaljnja nadgradnja informacijskega sistema organa upravljanja, prednostna obravnava načrtovanih operacij v postopkih okoljske presoje pri MOP in ARSO, podpora pri izvajanju same evropske kohezijske politike in tako dalje. Po teh alinejah tudi izvajamo v praksi aktivnosti, za katere lahko rečem, da dajejo rezultate. Pravilo n+3 za preteklo leto je izpolnjeno in sredstva niso bila izgubljena niti v lanskem letu, za leto 2019 pa smo to pravilo, kot sem povedala, že izpolnili v jesenskih mesecih. To se pravi, šlo je za 312 milijonov pravic porabe in ta zadeva v letošnjem letu ni problematična. Črpanje oziroma zahtevki za povračila iz bruseljske blagajne so v prvih devetih mesecih tega leta porasli iz 16 na 26,5 %, kar sicer ni idealno, je pa bistveno izboljšano stanje. Prihajajo pa še trije najmočnejši meseci kar se tiče črpanja in do konca leta računamo, da se bo ta slika še bistveno popravila.</p>
               <p>Napori, ki jih vlagamo tako na SVRK kot tudi na vseh sodelujočih organih, pa tudi na strani upravičencev, kažejo, da rezultati so. Povedala bi tudi, da se je začelo paralelno delati tudi na dokumentih za naslednje programsko obdobje. Res je tempo hud, da verjamem, da nam bo s skupnimi močmi uspelo in da bomo tudi v tem operativnem programu za obdobje 2014-2020 počrpali vsa sredstva, ki jih imamo na razpolago.</p>
               <p>Bila sem nekoliko daljša tako, da se opravičujem. Sedaj pa sva s kolegom Bojanom na razpolago za vaša vprašanja.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, dr. Ribičeva. Potrebe za opravičilo ni.</p>
               <p>Želi besedo predstavnica Združenja mestnih občin Slovenije?</p>
               <p>Izvolite.</p>
               <p>Preden, bi vas rad še prosil, da se predstavite z imenom in funkcijo, zaradi zapisa. Hvala.</p>
            </sp>
            <sp who="Heath-DrugovičSaša">
               <speaker>SAŠA HEATH-DRUGOVIĆ:</speaker>
               <p>Hvala za besedo. Moje ime je Saša Heath-Drugović in sem tukaj v vlogi Združenja mestnih občin.</p>
               <p>Želela bi podati nekaj povratnih informacij, ki se jih je državna sekretarka tudi že dotaknila, na področju mehanizma CTN za urbani razvoj mestnih občin.</p>
               <p>Ponovno bi želela opozoriti, da se je ta mehanizem vzpostavljalo šele v letu 2016, saj v obdobju programiranja za prejšnjo finančno perspektivo ni bil predviden organ za ta mehanizem. Zato se je ZMOS vzpostavil kot posredniški organ za izbor operacij v prvi fazi.</p>
               <p>Ta mehanizem beleži zelo dobro poslovanje. Ugotavljamo, da imamo trenutno 38 odločitev o podpori in v bližnji prihodnosti pričakujemo nove odločitve o podpori, tu bo nekako 15 odločitev. Torej, danes imamo skoraj za 60 % že odločitve v podpori, v mesecu ali dveh pa bo ta procent zrasel na številko 70 %. Za nami sta že dva kroga povabil, trenutno smo v fazi tretjega kroga povabil, dve povabili sta trenutno odprti, zadnje v tem krogu pa bo odprto novembra.</p>
               <p>Kot je že državna sekretarka opozorila, srečujemo se z izredno kompleksnostjo postopkov, ki tudi zelo podaljšujejo postopke odobravanja sredstev. Na to težavo opozarjamo od vsega začetka mehanizma, imeli smo tudi sestanek županov mestnih občin in ministrov udeleženih ministrstev v obdobju prvega kroga povabil. V slogu dobrega sodelovanja, ki ga ohranjamo z ministrstvi pravzaprav od vsega začetka do danes, se te teme vedno znova naslavljajo. Zadnji krog, tako, zelo obsežen, smo opravili v aprilu, ko so bili vsi ministri obveščeni o teh zadevah z dodatnimi pobudami kaj bi bilo nujno opredeliti in popraviti, da bi te postopke skrajšali. Tudi bilateralni pogovori so bili pripravljeni. Vendar, ta sestanek je bil predviden za april, z ministri je bil spremenjen v tehnični sestanek, kjer smo te zadeve dorekli, vendar v končni fazi postopki niso bili spremenjeni. Da povzamem zelo na kratko – dogaja se nam, da je administrativno delo tako kompleksno, da traja več mesecev. Torej vsi ti postopki, o katerih govorimo, želimo si črpanja, so zelo, zelo podaljšani in nenazadnje povzročajo tudi velike likvidnostne težave pri upravičencih.</p>
               <p>Seveda se zaradi predimenzioniranja vseh postopkov pojavlja tudi velika kadrovska podhranjenost za izvajanje teh nalog, istočasno pa opažamo tudi fluktuacijo kadra.</p>
               <p>Kar pa je najbolj bistveno, zakaj vse te zadeve počnemo, je, da imamo na mehanizmu več projektov že predanih namenu, mnogo se jih izvaja, vsi se v Ljubljani, poglejte si kaj se dogaja na projektu Cukrarna – ogromen, celostni projekt, na kar smo zelo ponosni. Podobne zgodbe se dogajajo tudi v drugih mestnih občinah.</p>
               <p>Dotaknila bi se še omenjenega Sklada skladov, SID banka in finančni inštrumenti. Tudi na tem področju po veliko mesecih dela smo prišli do tega, da imamo vzpostavljen produkt, za katerega je bil denar znotraj CTN-ja. Prva izplačila so bila že izvedena za prvi projekt, za drugi projekt so postopki v izvedbi in s tem bi porabili vsa razpoložljiva sredstva za finančne inštrumente v tem krogu.</p>
               <p>Ob koncu pa bi želela nasloviti še temo nove finančne perspektive. Tukaj moramo zagotoviti, da se nam ne ponovijo izkušnje prejšnje finančne perspektive, ko smo dve leti od začetka začeli vzpostavljati mehanizem, ki je sicer v OP-jih bil, nič ostalega pa ni bilo opredeljenega. Posledično dajemo pobudo vsem resorjem, da čim prej uskladijo svoja mnenja. Predvsem tukaj opozarjamo na temo teritorialnih pristopov, zelo pomembno področje. Namreč, v dokumentu Naložbene potrebe Republike Slovenije, ki ga je država poslala v Bruselj na začetku pogajanj, to področje ni bilo naslovljeno. Tudi na sestanku, ki smo ga imeli s predstavniki Evropske komisije 1. 10. ta točka ni bila na dnevnem redu. Razumemo, stališča med resorji še niso usklajena. Zato res velika pobuda, da se ta stališča uskladijo in da država čim prej odpre partnerski dialog tudi o tej temi.</p>
               <p>Drugo na temo programiranja pa je, da želimo čim prej informacije o prioritetah na nivoju države, da bi lažje razumeli okvire, v katerih lahko umestimo prioritete upravičencev. Za pojasnilo – na ZMOS-u smo pripravili potrebe mestnih občin za bodočnost, pri čemer smo pojasnili, da so to celoviti pristopi, da to ni samo tema za evropsko kohezijsko politiko, da je potreb mnogo več, kot je razpoložljivih sredstev v vseh virih, naj si bodo EU sredstva, lokalni proračun, lokalni proračuni. In znotraj vseh teh potreb želimo biti učinkoviti, da popolnoma suportiramo tudi ves ta proces, da podamo tudi prioritete, kajti vemo, da je bilo že na tem sestanku v oktobru pričakovano, da bomo postregli s prioritetami in ne bomo govorili le o širokih potrebah.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Želi besedo morda še predstavnica Ministrstva za finance? Ne.</p>
               <p>Hvala lepa še enkrat.</p>
               <p>Zdaj pa odpiram razpravo članic in članov odbora. Kot prvi ima besedo dr. Franc Trček, potem pa gospod Gregor Perič.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Hvala za besedo, predsedujoči. Lep pozdrav vsem skupaj.</p>
               <p>Ne bom kratek, bom pa poskušali biti koncizen in predstavnica Združenja mestnih občin mi je dala zelo lepo izhodišče.</p>
               <p>Zdaj, če poslušamo – že mestne občine imajo težave tako s kompleksnostjo in časom kot z likvidnostjo kot s kadrovsko podhranjenostjo, ne? Če sem zdaj poslušal gospo sekretarko dr. Ribič, je nekako rekla dobesedno tako: kaj priporočamo občinam – vrzite se na glavo, potem bomo pa videli, kaj bo.</p>
               <p>Zdaj, neko to poročanje Državnemu zboru je približno tako staro kakor sem jaz poslanec. Se mi zdi, da je bilo najprej to na gospodarstvu, potem je prišlo na to matično delovno telo. Zdaj, glede na pomembnost te tematike, bi na današnji seji pričakoval tako Šarca kot v.d. ministrice, ampak Šarec očitno nima časa, je na Facebooku, ministrica pa je balonček, ki se bo napihoval.</p>
               <p>Zdaj, kljub temu, čeprav sem poslanec, sem še vedno strokovnjak za dve področji, ne bom se hvalil, da sem jih za 7, sem dovolj odrasel. Eno področje so politike informatizacije v vsej kompleksnosti, drugo področje je lokalni in regionalni razvoj, zlasti družbeno-prostorske infrastrukture. Preden se mi je 5 let nazaj zgodila politika, se mi je 10 let, dobrih 10 let nazaj zgodil letalonosilka, evropski projekt, po finančni konstrukciji večji od proračuna Kamnika, mimogrede 28,6 milijonov. Bil sem znanstveni koordinator tega projekta, 39 partnerjev, 7 držav, 68 ukrepov, 8 vertikal, 4 horizontale. Description of work, kar je biblija teh projektov, je pred prvimi aneksi znašal 850 strani, po prvem aneksu sem si moral kupiti Mac pro, da sem to zadevo sploh lahko vrtel pa odpiral. Te zadeve zelo, zelo dobro poznam.</p>
               <p>Ni vse slabo na tem področju, daleč od tega, ampak jaz sem si tukaj napisal. Mi se to nekako gremo že od leta 2001. Ratali smo polnoletni, nismo pa ratali odrasli. Imamo pa celo vrsto izzivov in težav. Jaz se danes ne bom ponavljal, kar sem že 5 let govoril, ker grem že sam sebi toliko na jetra, da ni res. Seveda, sem šel z neke prireditve Štajersko-podravsko podjetja leta in sem pač slučajno ob Dravi, kjer si zračimo možgane ljudje, ki se ukvarjamo s politiko, srečal neko kolegico, ki celo življenje dela na tem. Najprej se bom dotaknil seveda strani 22-26, ampak moram reči - ta poročila so slaba. A veste, to je v bistvu neka solata. A veste, če gremo na koncu te akcijske načrte v nekem fondu osmice, saj čorav rataš, pa tudi že kako so formatirana.</p>
               <p>Velika težava je informatika, a veste, in govoriti »mi dodajamo neke module«, ne, mi bi se morali vprašati kje nam je hrbtenica pa logika. Ljudje, ki dnevno na teh projektih delajo, mi rečejo »ta EMA je še vedno, raje se ne pogovarjaj z mano« - nekaj poskušam delati, potem kličem dve gospe na enem ministrstvu. Dve tretjini ministrstev je povezano z kohezijo. Potem kličem nekoga na SVRK-u in nekako se to leti in vrti v krogu. Kolega Sovorov je na pretekli seji lepo povedal, da ste šli na Portugalsko, tam so za to informatiko dali 15 milijonov, ne? Neke reda velikosti, glejte, mi bi potrebovali 5 do 7 milijonov, da to informatiko na SVRK-u poštimamo, ampak seveda prej tudi nekoga, ki bi cel ta proces - ali neke ljudi - premislil in razumel, ker drugače se nekako vedno znova vrtimo v krogu, a veste. In imate neke ljudi, ki bi projekte izvajali, imate neke ljudi na ministrstvih, ki dragocen čas zapravljajo za nekaj, ker nekaj ni premišljeno. Potem imate na kakem ministrstvo recimo področje, samo en primer povem, socialnega podjetništva, ki smo ga malo nerodno razlagali, ga narobe razumemo, gor in dol. Tam neka gospa pregori, gre na bolniško <stage>/ nerazumljivo /</stage>, je pol leta ni, so projekti zamaknjeni za 9 mesecev. Pa ni zdaj gospa kriva sama po sebi, eni dve leti smo imeli primer nekega, kaj, kmetijskega pospeševalca v okolici Ormoža, ki je tudi pregorel, pa potem kmetje niso dobili nekih upravičenih sredstev. To so neke težave, ki jih imamo in po petih letih malo imam že dosti butanja z glavo ob zid. In dejansko, kako jih rešiti? Jaz bi te odgovore rad. A veste, jaz spadam med tiste redke poslance, ki vse te žlobundre preberejo. In meni je malo že tako, pridete s strani izvršilne oblasti in mi to še enkrat poveste. Lahko bi se pol ure ukvarjali z ukrepi.</p>
               <p>Potem, na strani 22. »Težave, s katerimi se soočamo, večinoma izhajajo iz povezav med temi sistemi in posameznimi specifikami pri izvajanju, ki jih evropska zakonodaja ne omogoča, nacionalna pa dopušča«. Nevladne organizacije, društva, javni zavodi. Jaz sem tukaj dal tri klicaje pa bučo. Jaz sem delal na projektu, ki nas je bilo sedem držav, pa so bila in društva in faksi in nevladne organizacije in družbe z mešano lastniško strukturo in mestni holdingi, ni bilo kaj ni bilo, pa smo funkcionirali. Imel sem to srečo, da sem direktno z DG-jem, s katerega Bulčeva odhaja, moral komunicirati, ne pa prek tega, kar imamo. Ne to dojeti, da kritiziram tri ljudi, ki tukaj s SVRK-a pridejo, ampak mi s tem ravnamo kot svinja z mehov – v tistem delitvenem kolaču iz naših kvot, je to neki preostanek, kjer se parkira politično nekdo, ki o tem kaj dosti pojma nima, kar je skrajno neodgovorno. Ni kohezija edini razvojni denar, kot je lepo povedala predstavnica mestnih občin, se pa ne misli multiplikator proračunu, če se tako izrazim.</p>
               <p>Zdaj, če grem gledati na 12. stran, osi. Seveda ni vse v teh procentih, koliko počrpamo pa koliko upravičeno, sorry my lingua, sclaimamo v Bruslju. Ampak mi imamo velike težave, evo, ravno povečanje dostopnosti do informacijsko-komunikacijkih tehnologij. Tukaj sem si napisal »EMA sic«. Imamo težave trajnostne rabe in proizvodnje energije in pametna omrežja. Imamo malo manjše težave na podnebnih spremembah, okoljska in biotska raznovrstnost, infrastruktura za trajnostno mobilnost. Okej, malo čez pol je socialna vključenost in zmanjševanje tveganja revščine. Zakaj imamo to? Verjetno tudi, ker prečenje kadrovsko podhranjenega SVRK-a in ministrstev, kjer se resno ne ukvarjajo s tem, dejansko ni ustrezno.</p>
               <p>Zdaj, če grem gledati naprej, 18. stran – rezerve za uspešnost. Teh 6 %, me zanima odgovor, komu glede na to, da jih je več kot pol izrazito neuspešnih. So kake dobre stvari. 3/8, stran 24, razvoj podeželja, krepitev zdravja za vse v Brežicah in tako naprej, da nebom samo neupravičeno kritiziral.</p>
               <p>Stran 28. Močna podpora poenostavitvi izvajanja kohezijske politike, kot je tudi gospa iz mestnih občin povedala – kakšne, katere poenostavitve? A veste, tukaj se vrtimo v krogu. Že, ne vem, več kot desetletje se tako ali drugače s tem ukvarjam, tudi ko hodim v druge države se s tem ukvarjam. Jaz vedno rečem, glejte, saj regulo ne piše mišek z Marsa, pišemo jo Evropejci za Evropo. Kdaj se bomo tukaj nekam naprej premaknili? Katere poenostavitve mislimo? Ali bodo te poenostavitve že v tej perspektivi, ali bodo vključene v naslednjo perspektivo? Nordijske države so skozi svojo shemo malo dojele v katero smer naj bi šle te poenostavitve. Ali nam je to nek vzor, model? Tukaj bi rad odgovore. Seveda, prihajam iz vzhodne kohezije. Tukaj se navede »absorpcijska sposobnost kohezijske regije je problem«. Zdaj, kje vse so težave? Jaz bi rad tukaj zvedel odgovor. Saj ga v bistvu ga v osnovi že delno v veliki meri vem. In, kako ga bomo reševali?</p>
               <p>Stran 34, prednostna os 2 – povečanje dostopnosti do informacijsko-komunikacije tehnologije teh njihove uporabe in kakovosti. Mi bi navsezadnje na tej seji rabili tudi kampelce iz vseh desetih ministrstev, če bi se hoteli resno pogovarjati. »Dva že potrjena javna razpisa sta bila izločena, saj nista bila uspešno izvedena«. Zakaj? Potem je nekdo zasral v pripravi javnega razpisa. Mi imamo čisto prevečkrat neke javne razpise, ki se potem izkaže, da se iz takih drugačnih razlogov ne izvedejo.</p>
               <p>Stran 42, prednostne naložbe os 4, 4/1 spodbujanje energetske učinkovitosti. A veste, mi se zelo radi hvalimo z energetskimi prenovami stavb, sočasno, kolega je bolj z gradbenih strok, pa pozabljamo na komunalno infrastrukturno prenovo. To je približno tako kot, da greš na plastično operacijo, vmes ti bodo pa odpovedale ledvice pa še kaj. To je zame v bistvu neustrezno, če gledam malo srednjeročno, razmetavanje z denarjem.</p>
               <p>Stran 46, a veste, saj se sliši lepo, os 5, 52 varstvo in obnova biotske raznovrstnosti tal ter spodbujanje ekosistemskih storitev. Ob nadaljevanju v nove <stage>/ nerazumljivo /</stage> in gor in dol smo imeli neko urejanje vodotokov, kjer so nam, kaj, uničili mrestišče soške postrvi, ali so, kaj že, Ižico poradirali skoraj pri tem, ko se vliva v Ljubljanico. Se mi zdi, dajmo to malo premisliti, ne?</p>
               <p>Potem imate še spet eno tako bučo, ne morem drugega reči, naprej tipa Ministrstvo za kulturo izhaja iz neke mobilnosti študentov iz socialno šibkejših okolij. Potem je javni razpis za štipendije za specializirane poklice v kulturi. Po domače povedano, nekdo, ki bi šel nekam v tujino študirati, mogoče na kak konzervatorij ali kaj takega. In potem je neki razpis in potem ugotovijo, da skoraj noben od desetih, ki se je prijavil, ni ta pravi. Po eni strani je to norčevanje iz mladih ljudi, po drugi strani nekdo ni resno naredil domače naloge. Mislim, čakajte, navsezadnje isto kot nas plačujejo tukaj, da bi malo bolj učinkovito premikali, ne pa samo cvilili kdo je vse kriv za nazaj, verjetno tudi neke ljudi na resornem ministrstvu plačujemo, da se nekaj procesira. Podobno e-ARH MK beleži odhajanje kadrov – zakaj? Seveda ne pričakujem od vaju dveh ali treh, da mi boste to odgovorili, ampak mi imamo neko celo vrsto težav na evropski koheziji in dejansko vrtimo v krogu.</p>
               <p>Tukaj imam tudi recimo nek dopis za naslednjo kohezijo, ki se delamo kot, da ga ni. 15. 5. je bil poslan, podpisani smo vsi živi z naše strani Trojan ali, če hočete, vzhodne kohezije, da o naslednjih koheziji dveh ločenih operativnih programih, seveda tudi ločena neka merila, in direktnimi operacijami. Jaz nekaj sprašujem gor dol, kot da tega dopisa in dokumenta ni bilo. Navsezadnje smo se podpisali čisto vsi poslanci in poslanke dejansko, ki prihajamo iz teh okolij. Glejte, sklenil bom čisto tako. Jaz osebno menim, da bi mi rabili neki malo bolj resen krizni načrt, vključno z ljudmi. SVRK bi rabil enih 20 ljudi, ki smo se iz takih ali drugačnih razlogov resno z evropsko kohezijo ukvarjati. In to bi Šarec moral, dobesedno narediti poziv in nas prositi. Če sem direkten – od gospe Monike v Slovenski Bistrici do mene. Jaz včeraj dam, odstopim kot poslanec, če mi nekdo da obvezo, da grem za nek normalen denar, ne prevelike peneze, ne rabim blaznih bonitet, se še naprej z vlakom vozim, naslednjih 10 let z ekipo delam na koheziji in jo poštimam. In vse drugo je neko sračkanje, vrtenje v krogu, nabijanje in cela vrsta ljudi, ki dela super projekte s temi penezi pogosto na rangu minimalnih plač, ki zamujajo, z razsutim softwarejem. In jaz se bojim še teh par ljudi, ki delate na koheziji, da boste, seveda imam notranje informacije, kot v vseh resorjih, da boste dvignili roke in nekam šli. In tukaj je treba tudi navezavo, a veste, med, če hočete, nacionalno in lokalno oblastjo najti, da se bi ustavila ta fluktuacija kadrov. A veste, takrat je bila tukaj odhajajoča evropska komisarka, ki je bila še na hearingu za ministrico brez listnice, to bi seveda moralo biti z ministrstvo z listnico in povezano mogoče z MGRT-jem, kot je včasih bilo eno ministrstvo ali z resnim mišljenjem Evropske unije. In sem ji lepo rekel, izhajajoč iz nekih tujih izkušenj – neki dober back office, ki dela na terenu, tega je premalo. A veste, že pri mestnih občinah, že pri največjih mestnih občinah se zalomi, kaj šele pri kakih manjših. Imate kake toliko pametne občine, da mogoče ene dva mlada človeka dve, tri leta financirajo, da se naučijo to delati, potem pa iz tega nekaj delajo, recimo tak primer je občina Semič z moje Bele krajine.</p>
               <p>Glejte, sklenil bom čisto tako. Jaz osebno menim, da bi mi rabili neki malo bolj resen krizni načrt, vključno z ljudmi. SVRK bi rabil enih 20 ljudi, ki smo se iz takih ali drugačnih razlogov resno z evropsko kohezijo ukvarjati. In to bi Šarec moral, dobesedno narediti poziv in nas prositi. Če sem direkten – od gospe Monike v Slovenski Bistrici do mene. Jaz včeraj dam, odstopim kot poslanec, če mi nekdo da obvezo, da grem za nek normalen denar, ne prevelike peneze, ne rabim blaznih bonitet, se še naprej z vlakom vozim, naslednjih 10 let z ekipo delam na koheziji in jo poštimam. In vse drugo je neko sračkanje, vrtenje v krogu, nabijanje in cela vrsta ljudi, ki dela super projekte s temi penezi pogosto na rangu minimalnih plač, ki zamujajo, z razsutim softwarejem. In jaz se bojim še teh par ljudi, ki delate na koheziji, da boste, seveda imam notranje informacije, kot v vseh resorjih, da boste dvignili roke in nekam šli. In tukaj je treba tudi navezavo, a veste, med, če hočete, nacionalno in lokalno oblastjo najti, da se bi ustavila ta fluktuacija kadrov. A veste, takrat je bila tukaj odhajajoča evropska komisarka, ki je bila še na hearingu za ministrico brez listnice, to bi seveda moralo biti z ministrstvo z listnico in povezano mogoče z MGRT-jem, kot je včasih bilo eno ministrstvo ali z resnim mišljenjem Evropske unije. In sem ji lepo rekel, izhajajoč iz nekih tujih izkušenj – neki dober back office, ki dela na terenu, tega je premalo. A veste, že pri mestnih občinah, že pri največjih mestnih občinah se zalomi, kaj šele pri kakih manjših. Imate kake toliko pametne občine, da mogoče ene dva mlada človeka dve, tri leta financirajo, da se naučijo to delati, potem pa iz tega nekaj delajo, recimo tak primer je občina Semič z moje Bele krajine.</p>
               <p>Skratka, če tukaj zaključim, nekaj odgovorov bi rad. Dvomim, da jih bom dobil, ampak se mi zdi, da bo to še naprej potekalo na način, evo, da končam s šarcizmom, svinja z mehom. Žal. Skrajno neodgovorno in kmalu bomo v bistvu že v tretjem desetletju, v naslednji perspektivi in naučili smo se izrazito, izrazito premalo.</p>
               <p>Hvala.</p>
            </sp>
            <sp who="KoprivcMarko">
               <speaker>PODPREDSEDNIK MAG. MARKO KOPRIVC:</speaker>
               <p>Hvala lepa, spoštovani poslanec, za vaše mnenje in vprašanja.</p>
               <p>Naslednji ima besedo poslanec Gregor Perič.</p>
               <p>Izvolite.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Hvala lepa, predsedujoči. Lep pozdrav vsem.</p>
               <p>Meni se marsikdaj zdi, da je SVRK kot neka prikladna vreča za boks, pa vsak, ko pride mimo, kaj nakloni, kaj podari.</p>
               <p>Če pa malo bolj podrobno pogledamo oziroma razumemo naravo njenega dela in dinamike, ki se dogajajo znotraj teh ciklov samih finančnih perspektiv, potem vidimo, da je zadeva precej bolj kompleksna kot se zdi. Navsezadnje tudi gospa oziroma predstavnica ZMOS, torej Združenja mestnih občin Slovenije, je povedala, da je imela prejšnja perspektiva določene izzive, zdajšnja perspektiva ima spet neko drugo okolje, v katerem se je pričela, se izvaja in se potem tudi zaključuje. Zato spet nekih tako analogij kot nekih posplošenih zaključkov mislim, da ni prav, da delamo oziroma ne smemo vleči.</p>
               <p>Kolikor jaz razumem to področje, je tu izziv dejansko v dveh korakih pri naravi dela SVRK. Na eni strani je tisti administrativni, ki poskrbi, da sistem teče, da tako rečem, da se ta sredstva dodelijo. In potem je tisti drugi izziv, ki je morda še celo težji, da poskrbi oziroma da pomaga vsem tistim, ki morajo te projekte izvesti, pa naj bo to na ravni vlade oziroma ministrstev, na ravni občin ali pa tretjih subjektov, ki niso del, ki so nevladni, da tako rečem, da pride do neke realizacije. Zdaj, SVRK je v tem administrativnem delu po številkah oziroma po odstotkih svoje delo opravil. Ostaja izziv na tisti operativni ravni. Tukaj SVRK ima seveda določene vzvode, je pa potrebno zadeve izpeljati v praksi. In najpogosteje, iz mojih izkušenj, se zalomi ravno pri oziroma na nivoju izvajanja javnih naročil, zlasti kadar gre za neke specifike, kjer je ponudnikov relativno malo, morda so zaradi neke specifike svojega dela tudi prezasedeni, ali pa so odmerjena sredstva relativno skromna in jih potem tisto delo ne pritegne, ne zanima in se potem tisti, ki mora projekt izpeljati, recimo neka občina, znajde v resnih težavah kako to narediti in se potem iščejo take in drugačne rešitve. Zdaj, cilj države in vseh nas mora biti ne to, da zgolj porabimo sredstva in da naredimo neko kljukico, ampak da dosežemo neke dolgoročne koristi za Slovenijo kot celoto. Že celoten čas trajanja te obstoječe perspektive poslušamo o nekem konfliktu oziroma nesoglasjih marsikoga med tako imenovanimi trdimi oziroma mehkimi vsebinami. Jaz mislim, da je celo utemeljen pomislek tistih, da so mehke vsebine, ki so obarvale to perspektivo, primerne za nivo razvitosti posameznih področij infrastrukture Slovenije. Ampak to ne more biti izgovor, da mi teh mehkih vsebin ne izkoristimo maksimalno, navsezadnje bili smo priča eni zelo intenzivni krizi in s temi mehkimi vsebinami lahko presežemo tiste negativne učinke, ki jih je ta kriza pustila predvsem na tej socialni strukturi, socialnem tkivu naše družbe.</p>
               <p>Zdaj, cilj države in vseh nas mora biti ne to, da zgolj porabimo sredstva in da naredimo neko kljukico, ampak da dosežemo neke dolgoročne koristi za Slovenijo kot celoto. Že celoten čas trajanja te obstoječe perspektive poslušamo o nekem konfliktu oziroma nesoglasjih marsikoga med tako imenovanimi trdimi oziroma mehkimi vsebinami. Jaz mislim, da je celo utemeljen pomislek tistih, da so mehke vsebine, ki so obarvale to perspektivo, primerne za nivo razvitosti posameznih področij infrastrukture Slovenije. Ampak to ne more biti izgovor, da mi teh mehkih vsebin ne izkoristimo maksimalno, navsezadnje bili smo priča eni zelo intenzivni krizi in s temi mehkimi vsebinami lahko presežemo tiste negativne učinke, ki jih je ta kriza pustila predvsem na tej socialni strukturi, socialnem tkivu naše družbe.</p>
               <p>Nekoliko večji izziv, ki ga sam vidim in tudi po besedah ljudi, s katerimi se pogovarjam v začetku tega tedna smo poslanci, torej primorski poslanci se srečali z župani severne primorske in so sami tudi izrazili določene skrbi. Sam pa bi rad predvsem izpostavil to, kar sem tudi slišal še na različnih koncih, in sicer vzhodna in zahodna kohezijska regija. Zdaj, tukaj vemo, da imamo kot Slovenija neko težavo, ker Ljubljana je neka specifika, je tudi prebivalstveno, kapitalsko, finančno in še kako precej bolj razvita kot preostali deli Slovenije. In kamorkoli postavimo Ljubljano, statistično gledano potem dviguje vse parametre. Torej, Ljubljana pripada zahodni kohezijski regiji. Če bi jo, spet z vidika neke, tako za občutek izvzeli ven in pogledali kakšna je potem stopnja razvitosti na preostalih delih zdajšnje zahodne regije, bi videli, da so ti odstotki precej nižji. Morda je slovenska Istra, ji gre nekoliko bolje, če pa gremo predvsem na sever, na tolminsko, cerkljansko, bi potem spet videli, da je tam stopnja razvitosti zelo primerljiva s kakšno drugo regijo, ki jo v Sloveniji pogosto omenjamo kot območje, kjer bi morali še veliko narediti za to, da bi dosegli vsaj nek spodoben nivo razvitosti.</p>
               <p>Tako, da tukaj ta izziv vsekakor obstaja, omenja se pa pogosto tudi neka možnost oziroma omejitve na strani vzhodne kohezijske regije, da vseh sredstev morda ne utegne počrpati. Pa me zanima, če so že kakšni razmisleki na strani SVRK-ja šli v tej smeri, kaj bi se dalo v tem smislu narediti oziroma če je možna tudi neka potencialna prerazporeditev? Seveda, vsekakor je to veliko bolje kot pa, da bi določena sredstva izgubili.</p>
               <p>Zelo kmalu se bo na naši mizi spet pojavilo tudi vprašanje ali je prav, da je Slovenija neto prejemnica oziroma neto plačnica. Tega nebi preveč odpiral, ampak rad bi, da naredimo končno nek miselni korak naprej, čisto paradigmatski, da ugotovimo, da so Nemčija, Francija in še številne druge države, ki so razvitejše od nas, pa so neto plačnice, niso neto prejemnice in vseeno vidijo smisel sodelovanja znotraj Evropske unije. Rad bi, da enkrat pridemo tudi mi tja, in po razvitosti in po načinu samega razmišljanja.</p>
               <p>Pohvalil bi prizadevanja in tudi uspehe v smeri tega, da se je informacijski sistem stabiliziral, uredil. Upam, da se ga še v naslednjem koraku optimizira tako, da bo maksimalno služil svojemu namenu.</p>
               <p>In zaključil bi z enim vprašanjem. Torej, začel sem s primerjavo med prejšnjo in zdajšnjo perspektivo. Ko se je prejšnja perspektiva zaključila, to je bilo v prvem delu prejšnje Cerarjeve vlade, je Slovenija z vidika črpanja kljub številnim kritikam poskočila v nekem trenutku iz 19. mesta na koncu potem ob zaključku samega črpanja na 4. mesto. In jaz verjamem, da lahko to naredimo tudi ob zaključku te tekoče perspektive, zanima me pa tudi vaše mnenje.</p>
               <p>Hvala lepa.</p>
            </sp>
            <sp who="KoprivcMarko">
               <speaker>PODPREDSEDNIK MAG. MARKO KOPRIVC:</speaker>
               <p>Hvala lepa, poslanec, za vašo razpravo.</p>
               <p>Naslednjo razpravo ima poslanec gospod Jožef Horvat, pripravi naj se mag. Branko Grims.</p>
               <p>Izvolite, gospod poslanec.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, gospod podpredsednik. Spoštovani predstavniki vlade, predstavnica združenja mestnih občin, drage kolegice in kolegi.</p>
               <p>Moram se zahvaliti predsedniku odbora, ki je povabil, tako kot vedno, tudi skupnost občin Slovenije, Združenje občin Slovenije. Kolikor vem, ni nikogar in sem tukaj kritičen. Ker, glejte, če se tukaj zdaj oglasi in kritično razpravlja, kar napovedujem, da bom, nek poslanec opozicije, potem se tu takoj pojavi neka napetost med opozicijo in koalicijo. Praksa je takšna, da se pač bolj posluša ljudi, ki pridejo iz terena, tako da tukaj ima kljukico gospa, ki zastopa tukaj Združenje mestnih občin Slovenije. Tudi sem sam pričakoval, da bo prišel predstavnik vzhodne kohezijske regije, torej moje kohezijske regije, pa ga ni. In upam, da se bo to v bodoče tudi spremenilo.</p>
               <p>Zdaj, tiste vzhodne regije, ki je samo na nekje 70 % razvitosti evropskega povprečja, očitno zahodni, hvala bogu, gre bistveno boljše, ki je na 102 % evropskega povprečja kar se tiče razvitosti. Morda tudi zato, ker v glavnem in vedno prihajajo evropski poslanci iz Republike Slovenije iz zahodne kohezijske regije, ampak to morda bolj za hec.</p>
               <p>Majčkeno v zgodovino. Ja, tudi v prejšnji finančni perspektivi 2007 do 2013 nam je šlo izredno slabo črpanje kohezijskih sredstev. Potem smo, bilo je 19. februarja 2014, to se pravi, ko se je že finančna perspektiva, tista prejšnja, iztekla. 19. februarja 2014 smo imeli skupno sejo Odbora za gospodarstvo, ki mu je predsedovala gospa Alenka Paulič Pozitivna Slovenija, in Odbora za zadeve Evropske unije, ki sem mu predsedoval jaz. In smo, sem bil v opoziciji, in smo uspeli sprejeti sklep, ki naroča vsakokratni vladi, da poroča tako kot danes. Tu štejem dobro, tudi vlade so kasneje rekle, da ta sklep tudi vladam pomaga, da vsak kvartal naredijo neko inventuro kje pravzaprav sploh smo. Morda smo nekoliko zamudili, da bi podoben sklep sprejeli tudi za koriščenje sredstev, ki pa seveda bistveno drugače delijo, iz EFSI skladov oziroma Junckerjevega sklada, kjer je bilo in je denarja približno 500 milijard, kar pomeni, da bi Sloveniji po sklepnem računu glede na število prebivalcev lahko pripadlo 2 milijardi, pa je zgolj neka drobtinica. Vsaka čast tistim gospodarskim subjektom, ki so to dosegli. Tukaj so sredstva, govorimo zdaj tukaj o sredstvih in striktno evropskih sredstvih v višini 3 tisoč 68 milijonov evrov ali dobre 3 milijarde. Mi smo že v prejšnjem mandatu ministrici Smrkolj predlagali, da naj gre vlada v spremembo operativnega programa izvajanja evropske kohezijske politike. Rekla je, da to ne bo šlo, da bomo imeli eno leto mrtvega teka. Nič hudega, če bi potem imeli toliko večji pospešek. In še enkrat, tukaj je bilo danes že parkrat ponovljeno, sami postopki, ki si jih mi, bolj točno vlada, vsakokratna vlada, ki pač sprejema operativni program, mi sami smo si te postopke zakomplicirali in potem normalno, da ljudje pregorevajo – tisti, ki kandidirajo za sredstva, tisti, ki vse te vloge in tako dalje preglejujejo. In jaz verjamem, da vam ni lahko, tako kot je državna sekretarka tudi povedala. A se bomo zdaj iz tega kaj naučili, pa ne vem. Nisem prepričan. Tudi, ko je bila tukaj evropska komisarka, pristojna za kohezijsko politiko, smo jo to spraševali, nekateri skoraj napadali. In je potem rekla »čakajte, to je vaše, to si vi pravila igre skreirate«. Dajmo zdaj te zadeve, ker smo praktično že na začetku nove finančne perspektive, dajmo se, za božjo voljo, nekaj iz tega naučiti.</p>
               <p>Ne bom govoril o informacijskem sistemu, ker sem v preteklosti že preveč.</p>
               <p>Dejstvo pa je, da, zdaj govorim toliko bolj za podeželske občine, glejte, občine so žejne denarja za trde projekte, ne za mehke. Mi neke osnovne infrastrukture nimamo. In poglejte nonsens – pravica do pitne vode, zapisana v ustavo. In sprašujem ali imajo vse slovenske vasi res to pravico do pitne vode? Drugo je pa itak naloga vlade, ki praktično do danes še ni spremenila zakonodaje kot ji naroča ustavni zakon. Ampak to je zdaj neka druga tema.</p>
               <p>Gremo zdaj, ker sem strukturiral svojo razpravo v nekaj točk.</p>
               <p>Glede na podatke iz tabele 2, 13. stran, je črpanje, torej certificirani izdatki, se pravi povračila iz Bruslja, 25 %. Vsekakor to ni dobro in realizacija črpanja bi lahko bila boljša. Nekaj razlogov je že bilo navedenih, ampak okej, gremo naprej.</p>
               <p>Točka dva. Na strani 20 se omenja mehanizem dogovor za razvoj regij. Tu bi morda bil dober predlog sklepa odbora, ne vem, če ga boste dali na glasovanje, zgolj razprava recimo. Mi predlagamo, da se poglavje Dogovor za razvoj regij opremi z dvema tabelama, ki sta po obliki in vsebini praktično enaki tabeli dva, ki sem jo omenjal, na strani 13. Vendar prva tabela se nanaša na redne pravice porabe sredstev evropske kohezijske politike, ki so vključene v dogovor za razvoj regij, druga tabela pa se nanaša na dodatne pravice porabe sredstev evropske kohezijske politike, tako imenovani overcommitment, ki vključene v dogovor za razvoj regij. Zgolj kot izhodišče za razpravo.</p>
               <p>Tretja točka. V poglavju Dogovor za razvoj regij, stran 21, je zapisano, citiram: »v okviru obstoječih projektov MGRT napotuje k zapiranju finančne konstrukcije tistih projektov, pri katerih gre za manko deleža sofinanciranja EU in slovenske udeležbe«. V tem res suhoparnem birokratskem jeziku se skriva največji problem mehanizma dogovora za razvoj regij, to je problem zapiranja finančnih konstrukcij projektov, predvsem na področju odvajanja in čiščenja komunalne odpadne vode. Problem je nastal, ker so se sredstva evropske kohezijske politike delila po sistemu kvot, to je po nekem dogovorjenem ključu tako, da je vsaka občina dobila nekaj sredstev, in ne po projektih. Po svoje razumem občine, ker je bila to edina pot, da so se sploh lahko dogovorile in podpisale dogovore za razvoj regij. In sedaj imamo situacijo predvsem na odvajanju in čiščenju komunalne odpadne vode, ko ima občina neko kvoto sredstev evropske kohezijske politike. Na primer en milijon in pol evrov, sam projekt na primer je vreden na primer 7 milijonov evrov. Ker mora biti celovit, se je potrebno s kanalizacijo in ustrezno čistilno napravo, saj je potrebno s kanalizacijo in ustrezno čistilno napravo urediti celotno aglomeracijo z obremenitvijo nad 2 tisoč populacijskih enot, to je zaveza in cilj, kar izhaja iz evropske direktive. Če hoče občina izpolniti zahteve povabila ali razpisa mehanizma dogovora za razvoj regij, mora doseči zavezo in cilj ter zapreti finančno konstrukcijo sama, kar pomeni, da mora v okviru obstoječega proračuna zagotoviti razliko. Če ste si zapomnili, 7 milijonov minus ena in pol je 5 in pol milijonov evrov. Seveda je to nemogoče, to je nemogoče. In takih projektov je kar nekaj. Projekti se pripravljajo, kar pomeni, da bo vsa zahtevana dokumentacija pripravljena, samo finančna konstrukcija ne bo zaprta - in kaj sedaj? Seveda tukaj sprašujem, koga pa naj, SVRK. Jaz se strinjam s tistimi, ki tukaj pogrešate ministrico in tudi želim, da vlada vendarle enkrat že postavi ministra, ministrico, ki bo tam dejansko sedel poln delovni čas, da ne bo v.d., ker to praktično ne pomeni nič. Zdaj ko smo dejansko v neki časovni stiski, se zdaj, oprostite, igramo zamenjave ministrov 2.0, 3.0 in tako dalje. Torej tukaj zdaj sprašujem SVRK, ker drugih pravzaprav ni kot organ upravljanja in MOP kot posredniški organ, čisto konkretno: ali že imate rešitev? Ker je ta problem že nekaj časa na mizi, ki sem ga opisal in z izmišljenimi številkami tudi ponazoril. Rešitev je sicer zelo enostavna, po naše. Treba je najti 50 do 75 milijonov evrov in jih nameniti kot dodatne pravice porabe, tako imenovani overcommitment, tem projektom, vendar izven mehanizma dogovor za razvoj regij kot izjemo, ki velja samo za projekte s področja odvajanja in čiščenja komunalne odpadne vode. Seveda pa je pogoj, da je občina pravočasno oddala v vseh ostalih delih oziroma zahtevah popolno in pravilno vlogo. Gre za investicije v osnovno javno infrastrukturo in direktno pomoč občinam za zagotavljanje osnov kakovostnega življenja državljanom. Ali so občine sestavni del naše države? Po mojem razumevanju so. Z zaprtjem finančne konstrukcije bodo projekti izpolnjevali pogoje dogovor za razvoj regij in bodo lahko izdane odločitve o podpori. Potem se bodo izvedla javna naročila in začelo se bo uspešno črpanje sredstev evropske kohezijske politike. Če bi se ta ukrep že izvedel, bi bilo črpanje bistveno boljše. Slovenija je žal rok že zamudila. Vse aglomeracije nad obremenitvijo nad 2 tisoč populacijskih enot bi morali glede na evropsko direktivo opremiti do 31. decembra 2015. Kmalu bo 4 leta. V prej opisanem primeru moramo aglomeracije z odvajanjem in čiščenjem urediti v celoti, da izpolnimo zavezo, v nasprotnem primeru, če aglomeracije ne uredimo v celoti, gre za nesmotrno porabo sredstev evropske kohezijske politike, ker ni dosežen cilj opremljena aglomeracija skladno z evropsko direktivo. Zaradi neizpolnjevanja zavez iz evropske direktive Slovenijo čaka plačevanje kazni dokler zaveze ne bodo izpolnjene. In tukaj si postavljam eno vprašanje, pa ga ne bom artikuliral. Torej bomo raje plačevali kazni in istočasno zagotovili še denar za izvedbo potrebnih investicij, ker ga bo treba zagotoviti. Plačali bomo torej dvakrat, da bo pa res in potem je logična ugotovitev, da bo ta infrastruktura res zelo draga. In kdo bo kriv? Država ali občine, ker je pač področje odvajanja in čiščenja stvar občin. In tukaj vidim nek odnos, nek napet odnos med državo, ne mislim samo SVRK-a, in občinami – kot, da občine niso slovenske, kot da niso del države. Preprosto ne vidim in ne razumem zakaj se tu ne more vzpostaviti nek partnerski odnos, kjer bi država pokazala svoj odličen servis.</p>
               <p>Četrta točka. Zakaj je črpanje na področju okolja takšno kot je? Stran 46, os 5, prilagajanje podnebnim spremembam, po domače poplavna varnost. črpanje je katastrofalno, 3 %. Trije projekti z izdanimi odločitvami o podpori. Samo na enem projektu je podpisana pogodba za izvedbo del, ampak samo za par milijonov evrov. Na ostalih dveh projektih izvajalci še niso izbrani, po naših informacijah. Na enem projektu se šele odkupujejo zemljišča in urejajo služnosti, vendar imajo obilico problemov. In tukaj se sprašujem zakaj dvojna merila – na projektih poplavne varnosti je upravičenec Direkcija Republike Slovenije za vode in oni so dobili odločitev o podpori ne da bi imeli gradbena dovoljena za projekt, medtem, ko se pa od občin v okviru mehanizma dogovora za razvoj regij izrecno zahteva, da imajo pridobljena vsa gradbena dovoljena ob oddaji vloge na MOP. In to se dogaja na vsebinah, ki jih pokriva MOP. Zakaj za državo ena pravila, za občine pa druga pravila? Pri projektih poplavne varnosti gre za večje količine zemljišč, ki jih je potrebno pridobiti. Brez zemljišč oziroma služnosti ni gradbenega dovoljenja. Torej, ali ima MOP pripravljen rezervni scenarij, če se tu kaj zaplete oziroma se je pravzaprav že zapletlo. V nevarnosti je 90 milijonov evropskih evrov, Direkcija Republike Slovenije, MOP in SVRK pa se sklicujejo na akcijski načrt, da je še vse pod kontrolo in da bo vse izvedeno pravočasno. Jaz želim, da bi bilo, ampak kot mi vidimo, smo pesimisti. Zdaj, kateri so pa rezervni projekti, ki pa morajo biti seveda zmožni črpanja evropskih sredstev? Mogoče projekti iz področja odvajanja in čiščenja ali oskrbe s pitno vodo, od katerih se nekateri že izvajajo in je že danes znano, da potrebujejo dodatna sredstva se uspešen zaključen investicije, dodatna sredstva za uspešen zaključek? Tako bi lepo pomagali občinam, da zgradijo osnovno okoljsko infrastrukturo za prebivalce in ohranijo zdravo življenjsko okolje. Za pripravo – projektiranje, okoljska soglasja, gradbena dovoljena, vloge za sofinanciranje teh projektov – je potreben čas, govorimo o mesecih, in za to se je treba odločiti zdaj takoj. Ali se o tem kaj razmišlja ali čakate, da bo prepozno in potem se bodo ta sredstva porabila na nekih mehkih vsebinah. Govoril sem že o tem, da je pitna voda ustavna kategorija oziroma ustavna pravica in minister za okolje in prostor je iz kvote SMC, ki je predlagala v prejšnjem mandatu vpis pravice do pitne vode v ustavo. In tukaj malo te zadeve spominjajo na sprenevedanje. Da pa ne omenim pridobivanja okoljskih soglasij in drugih postopkov, predhodni postopek presoje vplivov na okolje, postopek presoje vplivov na okolje na ARSU, kjer je čakalna vrsta precej dolga. Brez zaključenih teh postopkov pa veljavni, po veljavni zakonodaji ni možno pridobiti gradbenega dovoljenja. Torej kako bomo pospešili pripravo projektov in črpanje? Vsekakor menim, da bi črpanje moralo biti boljše, ker te kapacitete imamo, ampak, še enkrat, birokratske ovire so neusmiljene.</p>
               <p>Peta točka. Stran 48, os 6 – boljše stanje okolja in biotske raznovrstnosti, prednostna naložba 6.1 – vlaganje v vodni sektor za izpolnitev zahtev pravnega reda unije na področju okolja. Po domače odvajanje in čiščenje komunalne odpadne vode ter oskrba s pitno vodo. Črpanje ni slabo, črpanje ni slabo, ponavljam. 43 %. Vendar je treba tukaj povedati, da evropska sredstva črpajo večinoma projekti, ki so bili pripravljeni že v prejšnji perspektivi. Mi smo takrat veliko o tem govorili, to je tistih 11 projektov, nekatere se spomnite, in so bili potem preneseni kot prednostni v to aktualno perspektivo 2014-2020. Gradbena dela so na teh projektih se začela v letu 2015, ko pa je bil uveljavljen mehanizem dogovor za razvoj regij, pa se je potrjevanje novih projektov ustavilo. Vlada se je odločila, da se vsi novi projekti izbirajo prek mehanizma dogovor za razvoj regij. Ta mehanizem uveljavlja sistem od spodaj navzgor, torej od občin gor proti državi in je bil najbrž zamišljen dobro, vendar se je prek kvotnega sistema dodeljevanja sredstev evropske kohezijske politike občinam razvil v veliko potrato časa, nepotrebnih birokratskih postopkov, dela zaradi dela in je, vsaj za področje osnovne infrastrukture, velik neuspeh. Tukaj se vidi kako pomembna je zgodnja priprava projektov. Čez dobro leto se začne naslednja finančna perspektiva 2021-2027, kar pomeni, da bi se morali že danes začeti ukvarjati s pripravo projektov na zalogo.</p>
               <p>Črpanje bi vsekakor lahko bilo boljše. Med ukrepi za pospešitev črpanja, stran 49 so ukrepi, je navedena pospešitev priprave vlog, ki se nanaša na upravičence, torej občine. Sprašujem pa se kako bo pa MOP pospešil svoje delo pregledovanja, usklajevanja vlog, ko že danes, ko ni velikega navala, pregledi vlog trajajo – koliko? Več mesecev. Kaj bo po 31. 12. 2012, ko se izteče rok za oddajo vlog za mehanizem dogovor za razvoj regij, ko se pričakuje 50 do 70 vlog na MOP glede na podpisane dogovore za razvoj regij? Časa ni veliko, vloge bo potrebno pregledati in uskladiti. Potem je potrebno izvesti še javna naročila za izbor izvajalcev del, spet govorimo potrebnem času 6 do 12 mesecev. Slovenska folklora na tem področju nam je znana. Potem je potrebno vso to infrastrukturo zgraditi, rabimo 2 do 3 leta. Ta časovnica je seveda, vidite sami, kar optimistični scenarij.</p>
               <p>Šesta, to je predzadnja točka. V povezavi z zagotavljanjem dodatnih sredstev za področje odvajanje in čiščenje odpadne komunalne vode ter oskrbe s pitno vodo me zanima kako se ta problem rešuje v okviru priprave spremembe operativnega programa za izvajanje evropske kohezijske politike za obdobje 2014-2020, ki je, po mojih informacijah, v teku. Kako aktiven je tukaj MOP in ali se SVRK zaveda resnosti tega problema? In kakšne so rešitve?</p>
               <p>Zadnja, sedma točka. Mislim, da nam je vsem jasno, da je za pripravo infrastrukturnih projektov, tukaj imam v mislih predvsem občinsko okoljsko infrastrukturo, potreben čas, čas priprave usmeritve s strani pristojnih ministrstev in koordinirano delovanje oziroma delovanje vseh deležnikov. Glede na to, da finančni položaj občin ni najbolj rožnat, občine težko na zalogo pripravljajo dokumentacijo za projekte in potem čakajo ako bo, če bo, ko bo kakšna možnost za sofinanciranje s sredstvi evropske kohezijske politike. To si velja seveda zapomniti za naslednjo finančno perspektivo, ki je v pripravi.</p>
               <p>Jaz se opravičujem, da sem vam vzel nekoliko več vašega dragocenega časa. Na nek način želimo poslanci Nove Slovenije – krščanskih demokratov pomagati, da dejansko zdaj, ko imamo še ta evropska sredstva, ker jih nikoli ne bo več kot jih imamo sedaj, bo vsako naslednjo perspektivo manj.</p>
               <p>In še ena zadeva, bolj lokalpatriotska, ni mi jasno, morda je premalo razloženo ali pa sem premalo pozorno prebral. Tudi sam sem bil presenečen tako kot dr. Trček, ko sem prebral, da vzhodna kohezijska regija, da nima absorpcijske moči. Kje je problem? In v tem kontekstu zaključujem in še enkrat, ja, izražam ogorčenost, da nikogar ni iz vzhodne kohezijske regije.</p>
               <p>Hvala lepa.</p>
            </sp>
            <sp who="KoprivcMarko">
               <speaker>PODPREDSEDNIK MAG. MARKO KOPRIVC:</speaker>
               <p>Hvala lepa, gospod poslanec, za vašo razpravo.</p>
               <p>Naslednjem dajem besedo mag. Andreju Rajhu. Pripravi naj se poslanka Alenka Jeraj, potem pa bi dali besedo vladi, da se ne bo nabralo preveč vprašanj.</p>
               <p>Izvolite, gospod poslanec.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa, predsedujoči, za besedo.</p>
               <p>Jaz bi samo rad popravil kolega Horvata. Pravico do pitne vode smo v ustavo zapisali na pobudo SAB-a, torej takratnega Zavezništva Alenke Bratušek.</p>
               <p>Bi se pa rad odzval na v bistvu vse predstavljeno. Jaz sem zelo vesel, da je lahko SVRK ovrgel trditve, da lahko SVRK ovrže trditve, da slabo dela.</p>
               <p>Podatki namreč govorijo, da je dodelil sredstva v višini kar 2,4 milijarde evrov, kar predstavlja 78 % vseh razpoložljivih sredstev. Nadalje je potrdil operacije v višini dveh milijard evrov, kar pomeni 64 % sredstev. To pomeni, da je od razpisanih sredstev razdelil za 64 % sredstev med projekte.</p>
               <p>Problem pa nastane takrat, ko so projekti dodeljeni, v fazi izvedbe. In tu se seveda zatika v procesih razpisa, oddaje javnih naročil, pridobivanja raznih okoljskih soglasij, pa bodisi so to na ministrstvih bodisi lokalnih skupnosti ali pa celo podjetjih. In zato je ta razkorak med potrjenimi operacijami in izplačili iz državnega proračuna tako velik in znaša malo več kot eno milijardo evrov. Druga zadeva, ki pa me prav tako zelo veseli, pa je, da so povračila iz evropskega proračuna, bom rekel skoraj skladna z izplačili iz državnega proračun. Torej v bistvu razlika se je iz 10 %, kot je bila še celo prejšnje leto, zmanjšala na manj kot odstotek.</p>
               <p>Sam sem že večkrat povedal, da delujem kot zunanji neodvisni ocenjevalec Evropske komisije na področju razvojno-raziskovalnih projektov in nekako vidim vzrok zakaj prihaja do tega. Torej mi imamo, bom rekel po eni stari razdeljene majhne občine, ki niso v stanju, ki nimajo institucionalne kapacitete voditi in pripravljati razpise. Na primeru mestnih občin je prikazen eno pozitiven primer, kaj se zgodi, če se občine združijo. Pa še mestne občine imajo težave zaradi kompliciranih postopkov, kaj šele manjše, ki so posledica delitev in parcialnih interesov iz preteklosti. In to je seveda ena zadeva, ki so jo tudi moji kolegi nekako izpostavili. Zadeva tudi, bom rekel tudi absorpcijsko sposobnost občin, v bistvu tudi dogovor za razvoj regij in zalaganje lastnih sredstev. Vemo, da občine lastnih sredstev praktično nimajo, da se pojavljajo tudi težave pri pripravi projektov, ker to stane. Marsikatera občina, samo za delovanje kakšne manjše porabijo več kot 10 % lastnega proračuna, ki bi ga lahko porabile za financiranje in pripravo projektov, za zagotovitev lastnih sredstev. To vemo, da je težava. Vemo, da na primer občine ne koristijo sredstev Socialne banke Sveta Evrope, da se je to zgodilo zdaj prvič pri stanovanjskem skladu, medtem ko je v tujini to stalna praksa, da se Junckerjev razvojni sklad ne koristi, pa se bi lahko koristil tudi za financiranje projektne dokumentacije, za projekte skupnega interesa.</p>
               <p>Potem bi se rad tudi dotaknil pač okoljske problematike. Za določene posege v prostoru, za zagotavljanje poplavne varnosti gradbeno dovoljenje ni potrebno. Je pa seveda zaradi razpršene poselitve, razpršene gradnje, ne poselitve, ki predstavlja negativni prostorski vzorec, te mehke ukrepe zelo težko izvajati. Moramo se zavedati – če želimo izvajati protipoplavne nasipe, to pomeni, če želimo nekomu zagotoviti poplavno varnost, moramo določiti koga bomo poplavili. In jaz razumem, da je to zelo težko, da je, bom rekel zdaj zelo težko nekomu reči »mi pa bomo zdaj to vodo zato, da je ta varen, preusmerili nekam drugam«. In to so ene zadeve.</p>
               <p>Prav tako bi pozval vse, da ta sredstva koristijo čim bolj pametno. Pa zdaj ne bom govoril, mogoče bom dal neroden primer z kanalizacijo, ker ni čisto primerljiv, ampak mi lahko določene cilje dosežemo na različne načine. Na primer komunalne vode lahko predelujemo na način, da izgradimo čistilno napravo, lahko pa v kakšni tovarni zamenjamo umazano proizvodnjo s čistejšo in zagotovimo kakovostna delovna mesta. In bom rekel na te aspekte se v Sloveniji premalo da pozornosti.</p>
               <p>Jaz sem prepričan, da SVRK dela dobro, da je pokazal velik napredek, da se, bom rekel tudi ta sredstva, ki prej niso bila, bom rekel izplačana sredstva iz državnega proračuna prej niso sledila oziroma povračila iz evropskega proračuna niso sledila sredstvom, izplačanim iz državnega proračuna, je bil večji razkorak. Danes ta razkorak praktično ne obstaja več. In sem tudi prepričan glede na dinamiko dodeljenih in potrjenih operacij, da bodo sredstva v predvidenih rokih tudi vsa počrpana.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Rajh.</p>
               <p>Zdaj pa dajem besedo gospe Jeraj Alenki.</p>
               <p>Izvolite.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Hvala lepa za besedo. Lepo pozdravljeni. Torej to, da se zadeve malo hitreje odvijajo najbrž ni dovolj, da začnemo zdaj vse skupaj samo hvaliti. Gospa iz ministrstva je povedala, iz vlade, da je tempo sedaj hud. Če bi bil ves čas hud tempo, najbrž nebi kritično obravnavali že kar nekajkrat področja črpanja oziroma, da je črpanje slabo. In po mojem občutku, če ti nekdo ponuja denar in ga imaš na voljo, bi moral biti tempo ves čas hud in bi morali zelo aktivno na tem delati, da dejansko vsa sredstva porabimo. Jaz bi si želela, da predstavniki vlade tukajle zagotovite, da bomo vse počrpali. Večina od vas dela na teh področjih že leta, učinki pa so žal borni. Zame, če je nekaj napredka, pa če smo se zdaj malo zganili, je to že v redu, ampak mi smo za en procent boljši kot smo bili aprila ali pa marca. To pa ne vem, če je ravno pohvalno oziroma je premalo, če hočemo do konca počrpati tisto, kar bi bilo treba. Zdaj, član evropskega računskega sodišča gospod Jereb je itak povedal kaj vse ni v redu oziroma, da je 24,2 % porabo, da smo pod povprečjem EU in da v prejšnji perspektivi v tem obdobju je znašalo črpanje 33,4 %. Zdaj, spet se bomo dve leti po prenehanju perspektive ukvarjali še s starimi zadevami, kar pomeni, da bomo spet zamujali pri novih, tudi na to je opozoril gospod Jereb. In da se nam nebi to ponovilo, nisem slišala nobenih predlogov kako bomo to naredili – ali smo okrepili, ali se eni ljudje ukvarjajo že z novo perspektivo? Skratka, ni ravno za hvaliti se, če smo zdaj začeli končno nekaj delati tako kot bi bilo treba. Pa vem, da je bil prej problem in informacijski sistem in tako naprej.</p>
               <p>Torej to, da se zadeve malo hitreje odvijajo najbrž ni dovolj, da začnemo zdaj vse skupaj samo hvaliti. Gospa iz ministrstva je povedala, iz vlade, da je tempo sedaj hud. Če bi bil ves čas hud tempo, najbrž nebi kritično obravnavali že kar nekajkrat področja črpanja oziroma, da je črpanje slabo. In po mojem občutku, če ti nekdo ponuja denar in ga imaš na voljo, bi moral biti tempo ves čas hud in bi morali zelo aktivno na tem delati, da dejansko vsa sredstva porabimo. Jaz bi si želela, da predstavniki vlade tukajle zagotovite, da bomo vse počrpali. Večina od vas dela na teh področjih že leta, učinki pa so žal borni. Zame, če je nekaj napredka, pa če smo se zdaj malo zganili, je to že v redu, ampak mi smo za en procent boljši kot smo bili aprila ali pa marca. To pa ne vem, če je ravno pohvalno oziroma je premalo, če hočemo do konca počrpati tisto, kar bi bilo treba. Zdaj, član evropskega računskega sodišča gospod Jereb je itak povedal kaj vse ni v redu oziroma, da je 24,2 % porabo, da smo pod povprečjem EU in da v prejšnji perspektivi v tem obdobju je znašalo črpanje 33,4 %. Zdaj, spet se bomo dve leti po prenehanju perspektive ukvarjali še s starimi zadevami, kar pomeni, da bomo spet zamujali pri novih, tudi na to je opozoril gospod Jereb. In da se nam nebi to ponovilo, nisem slišala nobenih predlogov kako bomo to naredili – ali smo okrepili, ali se eni ljudje ukvarjajo že z novo perspektivo? Skratka, ni ravno za hvaliti se, če smo zdaj začeli končno nekaj delati tako kot bi bilo treba. Pa vem, da je bil prej problem in informacijski sistem in tako naprej.</p>
               <p>Zdaj, glede na kolega pred mano pa tudi nekaj drugih, a ne. Glejte, če bi mi leta 2008, ko je bil na mizi projekt pokrajin, te potrdili. Mi smo takrat v partnerstvu za razvoj šest zakonov o pokrajinski, torej pokrajinsko zakonodajo usklajevali s SD-jem, ki je bil takrat potem na koncu proti, bi danes imeli mnogo manj problemov, bistveno več počrpanega denarja z evropskih sredstev, ker bi šlo za večje enote in bi to lažje počrpali, po mojem občutku tudi nekaj deset tisoč manj ljudi vsak dan, ki se vozijo v Ljubljano, ker bi ostali na pokrajinah tako kot je bil program zastavljen. Tako, da, a veste, zamujene priložnosti se potem pokažejo pri vseh tehle stvareh, o katerih se pogovarjamo.</p>
               <p>Tako, da jaz bi si želela, da nam danes zagotovite, da boste s takim ali pa z bistveno večjim tempom delali do konca, da nam zagotovite, da bomo počrpali vsa sredstva, da ne bomo kazni plačevali za slabe projekte oziroma za nepočrpanje in se bo potem to prerazporedilo na druge države, ki so uspešnejše. In drugič, da ne bomo zaradi zamud v tej perspektivi, zamujali potem v naslednji perspektivi. Glejte, če se že ta tretjič ne bomo nič naučili, potem imamo pa res težavo. In se bomo potem o istih stvareh pogovarjali in sklicevali izredne seje zaradi slabega črpanja in tako naprej.</p>
               <p>Glejte, na ministrstvih in v teh službah je vsak dan več ljudi. Mislim, jaz ne vem, če ali ni potem kader v redu ali kaj ni v redu. Nekaj očitno ni v redu, če ne znamo teh stvari pospešiti in narediti tako kot bi bilo treba. Mi smo takrat, ko je, ko smo prevzeli vlado leta 2012, nato okrepili, državna sekretarka je bila zadolžena samo za to, ogromno se je delalo. In zdaj rezultate ves čas, a ne, tistega časa, bom rekla žanjemo. Ampak to so spec ad hoc rešitve, mi smo takrat morali potem na hitro razpise za energetsko obnovo stavb in take stvari, ko so ljudje že imeli pripravljeno, da se je to lahko pospešilo in dalo hitro narediti. Ker sicer trajajo postopki predolgo in sami ugotavljate – postopki predolgi, pridobivanje dovoljenj in tako. Ampak kaj smo za to naredili? Če ne drugega, bi nas morala to zamujanje pri evropskih sredstvih spodbuditi, da bi tudi to zakonodajo porihtali. Ampak se nič ne dogaja, samo iz meseca v mesec jamramo, ministri odstopajo, ker pač vidijo, da bo na koncu moral povedati, da smo toliko sredstev pustili in to je katastrofa za državo.</p>
               <p>Tako, da jaz bi prosila vsaj ta dva odgovora – da pri naslednji ne bomo zamujali in da nam obljubite, da bomo v tej perspektivi počrpali vse.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Jeraj.</p>
               <p>Zdaj pa dajem besedo dr. Ribičevi.</p>
               <p>Izvolite.</p>
            </sp>
            <sp who="RibičNatalija">
               <speaker>DR. NATALIJA RIBIČ:</speaker>
               <p>Kolega Bojan bo podal nekaj odgovorov, potem pa morda še jaz tudi.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Izvolite, gospod Suvorov.</p>
            </sp>
            <sp who="SuvorovBojan">
               <speaker>BOJAN SUVOROV:</speaker>
               <p>Lep pozdrav vsem. Bojan Suvorov je moje ime, direktor Urada za evropsko kohezijsko politiko.</p>
               <p>Na tem področju sem bolj ali manj aktiven od leta 2001, tako da poznam določeno, torej imam določen zgodovinski spomin in bom v bistvu na ta vprašanja odgovarjal tudi v celotnem kontekstu tega zgodovinskega spomina.</p>
               <p>Če najprej generalno naslovim problem inštitucije kot take in po mojem osebnem prepričanju, pa tudi po določeni analizi, ki je bila narejena, zakaj prihaja do stanja, kakršnega imamo na področju evropske kohezijske politike.</p>
               <p>Konec koncev že današnja diskusija je pokazala, da vsi, vsi, ki ste danes diskutirali imate dobro znanje tega področja in torej opozarjate na pravilne probleme. In na naši strani, na strani vlade, pa se v tem času, odkar se je evropska kohezijska politika ponudila ali dala Sloveniji za izvajanje, zamenjalo kar nekaj odgovornih oseb. Dejstvo je, da če sistem kot tak ni stabilen, če nimamo tako vodstvene, kadrovske stabilnosti, potem to nedvomno vpliva na samo izvajanje evropske kohezijske politike in to se je pokazalo tudi v teh 15 letih, odkar smo torej prisotni v Evropski uniji.</p>
               <p>V bistvu lahko gremo še korak nazaj in sicer korak v leto, ne vem, 2000, 2001, ko smo postali upravičeni do predpristopnih sredstev, ki so nam bila namenjena tudi za to, vsaj en velik delež teh sredstev, da se naučimo te obrti. In Phare, Ispa in pa Sapard so bili na razpolago z relativno majhnimi denarji v primerjavi z današnjimi sredstvi, da se naučimo, prvič, delati projekte in da se administracija nauči kako je treba te projekte tudi izvajati skozi sistem. In smo se naučili. Vse tiste projekte smo uspešno izvedli in so dali tudi rezultate, ki še danes stojijo – marsikatera čistilna naprava je bila izvedena v tistem času, tudi kakšen drugi objekt se da poiskati.</p>
               <p>Ampak potem so se začele dogajati spremembe - spremembe, ki so enostavno narekovale to, da so se menjali predstojniki, da so se menjali kadri. In tudi v tem Državnem zboru sem večkrat že povedal to, da so se menjali ne samo vodstveni kadri, menjali so se strokovnjaki. Če karikiram, menjale so se tudi snažilke in to za sam sistem ni bilo dobro. Dobro ni bilo tudi to, da smo se prestavljali iz ene kape na drugo kapo. Če gremo nazaj pogledati koliko inštitucij je bilo za to odgovornih, zelo hitro pridemo na številko, ki je večja kot 10 in gre v bistvu že proti številki 20. In enako je tudi s predstojniki, ki so te zadeve izvajali. Zelo simptomatičen je recimo seznam naslovnikov pri kakšen poročilu računskega sodišča na to temo, kjer je teh naslovnikov torej zelo veliko, ker pač računsko sodišče pošilja svoja poročila vsem predstojnikom, tudi preteklim, da se s tem seznanijo, kar so ugotovili na računskem sodišču in da konec koncev tudi lahko odreagirajo, če so kje izzvani.</p>
               <p>To je ena taka generalna pripomba na sistem. Predvsem je v bistvu to po moje odgovor torej gospe Jerajevi, ki se je dotaknila te zgodbe zakaj je temu tako. Se je pa bolj vsak od razpravljavcev deloma ali pa v celoti ali pa ne v celoti, pač deloma dotaknil tega problema.</p>
               <p>Gospa Jerajeva je želela slišati ali se bomo, ali bomo uspešni, ali bomo uspeli počrpati 100 % tudi to perspektivo. Zdaj, mi na našem ŠVRK-u ali SVRK-u delamo tako, da bomo. Tempo je hud ves čas. Državna sekretarka je zdaj z nami eno leto, leto in pol. Lahko potrdi, odkar je prišla sem, da v bistvu ni bilo niti trenutka pavze in enako je bilo tudi v pretekli perspektivi. Konec koncev je nekaj od tega nakazal tudi poslanec Perič, ki je povedal, da smo bili v preteklosti, ko so, pač ko je prejšnja vlada nastopila mandat, 19. v EU-ju, na koncu smo bili četrti.</p>
               <p>Zdaj, trenutni podatki za, torej trenutna mednarodna primerjava kaže, da smo v primeru celotne, torej številke, nekje okrog dvajsetega mesta v primerjavi z vsemi 28 državami članicami. Če pa pogledamo situacijo po posameznem skladu, je pa zadeva lahko zelo različna. Namreč pobuda za zaposlovanje mladih je tisti prapor, ki ga lahko posebej izpostavimo, zaradi tega, ker tam smo najboljši v Evropi. Tam smo na, tam smo v bistvu na 96 % počrpanih sredstev, pri čemer je povprečje v Evropi 54 %. Tudi na kohezijskem skladu nismo tako slabi, smo na 8. mestu, seveda ne med 28 državami, ampak med kohezijskimi državami in teh je, mislim, da 15. Najslabše pa se zaenkrat kaže situacija na evropskem skladu za regionalni razvoj, kjer smo z 24 % za 6 % pod evropskim povprečjem, to pa je 30 %.</p>
               <p>Če se povrnem na vse sklade, govorim seveda o vseh kohezijskih skladih. Ja, res je, smo na 20. mestu, vendar povprečje 34 % odstopa samo za 1 % navzdol od povprečja v EU-ju. To pomeni, da nismo daleč od povprečja vseh ostalih držav, kajti večkrat je bilo že povedano in verjetno je primerno, da to povem tudi danes, perspektiva 2014-2020 je v celi Evropi počasna. Razlogi so večplastni, od zamika pri potrjevanju večletnega finančnega okvirja v preteklem obdobju do sprejema normativnega okvira v decembru 2013, torej samo 14 pred začetkom nove perspektive, do sprejema programskih dokumentov, to je partnerskega sporazuma, operativnega programa. V Republiki Sloveniji se je to zgodilo sredi decembra 2014, kar posledično pomeni, da prvega leta programskega obdobja ni bilo. Samo po sebi to ni bil tak problem, ker ste že sami večkrat omenili, še posebej poslanec Horvat, da smo v letu 2014 tudi v Državnem zboru imeli nekaj problemskih sej na tem slabega črpanja, ker konec koncev v letu 2014 - takrat sem se namreč jaz pridružil ekipi ŠVRK-a – smo bili, smo imeli za zadnji dve leti še 40 % sredstev, ki niso bila počrpana in jih je bilo potrebno v letih 2014 in 2015 spraviti v Slovenijo za pač tiste projekte, ki smo jih potem uspeli spraviti, med drugim tudi marsikaterega na področju okolja.</p>
               <p>Zdaj grem pa malo pogledat, da ne bi kaj pozabil. Aja, mogoče še ena splošna zgodba. In sicer v diskusijah, ki so na temo evropske kohezijske politike, se velikokrat pozablja na načelo dodatnosti. Dodatnost je tisto načelo, ki izhaja iz tega, da s pomočjo evropskih sredstev hitreje pridemo od točke a do točke b. V primeru, torej v času ekonomske in finančne krize oziroma gospodarske in finančne krize je prišlo do tega, da se je načelo dodatnosti, ne samo pri nas ampak tudi v drugih državah Evrope, zamenjalo z načelom substituta, kar je posledično pomenilo, da so nacionalna sredstva enostavno izpuhtela, nacionalna razvojna sredstva in da so se stoprocentno zamenjala z evropsko kohezijsko politiko. Naj spomnim na leto 2014 oziroma leto 2015, ko ni bilo več na razpolago sredstev aktivne politike zaposlovanja in ko so se v medijih vrstili članki, da enostavno za Slovenijo je to katastrofa. Isposabljanje na delovnem mestu ne more potekati brez evropskih sredstev in to ni v redu. Dejstvo je, da načelo dodatnosti je še vedno tisto načelo, ki poganja evropsko kohezijsko politiko.</p>
               <p>In sicer v diskusijah, ki so na temo evropske kohezijske politike, se velikokrat pozablja na načelo dodatnosti. Dodatnost je tisto načelo, ki izhaja iz tega, da s pomočjo evropskih sredstev hitreje pridemo od točke a do točke b. V primeru, torej v času ekonomske in finančne krize oziroma gospodarske in finančne krize je prišlo do tega, da se je načelo dodatnosti, ne samo pri nas ampak tudi v drugih državah Evrope, zamenjalo z načelom substituta, kar je posledično pomenilo, da so nacionalna sredstva enostavno izpuhtela, nacionalna razvojna sredstva in da so se stoprocentno zamenjala z evropsko kohezijsko politiko. Naj spomnim na leto 2014 oziroma leto 2015, ko ni bilo več na razpolago sredstev aktivne politike zaposlovanja in ko so se v medijih vrstili članki, da enostavno za Slovenijo je to katastrofa. Isposabljanje na delovnem mestu ne more potekati brez evropskih sredstev in to ni v redu. Dejstvo je, da načelo dodatnosti je še vedno tisto načelo, ki poganja evropsko kohezijsko politiko.</p>
               <p>Vesel sem, da smo se veliko pogovarjali tudi o dogovoru za razvoj regij. In tukaj moram reči, da se ne strinjam z rešitvijo, ki jo je predlagal poslanec Horvat, iz preprostega razloga – ker to bi bil pogreb inštituta kot takega. Dogovor za razvoj regij je inštrument, ki izhaja iz Zakona o spodbujanju skladnega regionalnega razvoja in daje na razpolago regijam in s tem tudi lokalnim skupnostim možnost, da same odločajo o določenih sredstvih, ki so jim bile dane na razpolago, v tem primeru govorimo o 480 milijonih, da podprejo prioritetne projekte znotraj posamezne regije. In drži – z naše države smo razdelili sredstva samo med vzhodom in zahodom, to pomeni koliko denarja gre vzhodni in koliko denarja gre zahodni kohezijski regiji. Vse nadaljnje delitve, tako po posameznih razvojnih regijah, ne bom govoril o statističnih, ker še vedno govorimo o razvojnih na <stage>/ nerazumljivo /</stage> nivoju, so bile narejene in potem tudi kasneje na občine so bile narejene po tem tako imenovanem kvotnem sistemu. Ta kvotni sistem je nedvomno pripeljal do tega problema, ki ga imamo danes, ker vsak hotel nekaj dobiti in se ni gledalo na to kateri projekt pa je tisti, ki je res prioriteten v posamezni regiji. In potem pride do take situacije kot jo je gospod Horvat plastično predstavil, da je posamezni župan, posamezna lokalna skupnost, posamezna občina dobila milijon in pol za projekt, ki je težek 7 milijonov in sedaj ne ve kako zapreti tisto finančno konstrukcijo. In to ni eden projekt, teh projektov je veliko. Najlažja pot bi bila seveda ta, da se najde dodatni denar, da se najde tistih 50 ali 70 milijonov, kot ste povedali, da bi jih bilo potrebno dati projektom, ki so v dogovorih za razvoj regij in na ta način zapreti finančne konstrukcije, tiste, ki niso zaprte. Vendar po mojem osebnem prepričanju na ta način naredimo škodo regionalnemu razvoju – naredimo škodo inštrumentu dogovor za razvoj regij, ker zdaj smo se prvič po dolgem času približali regionalnemu razvoju kot takemu. V preteklosti vemo, da se je začela zgodba nekje v začetku leta 2000, 2001, ko smo poskušali na <stage>/ nerazumljivo /</stage> nivoju delati skladen regionalni razvoj. Potem nekje v leti 2004, 2005, 2006 s spremembo Zakona o spodbujanju skladnega regionalnega razvoja se je celotna zgodba preselila na lokalne skupnosti, torej na občine. Zdaj z dogovorom za razvoj regij poskušamo zadevo spet odpeljati spet na regionalni nivo – naj se vendar teh 12 regionalnih razvojih svetov dogovori kateri so tisti prioritetni projekti in kateri bodo dobili tista sredstva, ki so trenutno na razpolago za prednostne projekte v posameznih dogovorih za razvoj regij.</p>
               <p>Vem, zadeva je težka, potrebno je veliko dogovarjanja. Vendar še vedno verjamem, da je to možno in da ni treba iti po, jaz bom temu reku bližnjico, po dodaten denar na Ministrstvo za finance.</p>
               <p>Zdaj, grem potem na začetek.</p>
               <p>Vedno je izziv, ko je gospod poslanec Trček z nami, ker vemo, da prebere celotno poročilo in vemo, da bo imel marsikateri komentar in marsikatero težko vprašanje. Ampak tako on kot marsikdo drug, kot razpravljavec je že dal odpustek, da sami, torej sam SVRK ne bo znal odgovoriti na vsa vprašanja, ki so bila postavljena.</p>
               <p>Dejstvo je, da se tukaj ne želimo in se nočemo in se konec koncev tudi ne moremo hvaliti. Bilo je, mislim, da izpostavljeno s strani nekaterih razpravljavcev, da se preveč hvalimo in da to ni primerno, če smo še vedno na 25 % realizacije, kar se tiče črpanja, torej pobrani sredstev iz proračuna Evropske unije.</p>
               <p>Zdaj, pomemben podatek, tudi v kontekstu poročila člana evropskega računskega sodišča Sama Jereba, je ta, da če govorim samo za sklade evropske kohezijske politike, smo v zadnjem letu, torej od konca leta 2018, ko smo počrpali 16 % sredstev, ki so na razpolago, do konca septembra 2019 prišli na 26,5 %, kar je več kot 10 % prirastka, ta prirastek se bo pa še povečal, ker so pred nami še trije najmočnejši meseci kar se tiče črpanja. In tukaj me lahko konec koncev tudi <stage>/ nerazumljivo /</stage> iz Ministrstva finance potrdi, da pričakujemo v tem letu še kar nekaj priliva sredstev iz EU proračuna.</p>
               <p>Potem, poročila so slaba? Tukaj bi jaz tako rekel. Z naše strani smo naredili določen - tudi kvalitativni - napredek glede obličnosti in glede vsebine in tako naprej. Je pa res, da z poročili nikoli ne bodo vsi zadovoljni. Ta zgodba se dogaja, tukaj me lahko gospod Horvat podpre, od tistih prvih poročil, ki smo jih delali, ki so se stalno spreminjala. Potem smo dobili nek modus operandi, da smo poskušali poročati stalno na nek način tako, da se je lahko iz vsakega kvartala jasno vedelo o čem govorimo, da se je dalo spremljati in tako naprej. Tokrat smo šli zaradi tega, ker smo imeli pač določene ljudi, ki so to forsirali, da gremo v eno kvalitativno nadgradnjo. Meni osebno je bila ta kvalitativna nadgradnja všeč, se pa strinjam, da imajo tukaj vsake oči pač svojega malarja in je pač tako.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Dioptrijo.</p>
            </sp>
            <sp who="SuvorovBojan">
               <speaker>BOJAN SUVOROV:</speaker>
               <p>No, dioptrijo. Jaz jo imam tudi, čedalje večjo.</p>
               <p>Informatika je velika težava. 5 do 7 milijonov, tukaj se lahko strinjava s to zgodbo. Dejstvo je, da smo morali v prehodi iz obdobja 2007-2013 narediti popoln remont informacijskega sistema. In to ne enega, ampak treh. Konec koncev, v preteklosti smo obdobje 2004-2006, 2007-2013 počrpali z informacijskim sistemom ISAR, za katerega se ej v preteklem obdobju, mislim, da izdalo cca 5 milijonov evrov. Dejstvo pa je, da nikoli ni bilo tega razkošja, da smo imeli ta denar na razpolago naenkrat, ampak se je črpal oziroma se je projekt »krpal«, govorim zdaj o projektu ISAR-ja, iz leta v leto, iz vsakega letnega proračuna posebej. In zaradi tega se je delal vedno kos po kos in če delaš kos po kos, dobiš mozaik in mozaik ni nujno, da je vedno najboljša rešitev, sigurno pa ni najgladkejša rešitev.</p>
               <p>Socialno podjetništvo. Zdaj, tam, če je šla gospa na bolniško, to kaže sicer na stanje kadrovske zasedenosti na posameznih področjih, ki jih pokriva tudi evropska kohezijska politika in kaj to pomeni za samo izvajanje.</p>
               <p>Tukaj sem si zapisal, da kohezija ni edini, da niso edina razvojna sredstva. No, se bojim, da so pa večinska razvojna sredstva. In glede na to, da so večinska razvojna sredstva, zato imamo tudi na tem odboru tako živahne razprave na to temo, zato imamo tudi marsikje drugje živahne razprave na to temo. Zato je bila tudi tista razprava 14 dni nazaj z Evropsko komisijo, kjer so bili vsi deležniki zraven, zelo ilustrativna. In konec koncev tiste investicijske potrebe, ki so bile takrat prikazane, daleč presegajo možnosti ne samo evropske kohezijske politike, ampak tudi vseh ostalih sredstev, ki jih lahko nastrgamo v naši Sloveniji. Če takole čez prst potegnem koliko je teh sredstev, bi rekel tam cca za ene tri letne proračune, slovenske letne proračune, 30, 40 milijard.</p>
               <p>Zdaj, komu bo, kdo bo zmagovalec, ali kako bi temu rekel, pri spremembi operativnega programa. Mislim, da sta gospod Trček in gospod Horvat odpirala zgodbo na spremembi operativnega programa. Tukaj je morda primerno, da povem, da gre za tehnično spremembo operativnega programa - tehnično spremembo iz razlogov, ker na določenih prioritetnih oseh ne dosegamo teh mejnikov uspešnosti, ki so bili zastavljeni v operativnem programu. In zaradi tega prihaja pač do prenosov sredstev.</p>
               <p>Zdaj, samo da najdem tukajle na računalniku.</p>
               <p>Torej, na prednostni osi 2, to je širokopasovni internet, tam, torej na tem področju je pristojni resor izvedel vse tako kot je potrebno, to pomeni, da je odpeljal pregled tržnega interesa, določil je bele lise, izpeljal, torej pripravil javno naročilo, izpeljal torej javni razpis, vendar kljub temu, da je naredil domačo nalogo, kot so poročali, se na prvi razpis, kolikor je meni znano, ni javil noben od operaterjev. Zadevo so še enkrat ponovili, na drugi razpis so prilagodili, naredili so še enkrat test pri operaterjih. Takrat, kolikor mi je znano, sta se javila dva operaterja, vendar nista izpolnjevala pogojev. Sedaj imajo v pripravi novi razpis. Razumem, da bo, torej s pripravo, s dokumentacijo so začeli že pred časom, razumem, da so že predstavljali tudi asociacijam občinskim in, ne sicer verjetno mestnim občinam, ker tam to ni problem, ampak vsem ostalim, SOS-u. In razumem, da bodo še letos objavili ponovni javni razpis na osnovi tudi ponovnega iskanja, pregleda tržnega interesa. Konkretno ta sredstva iz, 6 % sredstva iz te prednostni osi se bodo dala na prednostno os 1, torej to je vsaj predlog, ta predlog mora seveda še potrditi vlada. In gre pa, torej prednostna os 1 so pa torej razvojni projekti, torej znanost, SRIP-i, inovacije.</p>
               <p>Potem, neuspešni smo bili še na področju prednostne osi 5, ki je bila tudi danes omenjena s strani nekaterih razpravljavcev, to so te tako imenovani protipoplavni ukrepi. Gre predvsem za dva projekta in eden je ta protipoplavna zaščita vzhodnega dela Ljubljane in pa protipoplavna zaščita Železnikov. Obe mesti sta bili v preteklosti deležni težkih poplav. Ne spomnim se, če so bile tudi smrtne žrtve, bilo pa je kar veliko gospodarske škode. Tako, da ta dva projekta, mislim, da je gospod Horvat omenjal akcijski načrt, ali pa gospod Trček, eden od vaju dveh. Ravno zaradi tega, ker sta na kritični poti, ker sta velika, ker nista majhna, smo skupaj z DRSV, torej z direkcijo za vode, z Ministrstvom za okolje in prostor in pa z našo službo ustanovili to delovno skupino, ki bdi na tistim akcijskim načrtom in zadnji sestanek je bil, mislim, da pretekli teden. Kaže, da sta oba projekta izvedljiva do konca te perspektive in zaenkrat ne, torej ne dajemo celotnih sredstev dol. Je pa res, da tiste 3 % sredstev rezerve za uspešnost, ta zadeva pa bo umaknjena iz prednostne osi 5 in bo šla na prednostno os 6 na 6.1, torej na pitno in pa odpadno vodo.</p>
               <p>In to sta v bistvu tista dva najbolj kritična, najbolj kritični osi. Še en manjši primanjkljaj je bil na prednostni osi 9, tam je pa predvsem zaradi slabšega izvajanja tudi tega, kar je trenutno precej v medijih preko računskega sodišča, in sicer gre za projekte deinstitucionalizacije, kjer ministrstvo za delo je v začetni fazi projekta priprave, torej teh, ne bom rekel domov, ampak objektov, kjer bi se ta zgodba lahko izvajala.</p>
               <p>Moniko in gospoda Trčka vedno rabim, to je jasno. Zdaj, če bo to izvedeno, bomo videli. Branili se jih ne bomo. Fluktiacijo kadrov sem v bistvu že omenil. Res je, da fluktuacija kadrov obstaja. Obstaja tako na naši službi, obstaja tako v celotnem sistemu evropske kohezijske politike, vendar obstaja tudi v celotni javni upravi. S tem se soočamo že nekaj časa in zato je bila tista moja začetna diskusija, da rabimo stabilnost, stabilnost sistema. In če bomo imeli stabilnost sistema, potem bomo imeli tudi stabilnost kadrov in posledično stabilnost znanja - ljudi, ki bodo znali pač to obrt ustrezno odpeljati do konca.</p>
               <p>Zdaj, mogoče nekateri oziroma večina med vami je govorila o poenostavitvah. Pri poenostavitvah imam jaz mogoče malo drugačno mnenje kot je bilo danes povedano, iz preprostega razloga, pa mislim, da sem ga povedal tudi pretekli petek, ko smo obravnavali proračun ŠVRK-a, SVRK-a. In sicer, ko govorimo o izvajanju evropske kohezijske politike prek sistema desetih posredniških organov, enega organa upravljanja, enega organa za potrjevanje in enega nadzornega organa, ki se mu reče UNP oziroma auditing authority, potem govorimo o velikem sistemu. In velik sistem rabi kar nekaj časa, da se zalaufa, da začne delati in da začne tekoče delati. Z vsako spremembo, kar poenostavitve so, pride do tega, da pride do zastoja v samem izvajanju in posledično to pomeni, da takrat, ko bi rekli »zdaj imamo pa zadevo izredno poenostavljeno«, se na bo zgodil zastoj. In zaradi tega sem, vedno, ko govorimo o poenostavitvah, tudi na evropskem nivoju, povem, da je to za mene oksimoron, bistroumni nesmisel, ki te po navadi pripelje ravno v nasprotno smer. Ne rečem, da se ne da nič poenostaviti, seveda se da in na tem konec koncev tudi delamo, nismo pa še tam, da bi lahko o tem poročal, da smo uspešni.</p>
               <p>Zdaj, bilo je potem tudi nekaj govora o trdo-mehkih projektih. Zdaj, tukaj moram spet povedati, da se je zgodba mehkih projektov zgodila predvsem zaradi tega, ker smo napačno zadevo, smo o zadevi napačno govorili. Res, da se je na začetku te perspektive veliko govorilo o tem, da imamo samo mehke projekte, ampak to preprosto ni res. Dejstvo je, da imamo, ne vem koliko, 800, 850 milijonov kohezijskega sklada, ki so samo trdi projekti. In dejstvo je, da imamo milijardo štiristo sklada za evropski regionalni razvoj, kjer so tudi mehki projekti, vendar so tudi trdi projekti, konec koncev marsikateri projekt kanalizacije, vodovoda in tako naprej, je financiran oziroma bo financiran iz naslova evropskega regionalnega sklada in nenazadnje tudi poplavna varnost na reki Dravi, celotnih 30 milijonov, je namenjena iz sklada za regionalni razvoj, ki, mimogrede, dobro teče za razliko od tistih dveh kohezijskih projektov, o katerih smo danes že govorili.</p>
               <p>Gospod Perič je omenil tudi težave znotraj razvite zahodne kohezijske regije, in sicer neenakomerno razvitost, ki je značilna ne samo, torej, ki je značilna za zahodno kohezijsko regijo, kajti Ljubljana jo dviguje na, mislim, da je gospod Horvat omenil, 102 % razvitosti povprečja EU-ja, ni pa slučaj, da je recimo Baška grapa na istem nivoju kot v bistvu teh 102 %, ki jo imamo. In kako nasloviti to zgodbo? Jaz danes nimam čarobne palice. Imam sicer sklep vzhodne kohezijske regije iz 8. marca, ki govori, da ne bo nikakršnih prenosov, takih ali drugačnih, iz vzhodne kohezijske regije na zahodno kohezijsko regijo. Zavedamo se problema, pogajalska stališča vlade poznate, saj ste jih sami tudi potrjevali torej v tem odboru. Govori se o tem, torej v pogajalskih izhodiščih smo postavili tezo, da ne sme biti nenadnih padcev za posamezno regijo in računamo, da se bo ta zgodba zgodila, dogodila znotraj pogajanj o večletnem finančnem okviru. Več kot to pa v danem momentu informacij nimam.</p>
               <p>Zdaj, tole nisem čisto dobro zastopil »možno prerazporediti«. To ste mislili sedanjo perspektivo ali preteklo perspektivo? Sedanja perspektiva je določena s finančnimi tabelami, ki so v operativnem programu. Te so 60,6 na strani vzhodne kohezijske regije in 39,4 % na strani zahodne kohezijske regije in to je pač tisto, kar je zapisano tukaj. Mimo tega ne moremo iti. To je, taka je zgodba. Če bi hoteli mimo tega, bi morali spremeniti operativni program. Glede na to, da moramo iti skozi svet vzhodne kohezijske regije jaz ne vidim, da je to zgodba, ki bi bila uresničljiva, zato bi jaz tukaj rekel, da to ni opcija.</p>
               <p>Bilo je danes nekajkrat rečeno, da je vzhodna kohezijska regija počasnejša pri izvajanju svojih ukrepov oziroma projektov. Res je, ampak podatki, ki jih imamo tudi kažejo na to, da se ta zadeva izboljšuje in jaz sem trdno prepričan, da bo na koncu te perspektive tako evropski sklad za regionalni razvoj in evropski sklad za, torej evropski socialni sklad, ki je edina se različno delita med obe regiji, uspešno počrpan tudi na vzhodni kohezijski regiji.</p>
               <p>Gospod Trček je omenil zgodbo dveh operativnih programov. Zdaj, z naše strani smo odgovarjali na vaša poslanska vprašanja. Tam smo povedali argumente zakaj z naše strani menimo, da ni primerno, da gremo v dva operativna programa. Eden izmed najmočnejših argumentov je pa vsekakor to, da če bi imeli danes na mizi dva operativna programa, bi konec lanskega leta izgubili že 94, mislim da, milijonov, če imam pravo številko v glavi, konec tega leta bi pa dodatno izgubili še, mislim, da 30 milijonov. To pomeni, da bi nepovratno izgubili ta sredstva zaradi pravila n+3. Če imamo en operativni program, potem imamo večjo fleksibilnost, da te zadeve naslavljamo. Je pa res, da smo notri v vašem, torej v odgovoru na vaše poslansko vprašanje zapisali, da je pa vsekakor potrebno ločiti različne ukrepe za vzhodno kohezijsko regijo kot za zahodno kohezijsko regijo. To pa je možno narediti tudi znotraj enega operativnega programa.</p>
               <p>Gospod Perič je še vprašal, če je možno, da skočimo na koncu te perspektive iz tega 20. mesta. Seveda, da je možno. Mislim, da bomo že naslednje leto. Ko bo naslednjič gospod Jereb predstavljal poročilo na vladi, to je bilo včeraj, pa verjamem, da bo zdaj kmalu tudi v tem Državnem zboru, bo zgodba že drugačna in ne bomo več dvajseti, ampak bo zadeva kakšno mesto boljša.</p>
               <p>Gospod Horvat je sicer zdajle že šel, ampak omenjal je tudi ustavno pravico državljanov do pitne vode. Res je, ampak zdaj bi tukajle moral ponoviti tisto zgodbo o dodatnosti sredstev. Dejstvo je, da so nam predstavniki Evropske komisije pred 14 dnevi jasno povedali: »to ste si vi zapisali v ustavo«. To si ni Evropska komisija oziroma Evropska unija zapisala v ustavo. In dejstvo je, da če ste si vi zapisali, sami poskrbite za to. V tem programskem obdobju imamo na razpolago kar nekaj sredstev, ki gredo v projekte vodooskrbe, je pa dejstvo, da bodo naslednjo finančno perspektivo presojali tudi skozi prizmo tega ali dosegamo torej zahteve iz uredbe o odpadni vodi, torej ali smo naslovili vse probleme pri aglomeracijah nad 2 tisoč populacijskih enot. In če bodo te problemi ustrezno naslovljeni, potem verjamem, da bodo pripustili tudi možnost, da financiramo kakšen projekt iz vodooskrbe. Morda za vse vas je pomembna informacija tudi to, da je bila narejena določena analiza s strani kolegov na MOP-u koliko sredstev je še potrebnih za aglomeracije nad 2 tisoč populacijskih enot. Ta številka sega do 263 milijonov, kar je dosegljiva številka s tem, da je treba tukaj povedati, da v to številko še niso všteti milijoni, ki bodo prišli na to področje skozi dogovor za razvoj regij. Zato je še toliko bolj pomembno, da tiste projekte res zrealiziramo. Kar je pa če zanimiva informacija, ki je pa ne bomo reševali z evropsko kohezijsko politiko, verjamem, da vas zanima, so pa populacijske enote pod 2 tisoč prebivalci. Tukaj imamo pa, moram reči zelo identično oceno s strani države in pa lokalnih skupnosti. In ta ocena je tam med 870 do 900 milijoni evrov potrebnih sredstev, da bi naslovili tudi ta problem. To je Evropska komisija že jasno rekla, da na to zgodbo ne bomo šli, razen v specialnih primerih, če smo na kakšnem vodovarstvenem področju, skratka tam, kjer so problemi širši. So pa kolegi na MOP-u skupaj z OECD-jem in pa DG enviromentom že imeli eno delavnico na to temo, kjer je sicer svoj pogled predstavila tudi slovenska razvojna banka, skratka SID. Tako, da tukaj, če bodo primerni bankable projekti narejeni, seveda za celotno milijardo jih ne bo, ampak če se bo pa našel kakšen, so pa linije na SID-u za te namene postavljene.</p>
               <p>Saj, jaz mislim, da sem bolj ali manj zadeve naslovil. Če pa česa nisem, me pa, prosim, še spodbudite.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa za izčrpne odgovore in pojasnila.</p>
               <p>Nadaljujemo z razpravo. Prvi dobi besedo mag. Branko Grims, potem gospod Nik Prebil in pa gospod Boris Doblekar.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala za besedo. Vsem prav lep pozdrav.</p>
               <p>Danes je strašno dolga tale seja in zelo veliko besed je bilo izrečenih, ampak bojim se, da v napačno smer. Kajti stvari so možne ocene in pa so merljive, so vodljive, če želite, kadar se postavi jasen cilj in določi tudi rok. Na začetku leta oziroma pred par meseci je minister takratni zatrjeval, da ob koncu leta bo na vseh postavkah najmanj 40 % izkoristek sredstev. To se pravi, vprašam ali ta cilj še obstaja? Oziroma postavite jasen cilj in določite rok tako, da na naslednji seji, ko bomo obravnavali naslednje poročilo, bomo lahko ocenjevali ali je bilo to doseženo ali pa ni bilo, kajti vse ostalo pač so okraski. Jaz moram reči, da en del teh okraskov, ki jih uporablja tudi govorica Evropske unije, me že malo na nekdanjo Jugoslavijo spominja, da se vse skrije za visokodonečimi besedami. Ampak tukaj gre za zelo konkretne stvari. To so edina sredstva, ki predstavljajo dejansko možnost za nove naložbe v Slovenijo oziroma za sofinanciranje teh naložb in seveda zato so seveda za Slovenijo izjemno dragocena.</p>
               <p>Da se realno lahko ocenjuje uspešnost, pa je potrebno postaviti cilj in rok. Zato vprašam ali je ta cilj, ki ga je postavil minister, še vedno cilj? Če ne, pa postavite točno jasen cilj in določite rok za to.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Grims.</p>
               <p>Besedo ima gospod Nik Prebil.</p>
               <p>Izvolite.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Podpredsednik, predsednik, pardon, hvala lepa. Kolegice in kolegi in ostali gostje.</p>
               <p>Ja, drži in neizpodbiten podatek je, da so na voljo pač sredstva, ki jih moramo porabiti, v višini 3 milijarde 68 in je pač ta sistem v petih fazah. Zdaj, glede prve, kot je rekel Andrej, v 75 %, glede druge v 64 %, kar so potrjene operacije. Zdaj se pa začne počasi zatikati, a ne? 26 % izplačila iz državnega proračuna in 25 % teh certificiranih izdatkov, kar Slovenija dobi nazaj iz EU. Jaz resnično menim, da si je potrebno prizadevati, da se med drugo in tretjo fazo zmanjša ta luknja, tako kot je rekel kolega Rajh. Ker, ko bomo zmanjšali to razliko, bo pač ta realizacija črpanja tudi boljša. Je pa res, da je med tretjo in četrto fazo ta odstotek razlike pač primerljiv s tem, da dobimo iz EU nazaj to, kar pač Slovenija založi.</p>
               <p>Zdaj, najuspešnejše je ravno to, kar je bilo rečeno – črpanje sredstev iz pobude za zaposlovanje mladih. To mene resnično zelo veseli.</p>
               <p>Zdaj, tukaj v tem poročilu je tudi naveden en primer glede trajnostnega vključevanja na trg dela, kjer dosedanji pomembni rezultati tega projekta se kažejo v spodbudnem številu sodelujočih pri usposabljanju in novih zaposlitvah. Gre za projekt v okviru pridobivanja znanj mladih za področje kulturnih dejavnosti in je navedeno, da se je ga udeležilo 152 mladih, od tega jih je 126 s pomočjo subvencije dobilo zaposlitev tudi na področju kulture, kar jaz ocenjujem za zelo dobro in spodbudno. Vsekakor pa je lahko takšen in podoben projekt tudi na kakšnem drugem področju.</p>
               <p>Zdaj, če grem morda naprej, me mogoče skrbi to črpanje sredstev v četrti fazi glede 5. prednostne osi, in sicer prilagajanja podnebnim spremembam. Tukaj gre res za nizek odstotek in bi nekako želel, tudi glede na to perečo problematiko podnebnih sprememb in pa nekega stanja okolja in pa biotske raznovrstnosti, da se tukaj vseeno majčkeno bolj dela in zadeve pospešijo, da bo ta odstotek pridobivanja sredstev z EU-ja večji.</p>
               <p>Največ težav na 6. prednostni osi pa še vedno nekako predstavlja ta problem, pa tudi še verjetno na kakšni drugi, različne stopnje pripravljenosti projektov, priprave projektov, dokumentacije, priprava raznih dokumentov investicijske dokumentacije, upravna dovoljenja, okoljska dovoljenja, gradbena dovoljenja, ne? Tukaj bi si jaz res želel pospešitev, ker ta, in to je del te birokratizacije, ki jo pač v Sloveniji imamo. To moramo zmanjšati, to sem povedal že na aprilski seji na isto temo, kjer smo obravnavali poročilo. Ta zbirokratiziranost našega upravnega prostora je resnično visoka in ko bomo to zmanjšali bodo postopki tudi hitrejši. Zdaj, po enih informacijah, ki sem jih jaz dobil, so ta okoljska dovoljenja za projekte EKP-ja že prednostno obravnavana in so hitrejša, kar pač je spodbudno. Pa ja, menda se pa da narediti še korak naprej.</p>
               <p>Zdaj glede akcijskega načrta za pospešitev tega črpanja sredstev, ki se iztečejo v 2020 me vseeno veseli, da so bile te delavnice usposabljanja za sistem EMA organizirane. Tudi me veseli, kar je rekla gospa sekretarka, da pač so bile spremembe oziroma nekatere izboljšave narejene. Jaz tudi upam, da bo ta odziv Evropske komisije pač pozitiven, da se bodo sredstva pač ostala tako kot so.</p>
               <p>Pa morda še glede 2. in 4. osi o razvoju digitalizacije, energij in pametnih omrežjih. Tukaj bo Slovenija morala iti en korak naprej tudi na področju digitalizacije. Jaz to, pač nisem sicer zelo, zelo, zelo dolgo tukaj, ampak se mi zdi, da bo mogla iti Slovenija, kot država razvoja, en korak naprej na področju digitalizacije in nekih pametnih tehnologij. Jaz sem pred kratkim bil v Parizu na OECD-ju, kjer je bilo ravno govora o tej digitalizaciji in pa predvsem umetni inteligenci v našem prostoru. In slej ko prej bomo temu morali dati več pomena in se o tem mičkeno bolj pogovarjati, ker nam ta zadeva lahko pomaga pri razvoju na vseh strukturah. Pač, jo pa moramo ustrezno nasloviti, pa se zavedati tudi nekih potencialnih groženj, ki jih ta stvar za sabo prinaša. In tudi ta nadgradnja tega sistema, ki bo zdaj onemogočala nek vnos nepopolnih podatkov, vsekakor jaz mislim, da je korak naprej in da se bodo začele zadeve odvijati hitreje.</p>
               <p>Zdaj, iz številnih projektov, ki jih izvajamo, so vsekakor tisti vedno, ki so uspešno zaključeni, nekateri pač niso, ampak jaz vseeno mislim, da se iz tega vidi kako pomembna je Evropska unija in to sodelovanje z Evropsko unijo. In tukaj res pričakujem, da bo pač Slovenija izrabila vse ugodnosti članstva v Evropski uniji, ki jih ima. Ker ravno z izvedbo teh projektov pač na dolgi rok se v Sloveniji živi bolje, kakorkoli. Pričakujem pa, da so transparentno in učinkovito tudi porabljena.</p>
               <p>Zdaj, imam eno vprašanje še. In sicer glede na to, da zdaj govorimo res o teh majhnih 25 %, kakorkoli, in mi je všeč, da imate to samokritiko, da se tega zavedate, je : koliko bodo oziroma koliko so predvidena, se pravi izplačila iz Bruslja ob koncu leta? Kje bomo, na kakšnem procentu bomo na koncu leta, ko se bodo te zadeve zaključile in bo pač denar prišel nazaj v Slovenijo?</p>
               <p>Jaz tudi verjamem, da nam bo uspelo. Kljub temu, da se zadeva zaključi 2020, so še vedno, ostajajo 3 leta za ta sredstva, da se počrpajo in nekako upam, da bo tako kot je bilo v prejšnjem obdobju. So pa legitimni tudi nekateri pomisleki kolegov, da bo to nekako zaviralo delo za naslednje obdobje. Tako, da pač nekako pričakujem, pa tudi upam, da se bodo te zadeve ustrezno razrešile.</p>
               <p>Mogoče bi še za zaključek o teh težavah, ki jih imajo mestne občine pri projektih. Tukaj vsekakor po eni strani sigurno razumem zadevo, ker marsikatera občina je pač premajhna, da bi vse kadrovske potrebe in znanje vključevala. Zato se mi zdi ključno to združevanje za neke večje projekte. Tukaj je ena stvar, ki jo bomo morali na kratek ali pa dolgi rok razrešiti in zato so pač naš regionalni razvoj in pač pokrajine, ki naj bi to prinesle. Me veseli tudi, da pač se zaposleni izobražujejo, bi pa samo eno stvar, no, ki se meni osebno zdi, da bi jo lahko drugače usmerili, je tukaj, na 23. Strani, glede usposabljanj. Pravite, da glede na posebnosti opredeljenih težav oziroma zaznanih potreb po reševanju težav organizirajo dodatna usposabljanja. Zdaj, to je ravno kurativa in ne preventiva. Tako, da bi si jaz želel, da se za pač usposabljanja in izobraževanja, ki so za zaposlene potrebna, da na črpanju evropskih sredstev in koheziji delajo, usposabljanja delajo tudi preventivno, da pač bodo imeli čim več znanja, da bi ob morebitnih težavah pač znali hitreje reagirati.</p>
               <p>Tako, da mogoče toliko, gospod predsednik.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Zdaj pa dajem besedo gospodu Doblekar Borisu, potem pa gospodu Kepa Franciju.</p>
               <p>Izvolite.</p>
            </sp>
            <sp who="DoblekarBoris">
               <speaker>BORIS DOBLEKAR (PS SDS):</speaker>
               <p>Hvala za besedo, predsednik. lep pozdrav vsem skupaj, državni sekretarki, direktorju, vsem ostalim prisotnim.</p>
               <p>Naj na začetku samo izrazim tudi jaz malo slabe volje, ker Združenja občin Slovenije ni z nami. Dostikrat je med občinami veliko pomislekov kar se tiče črpanja sredstev in mislim, da bi bila izjemna priložnost na Odboru za zadeve Evropske unije, da bi bili tudi prisotni in tudi sodelovali pri razpravi, tako kot Združenje mestnih občin Slovenije.</p>
               <p>Jaz bom imel nekaj vprašanj, pa bi potem prosil tudi za konkretne odgovore.</p>
               <p>In sicer, zdaj, Slovenija je razdeljena na dve kohezijski regiji - razvita, nerazvita, zahod, vzhod. Zdaj, sama nerazvitost v posamezni kohezijski regiji je že bila omenjena. Jaz mislim, da je kar precejšnja razlika znotraj regije in jaz mislim, da bi tukaj morala vlada ali država ali tudi sam SVRK ali ne vem kdo ali Združenje občin Slovenije, pač vse te inštitucije, ki se ukvarjajo z razvitostjo, nekaj narediti, da bi prišlo do bolj enakomernega razvoja. Jaz to zelo pogrešam, ker razlike so res velike in očitne.</p>
               <p>Vprašal bi gospoda Suvorova. Že pred časom smo lahko brali in se tudi pogovarjali o tem ali je smiselno, da je Slovenija razdeljena na dve kohezijski regiji ali, ker je pač pogoj, da je povprečno število prebivalcev v eni od regij nekje 800 tisoč, ali bi bilo morda bolje, da bi bilo vse skupaj ena regija tako kot so baltske države in bi potem spadalo, po moje, v med bolj nerazvite kot pa razvite. To bi rad pojasnilo oziroma mnenje, ker je pač direktor strokovnjak in že tudi vsa leta od 2001 mislim, da je rekel, da se s temi stvarmi ukvarja. Mislim, da bo to znal dobro pojasniti.</p>
               <p>Pa, če je možno, ne vem, v naslednji perspektivi to spremeniti? Ker zdaj smo verjetno spet zamudili, da bi kakorkoli šli v to smer.</p>
               <p>Povedati je treba tudi to in jaz se tega zavedam, pa verjetno tudi vsi, da glede na to, da se ta zahodna naša regija pač že kar približuje nekje povprečni razvitosti Evrope, da bo tudi kasneje precej manj sredstev. In se prav bojim za tista področja v sami regiji, ki so dokaj nerazvita v kontekstu neenakomernega razvoja, kar sem že prej omenil.</p>
               <p>Zdaj, kar se tiče porabe evropskih sredstev na primer, bi samo izpostavil ali pa vprašal: kako je mogoče, ne vem, da, ne vem, občina Žužemberk na primer ima, na prebivalca dobi sredstev 6 tisoč 256 evrov, občina Vodice pa 601 evro? Kako je to mogoče, zakaj do tega prihaja, zakaj tako velike razlike?</p>
               <p>Potem bi tudi rad mnenje, vaše mnenje. Ali so kakšne spodbude ali pa navodila ali pa pomoč občinam s strani SVRK-a ali pa, ne vem, vlade, po tem, da bi ustanavljali čim več teh medobčinskih, torej skupnih služb za črpanje evropskih sredstev? Zdaj, ene občine se povezujejo, druge se ne, ene se znajdejo, druge se ne znajdejo, tudi v smislu tega, kar sem prej omenil, da nekatere občine odlično črpajo sredstva, druge pa zelo slabo. Vem ali pa tudi vsi vemo, da je razlog tudi to, da so občinski proračuni dokaj, marsikje dokaj šibki, da je lastnih sredstev v občinskih proračunih za investicije oziroma za projekte, na katere bi se lahko prijavljali, jih ni. In seveda tudi to je velik problem.</p>
               <p>Zdaj, prej ste omenili, da so sredstva za razvoj iz državnega proračuna glede na to, da pridobivamo pač neka znatna sredstva iz evropskega proračuna iz vseh mogočih teh skladov, da so sredstva dobesedno izpuhtela. Pa me zanima ali se bo to kdaj kaj popravilo ali se ne bo popravilo? Oziroma, če boste še kakšno besedo rekel na ta stavek.</p>
               <p>Potem bi se pa še dotaknil par zadev, ki so bile sicer že omenjene, ampak bom samo na hitro ponovil, pa če se vam bo zdelo, bi mogoče kakšno stvar še pokomentirali.</p>
               <p>To oskrbo s pitno vodo za vodovode. 10 tisoč priklopov je bil pogoj za sofinanciranje. Naj bi se baje, tako je minister obljubil, za okolje, za bo z novim Zakonom o vodah možno sofinanciranje, se pravi izgradnje, posodobitve vodovodov torej za pitno vodo, tudi manj enot kot 10 tisoč. In jaz upam, da bo temu res tako, ker občine, krajevne skupnosti, lokalne skupnosti, jih je še mnogo, ki nimajo urejenih teh vodovodov in niso priklopljeni na javne vodovode. Tako, da tu mislim, da je treba dati posebno pozornost.</p>
               <p>Poplavna območja so bila že omenjena, tako Drava kot ostala. Jaz bom dodal samo še Savo. Tukajle od Zaloga naprej do Litije vemo, da so vedno, ko so kakšne večje vode, so, zemljišča so pod vodo, škoda je narejena. Ni pa samo Sava, so tudi mnogi hudourniki tukaj v tem savskem bazenu zelo kritični in tudi povzročajo velike, velike škode. Potem je pa potrebno čakati na državo oziroma na koncesionarja Hidrotehnik toliko časa, da ljudi že mine in gredo sami popravljati posledice oziroma jih morajo komunale lokalnih skupnosti na svoje stroške popraviti. Tako, da tukaj mislim, da imamo še precej nepošlihtanih zadev in je prav, da se to tudi omeni.</p>
               <p>Sofinanciranje gospodarskih poslovnih con. Ne vem, mislim, da je tukaj, bi rad podatek koliko je bilo teh gospodarskih poslovnih con financiranih. In pa koliko misli v prihodnje biti še teh sredstev. Če samo omenim na hitrco en primer, obrtno oziroma gospodarsko-poslovna cona tukajle v Dolu pri Ljubljani je bila, ne vem ali je bila sofinancirana s strani države ali ni bila. Odlično pripravljena, narejena infrastruktura, vse super urejeno s cestami, z elektriko, z vsemi in danes je v bistvu prazna, propadla, nič ni gor. Ali je bil denar vložen s strani države ali ni bil? Drug primer pa, ki bi cono krvavo potrebovali v občini Litija, ker imamo industrijsko cono Zagorica popolnoma polno do zadnjega kotička, povpraševanja je pa toliko, da glava boli in bi radi nadaljevali tam s to cono. Ali lahko pričakujemo kakšno oziroma občina lahko pričakuje kakšno pomoč tudi iz, torej iz teh sredstev?</p>
               <p>Državni veliki projekti, infrastrukturni. Kako, recimo imeli smo celo komisarko oziroma jo imamo še za promet. Vemo pa, da imamo velike težave in šepamo, ne vem, pri drugem tiru, drugi cevi Karavank, tretji razvojni osi in tako naprej. Ali si tukaj pri teh velikih državnih projektih obetamo lahko kakšnih večjih sredstev s strani Evrope? In pa, kaj potem to pomeni za manjše projekte? To bi rad malo pojasnila.</p>
               <p>Zdaj, jaz sprašujem tako, bi rekel bolj laično, ker tudi ljudi zanima, naše volivce, ki niso tako strokovno podkovani kot vi na tem Ministrstvu za razvoj in kohezijo. Tako, da mislim, da je prav, da tudi take odgovore dobijo.</p>
               <p>IKT, širokopasovna omrežja. Mene samo zanima kaj je s tem projektom gradnje širokopasovnega internetnega omrežja RUNE. Ali to paše sem ali ne paše sem? Bilo je veliko govora o tem, ljudje so bili, sploh po podeželju, zelo neučakani, da bodo, da se bo ta projekt RUNE hitro pričel in da se bo ta, torej, ker to je bilo rečeno tako. Zdaj, vi ste že povedali, da tam, kjer ni komercialnega interesa, so problemi, ne? Ni, še kmalu verjetno ljudje ne bodo dobili vsega tega, kar bi morali, kar je po mestih. In me res zanima kaj je s tem projektom.</p>
               <p>Kadrovske spremembe ste omenili, pri koordinaciji projektov za razvoj regij. Kakšne so bile te kadrovske spremembe oziroma ali jih boste še naredili? In koliko je zdaj boljše, če ste jih že ali pa, če jih še boste? Ne vem, niste toliko natančno pojasnili, pa me vseeno zanima kaj je s temi kadrovskimi spremembami.</p>
               <p>Spodbujanje podjetništva. Vem, da je bilo kar precej spodbud, vem, da je bilo veliko podjetij odprtih, da je bilo veliko novih delovnih mest na ta račun tudi ustvarjenih, da se je pomagalo malim, mikro, srednjim podjetjem. Pa me zanima tukaj pri tem kako bo v prihodnje s tem. In pa, ali se namenjajo sredstva kvalitetnim delovnim mestom oziroma nekim delovnim mestom, ki bodo trajna? To se pravi, ki bodo dlje časa, ta delovna mesta, držala ali pa podjetja, ki se bodo dlje časa obdržala na trgu – ki bodo delala, ki bodo zaposlovala, ki bodo opravljala takšno dejavnost, da bodo ta podjetja dlje?</p>
               <p>
                  <stage>(nadaljevane)</stage> In pa seveda tudi obrti, ker vemo, da, to se mi zdi zelo pomembno, da se to sofinancira. Vem pa, da se tudi vlaga oziroma pomaga raznim inkubatorjem, startupom in tako naprej, ki pa, mislim, no, vsaj po mojem mnenju ali pa vedenju, da so, vsaj nekatera, zelo kratkega daha. Se ustanovijo, verjamem, mladi skočijo, poskušajo, se trudijo, dobijo nek denar, zdaj pa ne vem ali to potem laufa ali ne laufa. No, to bi rad nekaj z vaših ust, ker verjamem, da tudi te stvari zelo dobro poznate in spremljate in analizirate in tako naprej.</p>
               <p>Sem proti koncu.</p>
               <p>Bolj malo je bilo slišati o tem, kar smo že tudi zadnjič izpostavljali na seji tukaj in tudi na tisti naši, ki jo je Slovenska demokratska stranka jo predlagala takrat zaradi zelo slabega črpanja sredstev, kar se tiče samih projektov. Kako so projekti pripravljeni, da so pripravljeni kvalitetno, da so pripravljeni pravočasno? Kakšen je tukaj vaš support, vaša pomoč? Ali pa, kako pomagati pripravljavcem teh projektov, če že najdejo seveda ta sredstva svoja, lastna udeležba, da so potem projekti res kvalitetno pripravljeni? Ker vemo, da je precej ali pa bi vas tudi vprašal koliko je bilo neizplačanih sredstev oziroma koliko je bilo teh slabo pripravljenih projektov, zaradi česar potem niso bili pripravljavci oziroma prijavitelji upravičeni do evropskih ali pa državnih sredstev. Kako je zdaj s tem? Ali se je tukaj kaj popravilo na tem področju ali ne?</p>
               <p>Administracija, je bila omenjena težava pri odobravanju sredstev, težave v administraciji. Dobro, to ste že nekaj odgovoril.</p>
               <p>Zdaj pa čisto na koncu še to. Jaz verjamem, da greste tudi po terenu, da pomagate občinam na nek način, da bi pridobila sredstva. Omenil bi tukaj samo eno zadevo, in sicer spet bom dal en tak primer, čisto plastičen, ki verjamem, da ni edini v Sloveniji, jih je pa verjetno precej. Ko smo, ko so v občini Litija za občino Litija in Šmartno pri Litiji gradili oziroma se soočili s težavo oskrbe starostnikov, država tukaj ni priskočila na pomoč in so pač sami zgradili socialnovarstveni center, v katerem je 91 postelj za starejše, 17 varovanih stanovanj, pa še varstvenodelavni center, pa še vrtec s tremi oddelki, kar pomeni neki medgeneracijsko središče, ki je, povezuje vse generacije med seboj in to super zdaj deluje. Takrat, ko pa smo želeli pridobiti evropska sredstva, ko je bil projekt dobro pripravljen, je pa imela občina recimo likvidnostne težave zato, ker smo se lotili še osnovne šole, ki je bila 12 milijonov nova, ki je bila nujno potrebna. in pa še centralna čistilna naprava, ki je bila pa 16 milijonov z vsemi vodi in pa s posodobitvijo vseh pločnikov javne infrastrukture in tako naprej. Skratka, to so bili ogromni projekti, občina je imela rahlo težave. In potem so seveda prišli na površje raznorazni takšni ljudje, bodisi svetniki ali pa ljudje, ki so začeli to šibkost občine, zaradi finančne nesolvetnosti, izkoriščati. Potem so zraven stopili še mediji in so naredili iz tega cel cirkus in šov do te mere, da je Ministrstvo za finance in na splošno pač država pograbila to zadevo z veliko žlico in seveda tudi nasedla mnogim takšnim škodoželjnim informacijam in potem seveda iz tega sofinanciranja, pričakovanja 7 milijonov evrov pri tako pomembnem projektu za državljane, za lokalno skupnost, za občane, za stvar, ki bi jo morala financirati država, ker je to v domeni države, dom torej starejših občanov oziroma upokojencev, ni občina Litija prejela niti evra. Niti kasneje, ko je želela pridobiti sredstva pri opremi – nič, zgolj zaradi tega medijskega pritiska, pogroma. Kup neresnic in stvari okrog financiranja. morate pa vedeti, da to ni bil edini primer. Občine se zelo, zelo trudijo in so, dejansko poskušajo narediti vse samo, da bodo pač nekaj kvalitetnega tudi naredili za ljudi, bodisi pri mehkih ali pa pri trdih projektih. In tukaj se mi zdi, da se da preveč pozornosti raznoraznim pisarijam in pa govoričenjem, ki se na koncu izkaže, da iz tistega, vsega skupaj, ni bilo nič, občina je pa ostala brez pomoči države pri tako pomembni zadevi, kar je zelo žalostno. In tudi vse te posledice teh sedmih milijonov, ki bi jih občinski proračun, ki je nekje 9, 10 milijonski, ali pa 11 recimo realen, bi mu še kako prav prišla. In potem se težave pojavljajo iz leta v leto in traja, da se ta kredit odplača in težave so skos. In ko se enkrat to naredi, ali so kakšne možnosti, kadarkoli, če že do tega pride, pa da občina potem projekt zapre, ga sama sofinancira, da država kljub temu priskoči lahko s kakšnimi sredstvi potem kasneje na pomoč? To me še zanima, ta odgovor.</p>
               <p>Ne bom pa zdaj več nadaljeval o raznoraznih pločnikih, kolesarskih stezah in vsega, ker smo že stvari odpirali.</p>
               <p>Hvala vam za odgovore že vnaprej, želim pa vam, da boste čim prej dobili resnega, pravega ministra ali pa ministrico, ki bo stoprocentno pri stvari in da bo ta Služba Vlade za razvoj in kohezijo začela delati s polnimi pljuči. Čeprav verjamem, da državna sekretarka in vi vsi, da se trudite, ampak, da bo zadeva dejansko resna in da bomo počrpali vsa sredstva tako kot so tudi predvidena in pa se dobro pripravili za naslednjo perspektivo 2021-2027.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, poslanec Doblekar.</p>
               <p>Besedo dajem zadnjemu razpravljavcu, gospodu Kepa Franciju.</p>
               <p>Izvolite.</p>
            </sp>
            <sp who="KepaFranci">
               <speaker>FRANCI KEPA (PS SDS):</speaker>
               <p>Hvala za besedo, predsednik. Lepo pozdravljam vse.</p>
               <p>Tudi jaz bi raje videl, da bi bili še predstavniki z občin, združenja. In iz MOP-a bi bil kakšen predstavnik tukaj zaželen.</p>
               <p>Črpanje je slabo do sedaj. Moralo bi biti bolje. Razlogi so različni. Omenjen je bil informacijski sistem, potem človeški faktor. Upam, da bo do konca speljano in da boste počrpali vse, kakor je bilo tudi v preteklosti, vendar je pa, to je tek na dolgo progo, ampak mi imamo tako - na koncu bolj stiskamo, tri četrt proge bolj slabo tečemo, potem pa, izgleda, na koncu pa na hitro. Upam, da ne bo treba, da bomo vse počrpali.</p>
               <p>Jaz bi se dotaknil nekaj zadev.</p>
               <p>Kakor je bilo že rečeno, ti kriteriji od kanalizacijskih pa od vodovodnih priklopov. Vi ste omenili, da ste se pogovarjali tudi v Evropi gor, da se ti kriteriji ne dajo spremeniti. Vendar so to, za manjše občine so to neživljenjski – in priklopi za vodovod, številčnost, prav tako populacijske enote za fekalne vode. Ker manjše občine tega ne morejo izvesti. Ker 2 tisoč populacijskih enot, mora že kraj biti tam 5 do 7 tisoč ljudi ali do 10 tisoč ljudi, mi imamo pa večino občin tam do 5 tisoč, pa še te so po podeželju in niso skoncentrirane na enem mestu. Govor je bil o mestnih občinah, vendar jaz mislim, da mestne občine seveda potrebujejo razvoj, vendar so manjši kraji oziroma mesta in občine na podeželju v veliki podhranjenosti. Naj bo že omrežja, internetna omrežja - nekateri kraji tega sploh še nimajo. Vodovodi verjetno gredo proti koncu, pa vendar so še naselja na podeželju, ki tega še nimajo, predvsem je pri vodovodu problem zamenjava azbestnih cevi.</p>
               <p>Zanima me, zakaj se ne umestijo te mehki programi? Oziroma pogovarjali smo se, smo imeli sestanek z našimi evropskimi poslanci. Nekatere države to brez problemov črpajo, na primer za domove za ostarele, za športne objekte, pri nas je pa zmeraj izgovor oziroma izgovor, da se tega ne da. Oni zavijejo v neki, ne vem, kako oni naredijo, zakaj oni lahko črpajo, mi pa tega ne znamo črpati. Ker, evo, glih pri domovih ostarelih je v Sloveniji veliko povpraševanje in ta denar bi zelo prišel prav. Pa tudi za športne objekte, ki so podhranjeni, kar je, evo, ta čas bi rabili. 10 tisoč jih čaka za v dom, mi pa že več kot 10 let nismo zgradili, država ni zgradila in oziroma sofinancirala doma za ostarele. Zato se pa pojavljajo privatniki, kateri so pa praviloma dražji 30, 40 %, pa je spet nejevolja, ker si pa tega povprečni upokojenec ne more privoščiti kljub pomoči, domači pomoči sorodnikov.</p>
               <p>Dotaknil bi se še železniške problematike. Ta je tudi podhranjena, cestna je nekje zaključena. Da se pa z dolenjske prej pridemo z biciklom v Ljubljano, iz Novega mesta, kakor z vlakom, nam pa ni v ponos.</p>
               <p>Bi verjel tako kot so predhodniki omenili, da bi z ustanovitvijo pokrajin bila zadeva verjetno boljša, pa tudi, če to v bližnji prihodnosti bo, mislim, da se bo črpanje izboljšalo tudi zaradi tega.</p>
               <p>Hvala zaenkrat.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Kepa.</p>
               <p>Zdaj pa dajem besedo gospodu Suvorovu oziroma dr. Ribičevi. Kdo želi prvi odgovarjati?</p>
            </sp>
            <sp who="SuvorovBojan">
               <speaker>BOJAN SUVOROV:</speaker>
               <p>Bom kar jaz, v dogovoru z državno sekretarko.</p>
               <p>Zdaj gospoda Grimsa ni. To pomeni, da bom ta odgovor počakal, če bo vmes prišel.</p>
               <p>Gospod Prebil, vi ste imeli neke skrbi. Jaz jih imam še več, si lahko mislite.</p>
               <p>Zdaj na 5-ki, torej na protipoplavnih ukrepih, danes sem že govoril, da imamo tista dva ta velika projekta, ki sta financirana iz kohezije. Trenutne ocene kažejo, da bomo zadevo speljali, zato tukaj realokacije iz tega nebo. Realokacije s protipoplavnih ukrepov so tudi skrajno nepriljubljen ukrep, ker ima tudi veliko politično težo. Konec koncev poplave jemljejo življenja, delajo veliko gospodarsko škodo in če s teh ukrepov zadeve jemljemo dol, potem morajo biti res že zelo argumentirani, to pomeni, da bi denar izgubili. Jaz ocenjujem oziroma kolegi, ki so bolj seznanjeni s to problematiko, tako na direkciji za vode kot na MOP-u kot moji kolegi, pravijo, da tukaj bomo rešili zadevo, tako da verjamem, da bomo.</p>
               <p>Na 6-ki ste omenjali pripravljenost projektov generalno. Zdaj, 6-ka je tak specifičen primer, ki ga je omenjal že, torej to zdaj govorimo 6.1, to je pitna in odpadna voda, ki ga je omenjal že poslanec Horvat. In sicer tam imamo nekaj tistih projektov, ki izhajajo iz perspektive 2007-2021, ki so že takrat izvedli javno naročilo, ki smo potem po kar nekaj truda našli pravno osnovo, na kakšen način je lahko projekt financiran tudi v tej, torej iz te finančne perspektive. In tisti projekti so bili pač pripravljeni toliko daleč, da so takrat, že v letu 2013, imeli pač vsa potrebna dovoljenja. Tako, da je bila vloga potem relativno neproblematično lahko izdana, razen v primeru projektov Ljubljana-Vodice in Medvode, kjer se je ugotovilo, da to niso trije projekti, ampak da je to eden projekt. Posledično je postal velik projekt in posledično ga ni odobrila naša služba, ampak ga je odobrila Evropska komisija, ki pa je seveda preko pobude Jaspers še bolj kvalificirana za neaty-greaty detaile, ki jih mora posamezna vloga imeti.</p>
               <p>Pri prednostni naložbi 6.2, to je Natura, tam so pač investitorji različni. In glede na to, da so različni, je lahko tudi pripravljenost projektov različna, zato je tudi odobravanje, lahko rečem nekaj daljše in zato tudi tam nismo na neki visoki uspešnosti.</p>
               <p>Na področju 6.3, to je področje, to je urbana komponenta. Kolegica Saša je o tej zgodbi že kar nekaj povedala. Zadeva je po začetnih boleznih, ki smo jih imeli, skratka otroških boleznih postavitve tega sistema v sistem izvajanja, stekla in jaz mislim, da tukaj ni težav, da bi karkoli imeli probleme, ne z izvajanjem, ne s pripravo projektov in zadeve tečejo.</p>
               <p>Kar se tiče, aha, tukaj vidim, da imam ARSO napisano, ja.</p>
               <p>Dobro, zdaj, ARSO je bil, je in verjetno bo še nekaj časa rak rana v celotnem sistemu. Razumem pa, da kolegi na ministrstvu za okolje delajo na tej zgodbi, razumem, da so se izvedle kar neke analize znotraj hiše kje zadeve stojijo in razumem, da se pripravljajo na nek način tudi spremembe odobravanja posameznih vlog, da teh vlog ne bo v nedogled, ampak da bo, mislim, da možnost, da dvakrat lahko popravljaš, potem pa nimaš več pravice, da prideš na ARSO, kar bo posledično pomenilo na začetku morda daljši čas, da pride vloga pripravljena do inštitucije, vendar bo potem krajši čas za odobritev, kar mislim, da je korak v pravo smer.</p>
               <p>Kakšen bo konec leta? To je vprašanje, ki ga seveda ne morem podati. Vemo, da smo danes na 26,4, če govorimo o črpanju. Kolegica iz Ministrstva za finance je šla ravno zato predčasno iz te dvorane – zaradi tega, ker je šla certificirati. Omenila je 17 milijonov, da bodo zdajle certificirali in poslali gor. Dejstvo je, da sta zadnja, zadnji trije meseci, da so najintenzivnejši, takrat je največ izplačil iz proračuna. Certifikacije posledično lahko tudi, predvsem tista decembrska, v januarju, vendar kljub temu računam, da bomo zlezli še nekaj procentov na gor. Definitivno ne bomo na 40, to, kar je poslanec Grims želel slišati. Tukaj lahko zdajle z vso jasnostjo povem, da do 40 % ne bomo prišli, moram pa reči, da se ne spomnim, da je naš minister te zadeve obljubljal, tako da, ampak dobro, zdaj sem odgovoril tudi na vprašanje gospoda Grimsa. Konec leta 40 % ni realna opcija.</p>
               <p>Izobraževanje. Kaj je že bilo pri izobraževanju?</p>
            </sp>
            <sp who="RibičNevenka">
               <speaker>DR. NEVENKA RIBIČ: </speaker>
               <p>SVRK-u tudi denar, ki je namenjen za izobraževanje naših zaposlenih, tudi iz tehnične pomoči. Ta denar dobimo od Evropske unije in naši zaposleni se sproti izobražujejo, dnevno odhajajo na izobraževanja v tujino. Ker morate vedeti, da ta izobraževanja so v glavnem na institucijah Evropske unije, komisije. Tako, da kar se tega tiče ni nobenih težav, ni jih bilo ne v preteklosti. Tudi za novo finančno perspektivo morate vedeti, da so to potrebna nova znanja, nove uredbe in tako naprej in tudi v tej smeri se naši zaposleni že izobražujejo.</p>
            </sp>
            <sp who="SuvorovBojan">
               <speaker>BOJAN SUVOROV:</speaker>
               <p>Če smem še tukaj dodati, jaz sem vprašanje razumel tudi v enem ožjem kontekstu, in sicer v kontekstu kot je zapisano v samem poročilu. To, kar je državna sekretarka rekla, je merodajno in blagodejno za celoten sistem izvajanja, tako da nabildamo ljudi z določenim znanjem, v samem poročilu pa govorimo o izobraževanju za sistem EMA, za posamezne kritične, nevralgične točke, ki so, ki se jih lotevamo z, recimo neko urgenco. Dejstvo pa je, da tisto, kar je bilo tudi danes že nekajkrat izpostavljeno, mislim da s strani gospoda Trčka – mi smo tudi kadrovsko podhranjeni. Zdaj, dejstvo je, da če bi hoteli imeti ekipo učiteljev, ki bi te zadeve delala, bi bil jaz najbolj srečen človek na svetu, vendar tega nimamo. To pomeni, da morajo tisti moji ljudje, ki se ukvarjajo z implementacijo EMA, z razvojem EMA in pa kolegi, ki delajo na vsebinah, se enostavno zorganizirati in znotraj svojega delovnega časa najti čas, da se ustrezno izobrazi tudi kolege na drugi strani. Dejstvo je, da je to zgodba ne samo EME, ampak to je zgodba tudi računalniškega sistem Ministrstva za finance MFRAC in pa ECA. To pomeni, da je to ta trojček in to pomeni, da po navadi težave niso samo</p>
               <p>
                  <stage>(nadaljevane)</stage> na naši strani. Kot je državna sekretarka v svojem uvodnem govoru povedala, so velike težave v pogovarjanju med temi tremi sistemi, ker ljudje, ki uporabljajo MFRAC že, pa recimo temu desetletja, so navajeni nekih vnosov v računovodski sistem MFRAC in včasih so pač tam relativno površni. In ta površnost se potem prenese v EMO, v EMI so potem logične kontrole, zadeve se zaustavijo in tako naprej in tako nazaj. To pomeni, da ni vedno potrebno izobraževanje samo z naslova EME, ampak tudi izobraževanje iz tega osnovnega računovodskega sistema MFRAC.</p>
               <p>Potem je bilo, tudi danes, pa že prej je bilo omenjeno ali bo celotna zgodba vplivala na prihodnjo finančno perspektivo. Jaz bi z veseljem rekel, da ne bo, vendar tudi tukaj nastopamo z eno ekipo ljudi in ta ena ekipa ljudi bo večinoma programirala oziroma koordinirala programiranje z vsemi deležniki, ki so zainteresirani, da sodelujejo v naslednji finančni perspektivi. Zavedamo se, da je to zahteven posel, ki zahteva full-timerje, ki jih pa, tudi zaradi tega kje smo danes pri črpanju, v celoti enostavno ne moramo dati. Zaenkrat smo, mislim, da še vedno v neki okvirni časovnici. Vendar bodimo realni – ne zamujamo samo, zamuja celotna Evropa. Včeraj je bil sicer dosežen nek dogovor glede brexita, kar lahko potegne naprej tudi voz večletnega finančnega okvirja, kar lahko potegne naprej tudi voz, torej pogajanj glede normativnega okvira za naslednje leto. Kljub temu jaz nisem optimist, tako kot sem že pretekli teden povedal, da bodo Finci uspeli zadevo zapreti glede večletnega finančnega okvira. In če se to premakne potem v naslednje leto, smo zelo hitro v drugem delu leta. To pa pomeni, da bo prvo leto novega finančnega obdobja približno enako kot prvo leto tega finančnega obdobja oziroma programskega obdobja.</p>
               <p>Gospod Doblekar, vi imate pa toliko vprašanj, da jaz res ne znam na vse odgovoriti. Ampak bom probal, vsaj približno.</p>
               <p>Zdaj, ali je smiselno, da je Slovenija razdeljena na dve regiji ali je bolje, če bi bila ena regija. Zdaj, tukaj je treba narediti preračune. Teh preračunov kakor jaz vem, vsaj jaz nisem v tej skupini, ki se s tem ukvarja, nimam podatkov ali so bili narejeni ali niso bili narejeni in ali bi bilo bolj blagodejno za Slovenijo, da bi bili samo ena ali pa, da še naprej ostanemo kot dve regiji. Če gledam iz teh tenzij, ki so bile konec koncev tudi na današnji seji, ko je bilo izpostavljeno vzhod-zahod, koliko denarja gre sem, koliko denarja gre tja, bi se jaz seveda nagibal k eni regiji. Vendar vi ste postavili vprašanje drugačno, ki je bolj finančne narave – ali se nam to finančno bolj izplača. Tukaj pa ne znam dati definitivnega odgovora. Je pa seveda verjetno ustrezno, da za obdobje po letu 2027 pogledamo in vidimo kaj se bo v obdobju po letu 2027 dejansko smiselno odpeljati.</p>
               <p>Zdaj, tiste podatke, ki ste jih dali za Žužemberk pa Vodice, teh podatkov jaz načeloma nimam in tudi ne gremo v te podatke koliko gre na glavo prebivalcev, ker so v bistvu po moje tudi neprimerni. Ker kakšne občine imajo veliko prebivalcev pa majhno gostoto poselitve, druge občine imajo veliko gostoto poselitve in lahko tudi veliko ali pa malo prebivalcev in to so pač distorzije, ki iz takih pristopov izpadejo. Verjamem, da ste vi črpali zadevo iz podatkov Ministrstva za finance, ki jih je, mislim, da pred kakšne pol leta objavilo in je bil takrat tudi velik medijski vihar. Pa tudi to je – Vodice v teh svojih 600 evrih še nimajo ta velikega projekta, ker realizacije tam še ni bilo, finance pa v svojih podatkih kažejo samo realizacijo.</p>
               <p>Če so kakšne spodbude za občine, da se povezujejo, je verjetno pravi naslov Ministrstvo za javno upravo. Kolikor je meni poznano, spodbude so, ne vem pa točno kakšne. Je pa to širša zgodba povezovanja lokalnih skupnosti. Ena, kjer so lokalne skupnosti padle na izpitu trenutno, je pa nedvomno inštrument dogovor za razvoj regij, o katerem smo danes že veliko govorili in kjer imamo te izzive kot so podfinanciranje projektov. In tam računam, da se bodo znali povezati in da bomo rešili tudi ta inštrument.</p>
               <p>Zdaj, vodooskrba, Zakon o vodah, to je pristojnost MOP-a. tukaj jaz lahko samo rečem ali pa ponovim zgodbo o dodatnosti sredstev – z evropsko kohezijsko politiko ne bomo rešili vsega. To pomeni, če bo MOP pripeljal neko rešitev v Zakon o vodah, potem bo verjetno tudi predvidel določena sredstva, ki pa ni nujno, da bodo samo ali izključno torej sredstva evropske kohezijske politike, ker tam imamo tiste omejitve, ki sem jih že povedal danes.</p>
               <p>Gospodarske poslovne cone. Pravi naslov je Ministrstvo za gospodarski razvoj in tehnologijo. Tukaj se strinjam z vami, da so nekatere poslovne cone, ki so bile morda v preteklosti tudi grajene s sredstvi evropske kohezijske politike, še posebej z sredstvi prioritete 4.1 – razvoja regij, danes prazne, kar seveda ni dobro. Ni dobro za to, da imamo na istem kupu eno polno in eno prazno cono, vendar, kot sem rekel, pravni naslov za to vprašanje bi bilo Ministrstvo za gospodarski razvoj in tehnologijo.</p>
               <p>Zdaj, zakaj veliki infrastrukturni projekti slabo tečejo, ste bolj ali manj odgovorili že sam. Mislim, da ni bilo toliko zavito v vprašanje, ampak bolj v odgovor. Dejstvo je, da imamo določeno tekmovalnost na javnih naročilih. Na tistih javnih naročilih je veliko pritožb in posledično se vsi postopki odmaknejo daleč v prihodnost. In zato lahko govorimo o tem, da so Avstrijci hitri, mi pa počasni. Govorimo seveda o karavanškem tunelu.</p>
               <p>RUNE ni v naši pristojnosti, to ni evropska kohezijske politika. To je, mislim, da nek centraliziran program, ki se ga implementira skozi eno privatno firmo. Tam je bil, če prav zastopim, en javni poziv, kjer so se občine, lokalne skupnosti lahko prijavile, ampak tam mi nimamo ničesar zraven. Če bi kdo kaj imel, bi morda vedeli na Ministrstvu za javno upravo. SVRK ni pravi naslov.</p>
               <p>Kadrovske spremembe pri DDR-ju. Državna sekretarka je tukaj omenila predvsem to, da smo z vladnim sklepom zagotovili možnost, da so ozka grla na državni ravni bila vsaj deloma naslovljena. V tem primeru govorim ozka grla na Ministrstvu za okolje in prostor, ki je dobilo 20 novih zaposlenih, možnost zaposlitve 20 novih ljudi iz naslova tehnične pomoči, skratka ta kvota se je povečala na rovaš tega, da bo pripad oziroma je pripad na DRR-ju na Ministrstvu za okolje in prostor pač tako velik. 5 zaposlenih je dobilo Ministrstvo za infrastrukturo, pa mislim da 3 ministrstvo za gospodarski razvoj in tehnologijo. SVRK se je pa dodatnim kvotam, ker moramo vedeti, da vse vloge bodo prišle na konec k nam, to pomeni vseh tistih 240 projektov pride k nam, k mojim kolegom na mizo, ampak mi smo rekli, da bomo to naredili z notranjimi rezervami in smo se odpovedali dodanim kvotam.</p>
               <p>Zdaj, Litija, starostniki, pa slaba percepcija. Jaz sem vas zastopil, da zaradi tega, ker je bila negativna konotacija okrog tega problema v javnosti, ste kot lokalna skupnost bili neuspešni pri pridobivanju takih ali pa drugačnih državnih sredstev. Zdaj, če bi imel palčko čarobno, kako bi se tega rešili, bi jo sigurno uporabil na evropski kohezijski politiki pa na tej implementaciji, kjer se že odkar sem zdaj, zadnjih 5 let spet nazaj v tej zgodbi, borim z negativno percepcijo kljub temu, da menim, da je nezaslužena. Res, da smo danes na tistih 26,4 %, res, da bomo konec leta verjetno tam okoli 30 % in res, da bomo na koncu te perspektive počrpali vsa sredstva. Ne vem, kateri bomo na koncu v evropskem kontekstu, ampak dejstvo je, da od zdaj naprej bomo samo rasli. To pomeni, da bomo iz 20. mesta šli proti gor. Da bomo prišli do prvega, tega ne bom napovedal, ampak bomo pa prišli sigurno med prvih deset. Kljub temu pa se bomo tudi takrat borili z negativno percepcijo v medijih, konec koncev tudi na takih sestankih kot so danes.</p>
               <p>Če je možnost, da država ex-post priskoči na pomoč in pokrije določene stroške, ki jih je imela občina na tem projektu. Moje osebno mnenje je, da jaz ne vidim te možnosti. Ne vidim te možnosti iz sredstev evropske kohezijske politike, ne vem pa, če ima ministrstvo za delo, ker mislim, da tja spada ta problematika, te možnosti, ampak na prvo žogo bi rekel, da to ne bo šlo.</p>
               <p>Potem je še gospod Kepa. Evo, kriteriji se ne dajo spremeniti. tukaj ste govorili v kontekstu pod 2 tisoč populacijskih enot. Zdaj, kriterije kot take Evropska komisija ne postavlja posebej za našo državo, ampak kriterije postavlja na nivoju Evropske unije kaj mora posamezna država članica narediti za izpolnitev zahtev iz uredbe o pitni in pa odpadni vodi. Tam je zapisano, da moramo pač rešiti te, kaj so že, aglomeracije z nad 2 tisoč populacijskimi enotami. In jaz glede na te zadnje kalkulacije računam, da bomo to uspeli, ne še v tej perspektivi, ampak verjamem, da na začetku naslednje perspektive. Tista zgodba, ki pa vas skrbi, pa ne skrbi samo vas, ampak mislim, da še marsikoga v Sloveniji, ker konec koncev ta podatek, ki sem ga danes predstavil in ki je bil prestavljen pred cca enim mesecem na ARSO-tu, je cca 1 milijarda za projekte, ki so pod 2 tisoč populacijskimi enotami. Razumem, da bo neka rešitev, torej, da se bo šlo v neko rešitev tudi v Zakonu o vodah in sicer v smeri podnebnega sklada, vendar ker veste, da ne prihajam iz MOP-a, vam natančnih podatkov o tem ne morem dati.</p>
               <p>Domovi za ostarele, športni objekti. Ker tudi mene starost neizbežno preganja morate vedeti, da sem tudi jaz močno zainteresiran, da bi se ta rešitev našla na tak ali pa drugačen način. In zakaj jih ni v tej finančni perspektivi, ne vem. Verjamem, da če bo zahteva taka, da jih bomo poskušali dati v naslednjo finančno perspektivo, verjetno v cilj 4, kjer je kombinacija ESS-ja in ESRR-ja. Športni objekti. Tukaj pa nisem optimist iz preprostega razloga, ker je bilo kar nekaj denarja v perspektivi 2007-2013 vloženo v tak ali drugačen športni objekt, ki pa danes ni polno zaseden. Nočem uporabiti besede, da je prazen, ker verjetno noben ni prazen, je pa dejstvo, da marsikateri ne pokriva niti stroškov obratovanja. In to ni ostalo nezapaženo, niti na državni niti na evropski ravni. In zaradi tega nam enostavno v tej perspektivi tega niso dovolili, ne verjamem pa, da se je kaj spremenilo za naslednjo perspektivo. Pa konec koncev denarja bo manj, to vemo, da ga bo manj. In to pomeni, da bo verjetno težje usmerjati v to smer.</p>
               <p>Železnica je podhranjena, se strinjam. V to smer evropska kohezijska politika vlaga kar nekaj sredstev in to ne samo skozi naš operativni program, ampak tudi skozi CEF, torej instrument za povezovanje Evrope. To je pa politika Ministrstva za infrastrukturo, katere projekte prioritetno sofinancirajo oziroma kateri projekti so toliko pripravljeni, da gredo lahko naprej v sofinanciranje. So pa to projekti <stage>/ nerazumljivo /</stage> omrežju.</p>
               <p>Ali bi bila zadeva, torej črpanje, z ustanovitvijo pokrajin boljša? Tukaj pa tako, kot sem zadnjič odgovoril gospodu Doblekarju: ja, razen, če ne. Ne vem.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Suvorov.</p>
               <p>Preden dam besedo še gospe Drugović, dovolite samo.</p>
               <p>Tudi sam se ne spomnim, da bi na prejšnji seji minister Purič govoril o 40 %. Edino, kar lahko naredimo v okviru odbora, da preverimo zapis seje, pa bomo na to potem tudi dali odgovor gospodu Grimsu.</p>
            </sp>
            <sp who="SuvorovBojan">
               <speaker>BOJAN SUVOROV:</speaker>
               <p>V nobenem primeru pa ne bomo na koncu leta na 40.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>To smo pa razumeli ja, hvala lepa.</p>
               <p>Zdaj pa dajem za zaključek še besedo gospe Drugović.</p>
               <p>Aha, replika.</p>
               <p>Izvolite.</p>
            </sp>
            <sp who="DoblekarBoris">
               <speaker>BORIS DOBLEKAR (PS SDS):</speaker>
               <p>Hvala, gospod Suvorov.</p>
               <p>V okviru tele replike. O projektih sem še vprašal – kvalitetno, nekvalitetno pripravljeni projekti, to je bil vedno problem. Ali vi lahko kaj pomagate pri tem s svojimi resursi, da so projekti bolj kvalitetno pripravljeni? In, koliko je še težav s tem, da so projekti nekvalitetni in zato ne dobijo sredstev?</p>
               <p>In samo še to, kar je bilo tudi že omenjeno, za sofinanciranje domov za starejših, za šole, za vrtce in tako naprej. Vemo, da je samo 5 milijonov za šole za letos v proračunu, ampak pustimo to. mene zanima za sofinanciranje gradenj oziroma infrastrukture za zaščito in reševanje. To je tudi velik problem in tudi do sedaj ne vem, če se lahko to sofinanciralo pa, če se bo morda v naslednji perspektivi, kar sem tudi že ministru za obrambo omenil, pa je rekel, da se bo potrudil, pa me zanima ali bo to možno ali ne bom možno.</p>
               <p>Samo toliko.</p>
               <p>Evo, hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Sicer sem razumel bolj kot dodatna vprašanja, ampak ne glede na to.</p>
               <p>Gospod Suvorov, če imate odgovor, vas prosim, da odgovorite.</p>
            </sp>
            <sp who="SuvorovBojan">
               <speaker>BOJAN SUVOROV:</speaker>
               <p>Skratka, če začnem pri tej zadnji zgodbi. Zaščita in reševanje ima že zdaj v tej perspektivi določena sredstva na razpolago. Mislim, da so na razpolago milijon in pol ali milijon devetsto. V tem primeru gre za inštalacijo alarmnih naprav za primer poplav. Tako, da kolegi iz uprave sodelujejo tudi zdaj v fazi programiranja, dali so svoje predloge. Seveda, kaj bi radi naredili? Radi bi naredili nekaj na področju protipožarnih ukrepov, je pa zdaj to stvar pogajanj ali bomo uspeli ali ne bomo pri tem uspeli.</p>
               <p>Kar se tiče priprave projektov, seveda, nekateri projekti so bolje pripravljeni, drugi so slabše pripravljeni. Vsem je v interesu, da se projekti pripravijo čim bolj. Na kakšen način lahko mi pomagamo? Seveda razmišljamo tudi o tem. V tej perspektivi jaz sredstev tehnične pomoči nimam več na razpolago, bomo pa v naslednji perspektivi, glede na to koliko poslušam kaj se dogaja na tem področju, šli v to smer. Na kakšen način, vam pa tega v danem momentu ne morem povedati, bomo pa nedvomno morali zagotoviti to, da bodo ta sredstva, ki naj bi bila na razpolago za te namene, enakomerno dostopna vsem zainteresiranim.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Zdaj pa, gospa Drugovič, imate besedo.</p>
            </sp>
            <sp who="Heath-DrugovičSaša">
               <speaker>SAŠA HEATH-DRUGOVIČ:</speaker>
               <p>Hvala lepa.</p>
               <p>Z zanimanjem sem poslušala celotno razpravo in bi dodala mogoče še nekaj pojasnil, da bomo kakšne zadeve tudi lažje razumeli.</p>
               <p>Jaz sem sama v evropski kohezijski politiki od leta 2007. Pred tem izhajam iz managementa v gospodarstvu, nekaj let sem delala v poslovnem svetovanju v eni od 5 svetovnih firm izven naših meja.</p>
               <p>Moram reči, da vse ali pa večina zgodb, o katerih se pogovarjamo, izhajajo iz težave organizacije. Vedno znova se vrnemo na to. zakaj stvari ne funkcionirajo? Mi rabimo najprej voziček, v katerega bomo naložili vsebino, da bo da voziček to vsebino nekam peljal. Pa bom tukajle plastično zadevo prikazala z dvema informacijama.</p>
               <p>Komentarji oziroma opažanja, da se ZOS in SOS tega odbora ne udeležujeta. Oni so tukaj vabljeni kot interesno združenje, tudi ZMOS je vabljen kot interesno združenje. Mi pa se vedno odzovemo, ker smo dejansko nosilci delčka izvajanja poročila, ki je predmet današnje teme. Treba je razumeti, da ZMOS je pač postal neka para-organizacija, da smo posredniški organ in smo v vrsti skupaj z resornimi ministrstvi, kar je razvidno iz sistema upravljanja in nadzora izvajanja OP, verzija 1.4, stran 15. Torej, že tukaj smo ugotovili, da imamo eno organizacijsko diskrepanco.</p>
               <p>Potem bom stopila v to, kar sem že uvodoma povedala. Mehanizem CTN – 139 milijonov v programiranju ni bil predviden. Potem smo se na mestnih občinah samostojno organizirali. Dve osebi sva pripravile mehanizem do akreditacije s pomočjo tretje osebe, ki je poskrbela za celotno pravno podporo, da je zadeva ugledala luč sveta. Mehanizem izvaja 11 ekspertov, vsak iz ene občine, ki so se že v začetku, ampak zelo aktivno udeleževali tudi po akreditaciji. Iz tehnične pomoči ima ta mehanizem priznanega 0,6 zaposlenega. Kolegi v strokovni komisiji, ki pa pregledujejo vse te vloge za 139 milijonov v prvi fazi, so plačani iz tehnične pomoči za pregled vlog, vendar iz te tehnične pomoči plačajo tudi objavo v uradnem listu.</p>
               <p>Tako, da na to temo več besed nebi izgubljala. Mislim, da sem samo na tem drobčkanem segmentu povedala kje smo.</p>
               <p>In, da zdaj od ljudi – top ekspertov – na mestnih občinah, ki doma vodijo te zadeve – narediti projekte, speljati in tako naprej -, ki so zasedeni ne stoprocentno, sto dvajset procentno, mi pričakujemo, da pregledujejo te vloge, kar počnejo z veseljem. Zaradi tega, ker ta mehanizem je uspešen samo zato, ker smo bili ekipa usmerjeni v rezultate, imeli smo znanje in lastni entuziazem. Izredno dobro je bilo sodelovanje od dneva nič s SVRK-om, predvsem na procesih pri postavitvi sistema in naprej z MOP-om in MZI-jem na področju vsebine. Moram reči, da tudi minister Purič se je zelo aktivno vključeval in nas podpiral v celi zgodbi, tudi kolega Bojan je bistveno pomagal v kakšni zadevi.</p>
               <p>Če se vrnem samo na likvidnost občin, ravno leto nazaj smo bili skupaj na slovenskih regionalnih dnevih in štiri občine so bile na tem mehanizmu v zelo kritični likvidnostni situaciji. Vprašanje, Bojan, dveh dni, da si nam organiziral sestanek in smo se skupaj dobili na MOP-u., štiri mestne občine, pri tem, da, z drugimi besedami likvidacijo. Zadeva je bila speljana, denar je prišel skozi.</p>
               <p>Povem vam pa še eno stvar. Takrat, ravno na tistem sestanku, je bil dan podatek za doseganje okvira uspešnosti – 18. Takrat smo staknili glave kaj narediti, da bomo vse tele zadeve dali na kup. Eden od projektov bi takrat že lahko doprinesel, se pravi bi že lahko dobil pogodbo in začel doprinašati v okviru uspešnosti. Ta, ta isti projekt, je dobil pogodbo o sofinanciranju prejšnji teden. In da vam dam še konkretne podatke, s katerimi smo postregli že v gradivih za sestanek 17. 4., kamor so bili vabljeni ministri in seveda njihove ekipe. Od odločitve o podpori do izdaje pogodbe o sofinanciranju takrat 181 dni. Torej, prva faza je že šla skozi, a ne? Prva faza je že šla skozi, pregled v drugi fazi, zadeva pride na SVRK, kljukica, potem pa gremo v vsebinske preglede. 181 dni. Potem se pa nehajmo spraševati zakaj imamo črpanje kot ga imamo.</p>
               <p>Potem bom omenila še dva paradoksa.</p>
               <p>En paradoks je, o katerem vedno govorimo. Imeti pripravljene projekte. Ali mi razumemo kaj pomeni imeti pripravljene projekte? To pomeni, infrastrukturni projekti – kupite zemljišča, naročite projektno dokumentacijo, pripravite investicijsko dokumentacijo. Velikostni razred – koliko? Nekaj sto tisoč evrov. Ali je odgovorna oseba lahko, se lahko odloči, da bo vložila par sto tisoč evrov v nekaj, projekt, ki je vreden x milijonov, za katerega ne vidi denarja? Ker iz lastnih proračunov, verjemite, da tega ne bo možno izvezi v toliko in toliko letih. Opozarjam samo zaradi tega, da mi zelo poenostavljeno rečemo »imejte projekte; ker niste imeli projektov, ni črpanja«. Oprostite, moramo razumeti kaj to pomeni. Moramo razumeti. In zato je ravno bistven doprinos na mehanizmu CTN, da imamo fazo ena in fazo dva. V fazi ena se projekt nastavi, obdela na nivoju najnižjega investicijskega projekta. in potem, ko je kljukica, gremo v polni razvoj. In to je zelo podobno tudi na centraliziranih projektih, ko govorimo, mi smo trenutno na projektu, enem ogromnem konzorciju na Horizont-u 2020 kot mestna občina Celje. 46 partnerjev. 20 milijonov evrov za projekt znanja da Evropska komisija in še 2 milijona, kar dajo partnerji. To so projekti, ki trajajo nekaj mesecev, da se napišejo, a ne? Ampak tudi to ni primerljivo s tem, kar sem prej rekla kaj pomenijo investicijski projekti. Torej, še enkrat, če je ekipa in mehanizem organiziran – prva faza kljukica, potem gremo naprej.</p>
               <p>In potem bi rekla še drugi paradoks, ki je tudi bil danes omenjen – zaprta finančna konstrukcija. Želja je naj občine izpeljejo projekte, začnejo delati na projektih. Za to rabijo javno naročilo. Nimajo odobrenih sredstev.</p>
               <p> Ja, potem ne moremo iti v javno naročilo, a ne? Na to temo je bila zelo, je bilo dano ogromno naporov s strani SVRK-a in nas. Leto in pol, Bojan, mogoče dve. Hoteli smo doseči to, da se ve, da mi smo v postopku, prva faza je pokljukana, gremo naprej, pomeni zaprta finančna konstrukcija. Kot rečeno, leto in pol do dve do tega, da smo prišli, kljukica ja, ker smo v <stage>/ nerazumljivo /</stage>, pomeni zaprta finančna konstrukcija, lahko gremo v javna naročila. In zdaj vam govorim o segmentkih, ne to, kar je kolega Bojan prej rekel »imamo toliko inštitucij«, ker jih dejansko imamo. In sistemov popolnoma spreminjati, se popolnoma strinjam, ne gre, ker bo mehanizem počepnil še bolj, kot je že.</p>
               <p>Kar pa je potrebno narediti je, da na poti do cilja, ko prihajamo v ovire, se tisti deležniki, ki se jih to tiče, usedejo in najdejo rešitev. Če eno ministrstvo reče »tako je in nič drugače«, mi moramo pa eno stvar speljati, je ne moremo speljati. In v mesecih priprave lahko povem samo, dobivali smo se na SVRK-u, vedno znova smo od resorjev izvedeli česa še ne smemo delati. Torej, v enem trenutku smo rekli »mi imamo tekaško progo z ovirami, ki so nepremostljive«. Se ne da. Vedno stojim na tem: imamo rešitve, znamo rešitve narediti, ampak pomeni, da je ta sistem kompleksen in moramo vsi prispevati. In se vračam nazaj na zgodbo, o kateri sem govorila prej – da smo za poenostavitve te znotraj delčkov sistema, ne tisto, da rušimo vse, dve leti opozarjali kaj predlagamo, da se popravi. Potem danes nebi imeli ali pa junija, zdaj je več dni, 181 dni od odločitve o podpori do pogodbe o sofinanciranju.</p>
               <p>In še to bom povedala, na istem mehanizmu dva resorja. Na enem resorju se da narediti, na drugem je pa ogromno, ogromno pregledov.</p>
               <p>Še eno zadevo bom poudarila. Ljudje, ki z mano mnoga leta delajo, vedo, da sem prva, ki zagovarjam na cent natančno – kontrole, pravilnost, oddajanje prvič prav, administrativno popolne vloge itd., itd., to je osnovna zahteva. Ampak istočasno ne moramo imeti sistema tako predimenzioniranega, da ne dela. Plastičen prikaz za ljudi, ki majčkeno razumete inženirstvo: vemo v gradbeništvu, da je treba pač predimenzionirati varnost do neke meje. To, kar mi gradimo, imamo pa toliko armiranega betona v tistile bajti, da cementa notri nimamo. Do take faze smo pripeljali sistem, na žalost. In tukaj res je treba začeti naslavljati. Potem dobimo pa nove kadre na ministrstvih, ki se trudijo po najboljših močeh, ampak v tej kompleksnosti vam povem, da sploh ne morejo. Ker ti si danes vržen, smo dobili nove kadre, danes pridejo na delovno mesto, zahtev, ki jih morajo spoštovati, je pa toliko, da enostavno ne pridejo skozi. In posledično zaradi varnosti dobimo vprašanja, pojasnila in teh pojasnil ni nikoli konec. In odgovoriš 10 strani na prvi krog pojasnil, pride naslednjo. A veste, in jaz jih razumem. Zakaj jih razumem? Zato, ker lahko kak stvar pade, ampak hočem reči, da treba je postaviti vitko organizacijo, pri čemer moramo zagotoviti, da so vse te zadeve pravilne in da nam sistem zdrži. Verjemite, da rešitev dodatnih komplikacij, dodatnih ljudi, ni prava prešite. Ker če nimate, bom spet rekla gradbišča ali pa proizvodnje, torej čim imate proizvodnjo in dobite veliko naročilo - pripeljite si v proizvodnjo novih 50 ljudi in še tisto, kar ste delali, boste uničili. Glejte, to so čisto osnovni koncepti managementa, no. Pa, da ne bom predolga.</p>
               <p>Ves čas, tudi lani sem na slovenskih regionalnih dnevih govorila o tej temi. Vsi potrebujemo razvoj. Vsak ima svoje upravičene namene in posledično potrebuje svojo ovojnico, mestne občine in vsi ostali. To je tisto, kar zmeraj opozarjamo in vse skupine upravičencev rabijo sebi primerne mehanizme, namene in denar. In strukturo, ki bo to pomagala speljati. Pogovarjamo se o kvaliteti projektov. ja, jaz vam moram povedati, da podhranjenost ljudi, ki delajo na projektih, je enormna. Zakaj se nam to dogaja? Vsi ti projekti so ciklični, a ne? In zdaj rečemo »aha, zdaj smo v pripravljalni fazi, še ne rabimo gradbenikov« - ja, kdaj bomo pa imeli gradbenike? Takrat, ko imate že projekte narejene? A veste, to je tudi en velik miselni preskok v državi. In vemo, da so omejitve v zaposlovanju. Primer zdaj, če se opredelim na katerokoli organizacijo, naj bo to mestna občina ali občina, a ne? Vi imate kadrovsko strukturo za redno podporo vseh funkcij, za kar pač je organizacija ustanovljena. Potem pa naenkrat pridejo noter projekti in gremo v investicijski cikel nove finančne perspektive. Lahko govorim za mojo domicilno občino, leta 2020 in 2021 ves denar gre v evropske projekte, ker smo dosegli ta cikel izvedbe. In to, kar je bilo rečeno, a ne, pred tem, ko smo mi dobili pogodbe, vse te zadeve gredo skozi ministrstva in kot organ upravljanja iz vseh resorjev vse prileti na SVRK.</p>
               <p>Tako, da tako bom rekla, ne, ta zgodba, ki jo vedno naslavljamo tako majčkeno, kar površinsko, je mogoče ena tema, ki bi ji bilo nameniti mogoče en drug avditorij ali ta avditorij s prisotnostjo ostalih resorjev, kar je tudi že bilo omenjeno.</p>
               <p>Tako, da jaz mislim, da sem vam mogoče majčkeno pojasnila kako je pač zadeva, bom rekla real-time, kako se to zares dogaja, a ne? Mi smo vedno bili aktivni snovalci politik, vedno smo sodelovali, tudi zdaj sodelujemo in bomo tako delali še naprej. Tudi moram reči, da konstanto nas ljudje sprašujejo »ja, pa kako lahko vi z ministrstvi delate« in jim mi rečemo vedno »mi z ministrstvi delamo vedno izredno dobro«. Smo korektni in ko si korekten in dobro sodeluješ, delaš z roko v roki, jaz mislim, da nihče, s katerim želiš sodelovati in mu ponudiš partnerstvo, ti ne bo obrnil hrbta, vsaj naša izkušnja do današnjega dne je takšna.</p>
               <p>Toliko.</p>
               <p>Hvala lepa.</p>
               <p>Tudi mogoče za ta zadnji del, da verjetno pa res ni vse tako slabo tudi na naših ministrstvih. In ne gre vsega metati vse v en koš. Kakorkoli.</p>
               <p>Ugotavljam, da se je Odbor za zadeve Evropske unije na 57. seji seznanil s poročilom o izvajanju evropske kohezijske politike 2014-2020 za obdobje od januarja 2014 do konca junija 2019 in poročilom o izvajanju akcijskega načrta za pospešitev črpanja sredstev iz operativnega programa za izvajanje evropske kohezijske politike v obdobju 2014-2020.</p>
               <p>Hvala vsem, kolegu in kolegicam ter gostom, vabljenim.</p>
               <p>S tem končujem drugo točko dnevnega reda in 57. sejo Odbora za zadeve Evropske unije.</p>
               <p>Želim vam lep dan.</p>
               <stage type="time">Seja se je zaključila 18. oktobra 2019 ob 12.54.</stage>
            </sp>
         </div>
      </body>
   </text>
</TEI>
