<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIOIP-027-Redna-2021-03-09">
   <teiHeader>
      <fileDesc>
         <titleStmt>
            <title>Odbor za infrastrukturo, okolje in prostor</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-027-Redna-2021-03-09.OZIOIP" n="027">
               <name>Redna</name>
               <date when="2021-03-09"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-027-Redna-2021-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-027-Redna-2021-03-09.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA INFRASTRUKTURO, OKOLJE IN PROSTOR</stage>
            <stage type="session">27. seja</stage>
            <stage type="date">(9. marec 2021)</stage>
            <stage type="chairman">Sejo je vodil Bojan Podkrajšek, predsednik odbora.</stage>
            <stage type="time">Seja se je začela ob 14.03.</stage>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Spoštovane kolegice, cenjeni kolegi! Pričenjam 27. sejo Odbora za infrastrukturo, okolje in prostor ter vse prisotne prav lepo pozdravljam.</p>
               <p>Obveščam vas, da opravičenih za današnjo sejo ni. Na seji kot nadomestni člani odbora pa sodelujejo kolegica Mojca Žnidarič nadomešča kolega Gregorja Periča iz Poslanske skupine SMC, naš poslanski kolega Jože Lenart nadomešča Roberta Pavšiča iz Poslanske skupine LMŠ in poslanska kolegica Tina Heferle nadomešča Rudija Medveda iz Poslanske skupine, prav tako iz LMŠ.</p>
               <p>Prehajamo na določitev dnevnega reda seje odbora. S sklicem seje ste prejeli dnevni red s tremi točkami. Po sklicu seje v petek, 5. Marca 2021, pa sem vam posredoval razširitev z novo točko dnevnega reda in sicer 4. Predlog stališča Republike Slovenije do predloga uredbe Evropskega parlamenta in sveta o baterijah in odpadnih baterijah, o razveljavitvi direktive 2006/66ES in spremembi uredbe EU 2019/1020. Obrazložitev za širitev. Predlog stališča je vlada posredovala Državnemu zboru, 4. marca 2021. Predviden skrajni rok za obravnavo dokumenta v Državnem zboru pa je 19. marec 2021. Ker mora po Poslovniku za matičnim delovnim telesom, predlog stališča obravnavati še Odbor za zadeve Evropske unije, kot pristojni odbor menim, da je smiselno današnjo sejo razširiti tudi s to točko dnevnega reda. V skladu s tretjim in četrtim odstavkom 154.d člena Poslovnika Državnega zbora, je razširitev dnevnega reda določena oziroma o njej ni potrebno glasovati. Sprejeto razširitev bomo tako obravnavali kot novo 4. točko dnevnega reda. Prehajamo na <title>1. TOČKO DNEVNEGA REDA – OBRAVNAVA PREDLOGA ZAKONA O SPREMEMBAH IN DOPOLNITVAH ZAKONA O VARNOSTI V ŽELEZNIŠKEM PROMETU</title>, ki ga je Državnemu zboru v obravnavo 28. januarja 2021 posredovala vlada po skrajšanem postopku.</p>
               <p>Kolegij predsednika Državnega zbora, na 93. seji, 3. februarja 2021, sklenil da se predlog zakona obravnava po skrajšanem postopku. Za obravnavo je bilo posredovano naslednje gradivo. Predlog zakona z dne, 28. januarja 2021, mnenje Zakonodajno-pravne službe z dne, 23. februarja 2021 in mnenje Komisije Državnega sveta za lokalno samoupravo in regionalni razvoj z dne, 1. marca 2021. V poslovniškem roku so bili vloženi amandmaji poslanskih skupin SDS, SMC in Nova Slovenija k 13., 15., 21., 23. in 25. členu. Vsa navedena gradiva so navedena gradiva so objavljena na spletni strani Državnega zbora.</p>
               <p>Na sejo so bili k obravnavi te točke povabljeni Ministrstvo za infrastrukturo, Komisija Državnega sveta za lokalno samoupravo in regionalni razvoj, Javna agencija za železniški promet v Republiki Sloveniji in Zakonodajno-pravna služba.</p>
               <p>Pričenjam drugo obravnavo predloga zakona, v katerem bomo na podlagi 126. člena Poslovnika opravili razpravo in glasovanje o posameznih členih predloga zakona. Besedo dajem predstavniku predlagatelja, Ministrstvu za infrastrukturo, državnemu sekretarju, Alešu Miheliču. Izvolite.</p>
            </sp>
            <sp who="MiheličAleš">
               <speaker>ALEŠ MIHELIČ:</speaker>
               <p>Hvala lepa, predsedujoči za besedo. Spoštovane poslanke in poslanci.</p>
               <p>Dovolite mi, da na kratko predstavim bistvene predloge sprememb in dopolnitev Zakona o varnosti v železniškem prometu. Obstoječi zakon, ki prestavlja temeljni akt za zagotavljanje varnosti v železniškem prometu, je bil kot povsem nov zakon sprejet leta 2018. Predlog sprememb in dopolnitev zajema manjše nujne popravke zakona, kot posledico sprememb na področju varnosti železniškega prometa od leta 2018 do danes. V tem času je bila sprejeta izvedbena uredba komisije, o določitvi podrobnih določil, o izdajanju spričeval subjektom zadolženim za vzdrževanje vozil, ki določa, da se naloge subjektov razširijo na vsa železniška vozila, pred tem so bili zajeti le tovorni vagoni. Agencija EU za železnice, ki je v letu 2019 izvedla nadzor nad delom javne agencije za železniški promet Republike Slovenije, je predlagala nekaj manjših izboljšav z namenom natančnejše določitve postopkov in evidenc, ki pa jih je potrebno opredeliti v Zakonu o varnosti v železniškem prometu. Predvsem gre tu za vsebino in vodenje registra centrov usposabljanja, preverjanja in ocenjevalcev, kar je direktno povezano z usposabljanjem strojevodij. Pomembna dopolnitev zakona se nanaša na možnost umestitve neželezniških infrastrukturnih objektov, pri čemer gre v glavnem za kolesarske steze, servisne ceste in dostopne poti v pregovni pas. Gre za izjemoma dopusten poseg na mestih, kjer drugačna umestitev v prostor ni možna zaradi geografskih in drugih ovir v prostoru, pri čemer pa morajo biti zagotovljeni vsi pogoji za varno odvijanje tako železniškega, kot cestnega prometa. Nenazadnje pa predlog sprememb zajema še nekaj redakcijskih popravkov, pri čemer gre za poenotenje izrazov z Zakonom o inšpekcijskem nadzoru. Spoštovani, na podlagi prve in tretje alineje prvega odstavka 142. člena Poslovnika Državnega zbora, je predlagan sprejem zakona po skrajšanem postopku, saj gre za manj zahtevne spremembe in dopolnitve obstoječega Zakona o varnosti v železniškem prometu.</p>
               <p>Hvala za pozornost.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi spoštovani državni sekretar. Želi besedo predstavnica Zakonodajno-pravne službe, gospa Helena Rus? Izvolite.</p>
            </sp>
            <sp who="RusHelena">
               <speaker>HELENA RUS:</speaker>
               <p>Hvala za besedo.</p>
               <p>Naša služba je na predlog zakona podala pismo mnenje, ki pa ga ne bi povzemala, glede na to, da amandmaji koalicijskih poslanskih skupin upoštevajo naše pripombe.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam.</p>
               <p>Želi predstavnik Komisije Državnega sveta za lokalno samoupravo in regionalni razvoj besedo? Izvolite.</p>
            </sp>
            <sp who="RežunBojan">
               <speaker>BOJAN REŽUN:</speaker>
               <p>Hvala lepa, predsedujoči. Spoštovane poslanke, poslanci, gostje.</p>
               <p>Komisija Državnega sveta za lokalno samoupravo in regionalni razvoj podpira predlog zakona in z vidika razvojnih priložnosti občin še posebej pozdravlja možnost gradnje neželezniške infrastrukture, ob progovnem pasu, s čimer se omogoča hitrejša prenova prometne infrastrukture v smeri širitve infrastrukture, za kolesarjenje in hojo s ciljem krepitve trajnostne mobilnosti.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam.</p>
               <p>Prehajamo na razpravo in glasovanje o posameznih členih in vloženih amandmajih v okviru druge obravnave predloga zakona, ki jo bom vodil na podlagi vloženih amandmajev koalicijskih poslanskih skupin z dne, 3. marca 2021. Odboru najprej predlagam, da po opravljeni razpravi in posameznih členih najprej glasujemo o amandmajih in nato v skladu s tretjo alinejo prvega odstavka 128. člena Poslovnika Državnega zbora o vseh členih predloga skupaj. Ali kdo temu nasprotuje? Ugotavljam, da ne. razpravo dajem od 1. do. 12. člena, h katerim ni bil vložen amandma. Želi kdo razpravljati? Ugotavljam, da ne. Zaključujem razpravo.</p>
               <p>V razpravo dajem 13. Člen in vložen amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 14. Člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo.</p>
               <p>V razpravo dajem 15. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem od 16. do 20. člena, h katerim ni bil vložen amandma. Želi kdo razpravljati? Ugotavljam, da ne. Zaključujem razpravo.</p>
               <p>V razpravo dajem 21. člen in vložen amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 22. člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo.</p>
               <p>V razpravo dajem 23. člen in vložen amandma koalicijskih poslanskih skupin k temu člen? Ugotavljam, da ne. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 24. člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo.</p>
               <p>V razpravo dajem 25. člen in vložen amandma koalicijskih poslanskih skupin. Želi kdo razpravljat? Ugotavljam, da ne. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem še zadnji 26. člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo.</p>
               <p>S tem zaključujem razpravo o členih in glasovanje o amandmajih. V skladu s prej sprejeto odločitvijo prehajamo še glasovanje o vseh členih zakona skupaj. Želi kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo predloga zakona o spremembah in dopolnitvah Zakona o varnosti v železniškem prometu na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora. Prosim, da v skladu z drugim odstavkom 42. člena določimo poročevalca, ki bo predstavil poročilo na seji Državnega zbora. Predlagam, da sem to sam, kot predsednik. Ugotavljam, da ni nasprotovanja. S tem zaključujem 1. točko dnevnega reda. Državnemu sekretarju se zahvaljujem za sodelovanje.</p>
               <p>Prehajamo na <title>2. TOČKO DNEVNEGA REDA – OBRAVNAVA PREDLOGA ZAKONA O SPREMEMBAH IN DOPOLNITVAH ZAKONA O VODAH</title>, ki ga je 22. januarja 2021 Državnemu zboru v obravnavo po skrajšanem postopku posredovala vlada.</p>
               <p>Kolegij predsednika Državnega zbora je 93. seji, 3. februarja 2021 sklenil, da se predlog zakona obravnava po skrajšanem postopku. Za obravnavo je bilo posredovano naslednje gradivo. Predlog zakona z dne, 22. januarja 2021, mnenja Zakonodajno-pravne službe z dne, 23. februarja 2021, mnenje Komisije Državnega sveta za lokalno samoupravo in regionalni razvoj z dne, 1. marca 2021, pobudi EKO GROGA, Društvo za sonaravni razvoj in predlog zakona z dne, 8. marca in 9. marca 2021 ter poziv gospodarske zbornice Slovenije z dne, 9. marca 2021. Po poslovniškem roku so bili vloženi amandmaji poslanskih skupin SMC, SDS in Nova Slovenija k 2., 3., 4., 5. in 7. členu ter spremembi amandmaja k 2. členu. Poslanske skupine Levice k 3. členu in predlog Poslanske skupine Levice za amandma odbora k 4. členu. Prejeli smo tudi predlog amandmaja z dne, 9. marca 2021. Vsa navedena gradiva so objavljena na spletni strani Državnega zbora.</p>
               <p>Na sejo so bili k obravnavi te točke povabljeni, Ministrstvo za okolje in prostor, se opravičujem, Komisija Državnega sveta za lokalno samoupravo in regionalni razvoj, Agencija Republike Slovenije za okolje, Skupnost občine Slovenije, Združenje občin Slovenije, Združenje mestnih občin Slovenije in Zakonodajno-pravna služba. Naknadno so bili danes, 9. marca 2021 na predlog Poslanske skupine LMŠ povabljeni še EKO KROG, civilna iniciativa danes, ter eko Anhovo in Dolina Soča.</p>
               <p>Prehajamo na drugo obravnavo predlog zakona v katerem bomo na podlagi 126. Člena Poslovnika opravili razpravo in glasovanje o posameznih amandmajih k posameznim členih in o členih predloga zakona. Besedo dajem predstavniku predlagatelja, Ministrstvu za okolje in prostor, mag. Andreju Vizjaku. Izvolite.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Ja, torej spoštovani predsednik, spoštovani poslanci, spoštovani gostje, vabljeni na to sejo, predstavnik Državnega sveta, lepo pozdravljeni. Pred vami je novela Zakona o vodah, enega zelo kompleksnih in obsežnih zakonov, ki je bil sprejet že leta 2002 in v času do zdaj je nastalo kar nekaj razlogov za to, da se določene rešitve izboljšajo, popravijo, nadgradijo in zato smo v okviru novele, ki ga je pripravilo Ministrstvo za okolje in prostor pravzaprav predlagali dve bistveni vsebinski spremembi. Prva pomembna bistvena vsebinska sprememba je možnost posegati v prostor, tudi pri obalnem in vodnem zemljišču, če gre za objekte v javni rabi po Zakonu o graditvi objektov. Namreč velikokrat se je pojavila pobuda iz lokalnega okolja, da so želeli ob jezeru, reki narediti čolnarno, želeli so narediti kakšen drug objekt v javni rabi, nenazadnje tudi kakšen objekt za postrežbo gostov in glede na veljavni zakon je bilo to pravzaprav praktično nemogoče, pa ni šlo za noben sporen poseg v prostor iz naslova upravljanja z vodami ali povečevanja poplavne, erozijske ogroženosti ali vzdrževanja vode ali da bi kakorkoli s tem poslabševali stanje voda. Skratka, šlo je za ambicijo, da bi ob vodi, ljudje smo radi ob vodi, naredili kaj, kar je dobro za javno rabo. Tu je prihajalo do problemov in potem so in smo obhajali to na način, da smo zoževal priobalni pas, kar je počela vlada s svojimi odločitvami na način, da je uvajala izjemo od 15 metrov širokega priobalnega pasa, ki velja po Zakonu o vodah za vode prvega reda in na način se je tu pa tam kakšna izjema naredila. Zdaj pa seveda mi s to prvo rešitvijo omogočamo tudi poseganje v prostor pri obalnemu in vodnemu zemljišču, seveda pod določenimi pogoji, ki pa so seveda strokovne narave in so povezani s tem, da se seveda, da gre za posege, ki omogočajo izvajanje javne službe, ne poslabšujejo stanja voda, ne povečujejo poplavne ali erozijske nevarnosti ali ogroženosti niso v nasprotji s cilji upravljanja z vodami in tudi ne omejujejo obstoječe posebne rabe vode in tudi da ne gre za poseg v nasprotju s pogoji in omejitvami za izvajanje dejavnosti in posegov v prostor na območjih, ogroženih zaradi poplav in z njimi povezani erozijske celinske vode in morja. Skratka, če ne obstajajo ti vsebinski razlogi, je poseg v prostor mogoč, tako na priobalnem in vodnem zemljišču. O tem izda mnenje direkcija za vode, ki je strokovna inštitucija, ki pravzaprav upravlja z vodami in pod temi pogoji je torej ta poseg možen. Nam se je ta poseg zdel racionalno mogoča občinam in tudi širše razvojne projekte.</p>
               <p>Pred vami je novela Zakona o vodah, enega zelo kompleksnih in obsežnih zakonov, ki je bil sprejet že leta 2002 in v času do zdaj je nastalo kar nekaj razlogov za to, da se določene rešitve izboljšajo, popravijo, nadgradijo in zato smo v okviru novele, ki ga je pripravilo Ministrstvo za okolje in prostor pravzaprav predlagali dve bistveni vsebinski spremembi. Prva pomembna bistvena vsebinska sprememba je možnost posegati v prostor, tudi pri obalnem in vodnem zemljišču, če gre za objekte v javni rabi po Zakonu o graditvi objektov. Namreč velikokrat se je pojavila pobuda iz lokalnega okolja, da so želeli ob jezeru, reki narediti čolnarno, želeli so narediti kakšen drug objekt v javni rabi, nenazadnje tudi kakšen objekt za postrežbo gostov in glede na veljavni zakon je bilo to pravzaprav praktično nemogoče, pa ni šlo za noben sporen poseg v prostor iz naslova upravljanja z vodami ali povečevanja poplavne, erozijske ogroženosti ali vzdrževanja vode ali da bi kakorkoli s tem poslabševali stanje voda. Skratka, šlo je za ambicijo, da bi ob vodi, ljudje smo radi ob vodi, naredili kaj, kar je dobro za javno rabo. Tu je prihajalo do problemov in potem so in smo obhajali to na način, da smo zoževal priobalni pas, kar je počela vlada s svojimi odločitvami na način, da je uvajala izjemo od 15 metrov širokega priobalnega pasa, ki velja po Zakonu o vodah za vode prvega reda in na način se je tu pa tam kakšna izjema naredila. Zdaj pa seveda mi s to prvo rešitvijo omogočamo tudi poseganje v prostor pri obalnemu in vodnemu zemljišču, seveda pod določenimi pogoji, ki pa so seveda strokovne narave in so povezani s tem, da se seveda, da gre za posege, ki omogočajo izvajanje javne službe, ne poslabšujejo stanja voda, ne povečujejo poplavne ali erozijske nevarnosti ali ogroženosti niso v nasprotji s cilji upravljanja z vodami in tudi ne omejujejo obstoječe posebne rabe vode in tudi da ne gre za poseg v nasprotju s pogoji in omejitvami za izvajanje dejavnosti in posegov v prostor na območjih, ogroženih zaradi poplav in z njimi povezani erozijske celinske vode in morja. Skratka, če ne obstajajo ti vsebinski razlogi, je poseg v prostor mogoč, tako na priobalnem in vodnem zemljišču. O tem izda mnenje direkcija za vode, ki je strokovna inštitucija, ki pravzaprav upravlja z vodami in pod temi pogoji je torej ta poseg možen. Nam se je ta poseg zdel racionalno mogoča občinam in tudi širše razvojne projekte.</p>
               <p>Velikokrat je seveda tudi interes po tem, da se ob vodotokih naredijo kolesarske poti, pešpoti z raznimi drugimi spremljajočimi objekti in to je sedaj skladno s tem popravljenim členom možno. Bila je tudi ena pobuda o revitalizaciji nekaterih kolišč. Tipično primer je eno kolišče Bobri, v Prekmurju oziroma v tistem jugovzhodnem oziroma severovzhodnem delu Slovenije, kjer na tak način tudi to omogočamo. Drugi pomemben vsebinski sklop, ki smo ga uskladili skozi ta predlog novele Zakona o vodah pa je, da se za financiranje gospodarske javne službe, upravljanja z vodami lahko namenijo tudi sredstva, namenska sredstva sklada za vode. Namreč v mandatu te vlade smo pomembno povečali obseg sredstev za vzdrževanje vodotokov, v tem smislu, da jih čistimo, da ostale sanacijske posege izvajamo v smislu preprečevanja poplav in vseh ostalih neljubih dogodkov, zato smo kar podvojili sredstva in v ta namen želimo poleg integralnih sredstev državnega proračuna zagotavljati tudi sredstva iz sklada za vode, kjer se namensko zbirajo sredstva namenjena raznim vodarskim ureditvam. Tak predlog z nekaterimi še drugimi malo manj pomembnimi dodatki je šel v javno obravnavo in kasneje v medresorsko usklajevanje, moram pa podčrtati, da je v fazi medresorskega usklajevanja prišla pobuda s strani gospodarstva oziroma tudi s strani Ministrstva za gospodarstvo in tehnološki razvoj, ki je predlagalo še eno spremembo, ki je seveda povezana z 69. členom Zakona o vodah, to pa gre za možnost gradnje objektov, ki so namenjeni proizvodnji in v katerih so vključene nevarne snovi, za katere je v skladu s predpisi s področja varstva okolja potrebno pridobiti okoljevarstveno soglasje ter objekte in naprave za odlaganje odpadkov, da je možno tudi te naprave namenjene proizvodnji umestiti na vodovarstvena območja pod pogojem, pod dvema pogojema.</p>
               <p>Prvi pogoj je ta, da to opredeli uredba o vodovarstvenih območjih in drugi pogoj je, da to ne škodi zdravju ljudi. Zdaj jaz sem poslušal včeraj odzive nekaterih civilno družbenih oziroma nevladnih organizacij, ki so pravzaprav napadale to rešitev z povsem za lase privlečenimi argumenti. Gre za možnost proizvodnje na vodovarstvenem območju. Veste, da imamo več razredov vodovarstvenih območij, imamo tudi tretji razred in imamo tudi proizvodne dejavnosti, ki so iz naslova varstva okolja, pa uporabljajo nevarne snovi, razmeroma neproblematična. Na primer. Kovinska galanterija, proizvodnja ograje ali kakršnihkoli drugih kovinskih izdelkov, ki jih uporablja bodisi nevarne snovi pri varjenju ali pri površinski zaščiti v neznatnih količinah. Vse to je prepovedano apriorji graditi na vodovarstvenem območju, čeprav gre za vodovarstveno območje tretjega reda. Glejte, če bi bili dosledni varuhi, te kvazi varuhi okolja, jih sprašujem zakaj je pa dovoljeno storitvene dejavnosti imeti brez teh omejitev na vodovarstvenih območjih. Vse. Zakaj je torej bolj nevarno imeti eno kovinsko predelavo, ki uporablja ne vem dve kile barve na leto, kot pa en bencinski servis sredi Ljubljane, ki je na vodovarstvenem območju ali lakirnico, ali kemično čistilnico ali podobne storitvene ali recimo avto odpad. En je gorel nedavno tu pri Ljubljani, ampak to ni problem po tem Zakonu o vodah in tudi ni tangirano s tem amandmajem, mi samo želimo, da tudi v smislu razvoja gospodarstva, da se določene proizvodne dejavnosti lahko odvijajo, če so izpolnjeni res vsebinski pogoji, da je pridobljeno okoljevarstveno soglasje, da ne ogroža to zdravje ljudi in da je to opredeljeno v vodovarstveni uredbi. To se pravi nič koliko varovalk iz katerih se analizira in tudi ugotovi konkretno za katero vodovarstveno območje gre, kakšna je ta angeologija, kakšna je tehnologija tega konkretnega proizvodnega obrata, kakšne so nevarnosti in kakšni so ukrepi za preprečevanje teh nevarnosti. In samo če je kljukica vsemu temu in ni ogroženo zdravje je možno.</p>
               <p>Na primer, če sem zelo plastičen tudi, ko vidim poslanca iz Krškega vem, da je cel <stage>/ nerazumljivo/</stage> oziroma tam poslovna cona na vodovarstvenem območju. Tam ne bi bilo moglo po novem biti nobene proizvodne dejavnosti, ki uporablja nevarne snovi. Nobene. Nobene v Ljubljani. Kako bi, če bi zdaj govorim, da s tem izgrajujemo varstvo okolje, glejte na vodovarstvenem območju je bila postavlja tovarna Rog, postavljena je bila tovarna Litostroj, postavljena je bila tovarna Lek, proizvodnja zdravil. Vse te tovarne uporabljajo, so uporabljale, katere še živijo, nevarne snovi na vodovarstvenem območju. Tako, da še enkrat jaz mislim, da so ti očitki o tem, da s temi ukrepi razgrajujemo ali kakorkoli posegamo v zdravo pitno vodo povsem neutemeljeni, so pravzaprav pavšalni, kajti od projekta do projekta se bo presojali za vsak konkreten primer ali gre pri tem za kakršnekoli nevarnosti in kakšni so zaščitni ukrepi za obvladovanje le teh. Torej še enkrat. Ta člen ni bil v javni obravnavi zaradi tega, ker ga je v medresorskem usklajevanju predlagalo ministrstvo pristojno za gospodarstvo, tudi zaradi tega zakona smo imeli nekaj zadreg v preteklosti z določenimi specialnimi zakoni, kot je Leks Magna, kjer se je šlo za veliko tujo investicijo in je bilo pravzaprav potrebno to zaobiti s specialnim zakonom v prejšnjih levih vladah in nam se je zdelo na mestu, da takšne proizvodnje objekte, ki se želijo umestiti v Sloveniji na teh vodovarstvenih območjih, presojamo od primera do primera, z zelo jasnimi strokovnimi argumenti za in proti in šele pod pogojem, da so vsi ukrepi učinkoviti in da objekt ne škoduje zdravju ljudi je tak poseg možen in ni več apriori povedan. Še enkrat pa naj povem, da so bili vsi ti posegi možni za celo paleto storitvenih dejavnosti, ki so po moji oceni bistveno bolj lahko problematični iz naslova varstva okolja. Spoštovani poslanci, zdaj vlada oziroma ne vlada, koalicijski poslanci so predlagali določene amandmaje, ki sledijo pripombam Zakonodajno-pravne službe, tudi službe vlade za zakonodajo in tudi koalicijskim usklajevanjem in zato predlagam, da koalicijske amandmaje tudi podprete.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala spoštovani minister za vašo obrazložitev.</p>
               <p>Želi besedo predstavnica Zakonodajno-pravne službe mag. Sonja Bien Karlovšek? Izvolite.</p>
            </sp>
            <sp who="BienKarlovšekSonja">
               <speaker>MAG. SONJA BIEN KARLOVŠEK:</speaker>
               <p>Hvala za besedo.</p>
               <p>Zakonodajno-pravna služba je predlog zakona preučila z vidika svojih pristojnosti, torej z vidika njegove skladnosti z Ustavo, pravnim sistemom in zakonodajno tehničnega vidika. Podala je pripombe 3., 4. 5. in 7. členu predloga zakona. K predlogu zakona so sedaj vloženi amandmaji koalicijskih poslanskih skupin in sicer k 2., 3., 4., 5. Ii 7. členu. Z amandmaji so nekatere pripombe iz pisnega mnenja v celoti odpravljene in sicer k 5. členu, s katerim je določeno za katere stroške delovanja pravnih oseb javnega prava, ki jih je ustanovila Republika Slovenija in ki opravljajo strokovne in razvojne naloge za izvajanja Zakona o vodah, se bodo uporabljale sredstva sklada z vode, pri čemer z amandmajem ta vrsta porabe ne bo vezana le na inštitut za vode, kot je bilo predvideno v predlogu zakona, prav tako je z amandmajem odpravljena pripomba k 7. členu, tako da je določen 15-dnevni vakacijski rok. S spremenjenim amandmajem k 2. členu, ki spreminja 37. člen Zakona o vodah in amandmajem k 3. členu, ki črta nov 37.a člen Zakona o vodah, so ponovno, kot je določeno že v veljavnem 37. členu Zakona o vodah, v enem členu urejeni posegi na vodno in priobalno zemljišče. Pri tem pa je v prvem odstavku glede na veljavni člen dodan nov poseg v prostor in sicer v tretji točki prvega odstavka s tem, ko bo dovoljena gradnja objektov v javni rabi po zakonu, ki ureja graditev objektov, torej v veljavnem gradbenem zakonu. Poleg tega so v drugem in tretjem odstavku dodani pogoji za izdajo vodnega soglasja, ki so po vsebini enaki veljavnemu šestemu in sedmemu odstavku 14. člena Zakona o vodah in ki se po veljavnem zakonu nanašajo na pogoje za zožanje zunanje meje priobalnega zemljišča. Ti so s 1. členom predloga zakona črtani, po vsebini pa so preneseni pogoji, ki morajo biti izpolnjeni za posege na vodnem in priobalnem zemljišču v postopku pridobivanja vodnega soglasja.</p>
               <p>Pri tem še zmeraj ostaja relevantna naša pripomba, da se zastavlja vprašanje, kakšno je vsebinsko razmerje med pogojem iz 6. točke drugega odstavka in tretjim odstavkom, torej kako se bo določila meja med posegom, ki je v nasprotju s cilji upravljanja z vodami in posegom, ki ni v nasprotju s cilji, vendar so zaradi njega potrebni ukrepi za izravnavo vplivov na doseganje ciljev upravljanja voda. Vložen je tudi amandma k 4. členu predloga zakona. V pisnem mnenju je ZPS opozorila, da je predlagana ureditev, ki načelno prepoved gradnje objekta in naprave, ki je namenjena proizvodnji v katero so vključene nevarne snovi ter objekte in naprave za odlaganje odpadkov dopolnjuje z izjemo, ki bi bila brez vsebinskih kriterijev določena v aktu vlade, sporna z vidika načela zakonitosti delovanja uprave. V zakonu bi bilo treba določiti vsebinski okvir, ki bi jasno in določno zamejil uporabo te izjeme, tako da bi bilo že iz zakona razvidno v katerih primerih oziroma pod katerimi pogoji, katerih okoliščinah bo odstop od načelne prepovedi z drugega odstavka 69. člena zakona omogočen in s tem zakonit. Poleg tega je treba upoštevati, da gre za akt, s katerim je določeno vodovarstveno območje. Z amandmajem je dodan samo en vsebinski pogoj in sicer v negativni obliki, če to nima bistvenega vpliva na zdravstveno ustreznost voda. Pri tem je po oceni ZPS treba upoštevati, da je vodovarstveno območje v skladu s prvim odstavkom 74. člena zakona določena ravno zato, da se zavaruje vodno telo, ki se uporablja za odvzem ali je namenjeno za javno oskrbo s pitno vodo, pred onesnaževanjem ali drugimi vrstami obremenjevanja, ki bi lahko vplivalo na zdravstveno ustreznost voda ali na njeno količino. Glede na to mora zakonodajalec oceniti ali je dodan vsebinski pogoj, da to ne vpliva bistveno na zdravstveno ustreznost voda, predstavlja zadosten vsebinski pogoj, ki bo zadostil načelu legalitete in tudi ali bo predlagana ureditev in s tem dodanim pogojem lahko predstavljala ustavno dopusten poseg v pravico do pitne vode, ki je zagotovljena v 72.a členu Ustave.</p>
               <p>Pri tem je treba opozoriti, da je poseg v pravico dopusten, če sledi ustavno dopustnemu cilju, če je nujen, primeren in sorazmeren v ožjem smislu. Zaradi tega ZPS ocenjuje, da bi bilo treba predlagan amandma dodatno obrazložiti tudi s tega vidika. Pri tem je treba zlasti upoštevati tretji odstavek 70.a člena Ustave, po katerem vodni viri služijo prednostno in trajnostno oskrbi prebivalstva s pitno vodo in z vodo za oskrbo gospodinjstev. Ta pravica ustvarja za državo obveznost, da z aktivnimi ukrepi zagotavlja uresničevanje te pravice in da z aktivnim ravnanjem prepreči posege, ki bi lahko ogrozili jedro te pravice. Eden od takšnih posegov, ki bi lahko ogrozil jedro te pravice je tudi onesnaženje vodnega vira. Takšen poseg je država dolžna preprečiti, da učinkovito zavaruje pravico do pitne vode.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam.</p>
               <p>Želi predstavnik Komisije Državnega sveta za lokalno samoupravo in regionalni razvoj, državni svetnik Bojan Režun besedo? Izvolite.</p>
            </sp>
            <sp who="RežunBojan">
               <speaker>BOJAN REŽUN:</speaker>
               <p>Hvala lepa predsedujoči.</p>
               <p>Komisija Državnega sveta za lokalno samoupravo in regionalni razvoj podpira predlog zakona. Komisija pozdravlja predlagano odpravo birokratskih ovir v postopku obravnave predlogov za zožitev zunanje meje priobalnega pasu. Glede na večletno nezadostno financiranje, vzdrževanja vodotokov tudi podpira predlagano možnost financiranja izvajanja javnih gospodarskih služb, urejanja voda iz sklada za vode. Seveda pod zakonsko opredeljenimi pogoji. V okviru razprave so člani komisije izpostavili številna vprašanja na katera so dobili ustrezna pojasnila direktorja direkcije za vode in so podrobneje predstavljena v mnenju komisije. Med drugim smo v zvezi s predlaganim črtanjem šestega in sedmega odstavka 14. Člena Zakona o vodah in posledično ukinjanje možnosti ožanja priobalnih zemljišč, celinskih voda izrazili bojazen, da lahko ta rešitev na posameznih prostorsko omejenih območjih predstavlja veliko omejitev nadaljnjega razvoja naselij in infrastrukture, saj so obstoječa naselja grajena tik ob sotočjih in rekah. Pojasnjeno nam je bilo, da bo postopek s predlaganim novim členom v obravnavi predlogov za zožitev zunanje meje priobalnega pasu poenostavljen in skrajšan, pri tem pa se kriterij za tovrstne posege ne spreminja. Zanimalo nas je tudi, če razmišlja, da bi se del finančnih sredstev iz naslova koncesij ponovno namenil lokalni ravni. Dobili smo pojasnilo, da se trenutno ob morebitnem prenosu sredstev sklada za vode na občine ne razmišlja, da pa bi se lahko to vprašanje odprlo v primeru morebitnega ustanavljanja pokrajin.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi za vašo predstavitev.</p>
               <p>Želi besedo še kdo od ostalih vabljenih? Prosim, da se predstavite za magnetogram iz imenom, priimkom in institucije iz katere prihajate. Želi? Izvolite.</p>
            </sp>
            <sp who="StegelMiha">
               <speaker>MIHA STEGEL:</speaker>
               <p>Pozdravljeni. Miha Stegel iz civilne iniciative danes iz Kanala ob Soči, se opravičujem za rahlo zamudo, je bilo malo logistično težko speljati.</p>
               <p>Glede predlaganih sprememb Zakona o vodah menim, da je dana bila ključna sprememba. Namreč naprave oziroma obrati, ki imajo proizvodnjo z nevarnimi snovmi, so po današnji zakonodaji, današnji veljavni zakonodaji preprosto prepovedan. V našem območju vsekakor imamo veliko problemov, ampak ti problemi so po celi Sloveniji, iz česar je bilo razbrati tudi v včerajšnji objavi Ministrstva za okolje in prostor. Pitna voda in zaščita vodnih virov je ključna. Slovenija je namreč zelo lepa dežela, predvsem pa je to naš kraj bivanja. Tako, kakor je Slovenija kot nek dragocen porcelan, s katerim ne gremo zabijati žebljev, pa čeprav je to prvi predmet pri roki. Ne moremo početi česarkoli kar bi si kapital želel, pa četudi je to za kapital najlažje. Namreč dodajati izjeme oziroma omogočiti izjeme, ki se urejajo v podzakonskem aktu, pravzaprav pomeni veliko, veliko sprememb. Zato menimo, da je nujno potrebno, da se te spremembe ne vnese v zakon, saj je potrebno pitne vire, s katerimi imamo v Sloveniji že tako ali tako velike težave, zavarovati. Možnost nesreče z nevarnimi snovmi je preprosto nemogoče preprečiti, če se te nevarne snovi nahajajo na vodovarstvenem območju. Bom podal samo en lep primer. Ko se je šlo ali je potrebna ponovna presoja vplivov na okolje v primeru Ethernet. V sklepu ARSO je bilo jasno zapisano tudi njihova izjava podjetja, da predstavljene spremembe ne predstavljajo večjega oziroma nobenega rizika za zdravje ljudi. Da ne more priti do onesnaženja, kot se je zgodilo le mesec dni kasneje. Glejte, odgovornost pitne vode je na strani države. V Ustavi je v evropski deklaraciji za vodo je pravzaprav v združenih narodih je odgovornost države in tega državnega organa, da deluje državotvorno in omogoča pitno vodo vsem prebivalcev in državljanom Slovenije. To je naloga, ki bitka za pitno vodo pravzaprav teče leta, desetletja. In menimo, da to presega vsa strankarska načela, politična prepričanja ali starih zamer. Menimo, da v bistvu vsak zdrav, razumen človek bo potegnil rdečo črto pri pitni vodi. Razumemo, da so težnja gospodarstva lahko različne, ampak tukaj se je treba zavedati, kdo je tisti, ki v imenu zdravega, zmernega razuma in razmišljanja vseeno potegne rdečo črto nekje. In menimo po naših izkušnjah, da je absolutno nujno, da za te stvari poskrbi država Slovenija in v prvi vrsti tudi zakonodajni organ Državni zbor. Tako, da se res obračam na vse vas poslance, na ta Odbor za infrastrukturo, okolje in prostor, da te spremembe 69. člena in 37. člena ne potrdite oziroma, da se ga zavrne.</p>
               <p>Najlepša hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam za vašo predstavitev.</p>
               <p>Zdaj preden dam besedo naprej cenjenim gostom, zdaj naj uvodoma povem, da gostje predstavijo svoje mnenje, ne prepričujejo poslancev v Državnem zboru kako bodo glasovali, tako da vas prosim, da to upoštevati. Še kdo želi besedo? Ugotavljam, da ne. Prehajamo na razpravo in glasovanje o posameznih členih predloga zakona. Ker ima predlog zakona samo sedem členom, odboru predlagam, da bi se razprava o vseh členih predloga zakona združi, v skladu 128. členom Poslovnika. Po opravljeni razpravi o členih bi najprej opravili glasovanje o amandmajih, nato pa bi glasovali še o vseh členih predloga zakona skupaj. Ali kdo temu nasprotuje? Ugotavljam, da ne. V razpravo torej dajem vse člene predloga zakona in vse vložene amandmaje. Želi kdo razpravljati? Prvi je k razpravi prijavljen kolega Edvard Paulič, za njim se pripravi kolega Željko Cigler.</p>
            </sp>
            <sp who="PauličEdvard">
               <speaker>EDVARD PAULIČ (PS LMŠ):</speaker>
               <p>Ja, hvala lepa, predsednik za besedo.</p>
               <p>Zdaj jaz se bom uvodoma kar navezal na predstavitev ministra, ko je omenil, da gre za kompleksen zakon in pa da sta pred nami dve bistveni spremembi tega zakona in sicer omenil je tudi česa se te spremembi, ki sta bistveni dotikajo, tako da je na tem mestu upravičeno vprašanje zakaj je šel ta zakon v obravnavo po skrajšanem postopku in pa seveda zakaj je bilo v prvotnem predlogu zakona predvideno, da stopi v veljavo en dan po objavi v Uradnem listu. Slovenija je ena redkih držav, ki se lahko pohvali s tem, da ima pravico do pitne vode zapisano v Ustavi. In to ne pomeni samo tega, da ima vsakdo pravico do pitne vode, pomeni tudi to, da mora ta pravica uživati posebno skrb s strani države. Država je dolžna z vodnimi viri upravljati z zavedanjem, da vodni viri prednostno predstavljajo trajnostno oskrbo prebivalstva s pitno vodo, torej ta skrb mora biti pred vsemi ostalimi interesi, tudi pred gospodarskimi. Se pa bojim, da če bomo oziroma boste sprejemali takšne zakone, kot je današnji, bo pravica do pitne vode samo mrtva črka na papirju. Če se najprej ustavim pri samem postopku, to sem že na začetku tudi nekaj omenil. Predlagan je bil skrajšan postopek. Ta skrajšan postopek je v skladu s Poslovnikom Državnega zbora, predviden za spremembe zakonov, ki so manj zahtevne. Ampak pomembnosti teh sprememb ne gre enačiti s številom členov, ki se spreminjajo, pač pa je potrebno te spremembe pogledati vsebinsko. In po mojem mnenju, pa tudi sam minister v uvodu je opozoril, da govorimo o bistvenih vsebinskih spremembah. Na problematiko predlaganih sprememb so opozarjali številni strokovnjaki, tudi naravovarstveniki in nobena od teh pripomb praktično ni bila uslišana. Zdaj naj vas spomnim na enega od preteklih PKP zakonov, ko ste zaostrili pogoje za sodelovanje nevladnih organizacij v postopkih izdaje gradbenih dovoljenj. To ste storili v interventni zakonodaji, ki bi morala biti namenjena samo blaženju posledic epidemije in danes greste še korak naprej, spreminjate področno zakonodajo po skrajšanem postopku, mnenja strokovne javnosti ne slišite, vsebino zakona pa bistveno spreminjate. In tisto, kar je pri današnjem predlogu zakona najbolj pomembno je to, da ustvarjate pravno podlago in s tem pogoje za to, da bodo lahko proizvodni obrati, ki uporabljajo nevarne snovi, obratovali na vodovarstvenem območju.</p>
               <p>Pa če razložim zakaj gre. Veljavni zakon o varstvu voda, v 69. členu na vodovarstvenem območju prepoveduje gradnjo naprav, ki so namenjene proizvodnji in za katere so vključene nevarne snovi. Vi ta člen spreminjate na način, da lahko vlada sama z uredbo, se pravi sklicujete se na 74. člen Zakona o vodah, določi izjeme za gradnjo, če to nima bistvenega vpliva na zdravstveno ustreznost voda. In zdaj moje vprašanje, kaj pomeni bistveni vpliv na zdravstveno ustreznost voda in kdo bo o tem presojal. Ta pojem je po mojem zelo nedoločen, zelo arbitraren in se bojim, da si ga bo lahko vsak razlagal po svoje, pri čemer pa vemo, da morajo biti zakoni jasni in določni. Še bolj sporno pa je, o čemer govori tudi Zakonodajno-pravna služba, da bo po predlagani ureditvi, podzakonski akt lahko določal izjeme od zakona, ki bodo po svoji vsebini bistveno odstopale od samega namena in narave tega zakona. Tako je Zakonodajno-pravna služba zapisala, da mora biti uredba tista, ki sledi zakonu in ne obratno. Zakonska ureditev mora biti vnaprej toliko jasna, da je iz samega člena zakona razvidno, v katerih okoliščinah so okoliščine dovoljene. In če ponazorim, zakon bo še vedno prepovedoval gradnjo proizvodnih naprav z nevarnimi snovmi na teh vodovarstvenih območjih, hkrati pa bo lahko vlada po svoji arbitrarni presoji določala posamezna območja za katera ta zakonska omejitev ne bo veljalo. In ne samo, da bodo tako nastala enaka oziroma enakovrstna vodovarstvena območja z različno stopnjo varovanja, s takšno določbo boste vladi dali novo bianco pooblastilo, ki ga bo lahko uporabljala popolnoma nenadzorovano in samovoljno.</p>
               <p>Zdaj kako je z vladnimi uredbami, z njihovo uporabo in pa tudi razlago, lahko vidimo z nedavnega primera gostincev, ko štiri mesece niso vedeli, da lahko strežejo malice podjetjem in ne bom govoril o škodi, ki jo je s tem odnosom vlada povzročila tej panogi. Bi pa rad poudaril, da si takšnega nedoslednega in neodgovornega odnosa nikakor ne moremo in ne smemo privoščiti tudi pri ustavni pravici do pitne vode. Ko gre za pitno vodo, ko gre za zdravje naših državljanov, ne sme biti nobenih škodljivih izjem, nobenih lukenj v zakonodaji in nobenega nerazumljivega tolmačenja vladnih uredb. Zavedati se moramo, da tukaj možnosti za popravljalne ukrepe ni. Ko enkrat strupene odplake pridejo v podtalnico, jih zaužijejo tudi ljudje. Zato se mi zdi danes pomembno, da bi predlagatelj prisluhnil opozorilom, ki jih v en glas argumentirajo strokovnjaki, naravovarstveniki, konec koncev tudi naša poslanska skupina, pa verjamem da bo tudi še katera. Z vidika same zakonitosti, pa bi morali prisluhniti tudi mnenju Zakonodajno-pravne službe, ki opozarja na hierarhijo pravnih aktov, na kršenje načela zakonitosti. V kolikor boste sprejeli to možnost, da vlada sama z uredbami posega v zakon in na ta način spreminja samo naravo in pa namen zakonskega določila, boste kršili enega od temeljnih načel pravne države, načelo zakonitosti pravnih aktov.</p>
               <p>Zdaj, če grem še na drugo bistveno spremembo, ki je bila prej v začetku s strani ministra predstavljena, spreminjate 37. člena zakona, ki govori o tem, kateri posegi so dovoljeni na priobalnih zemljiščih. In sicer dodajate, da bo po novem možno graditi tudi objekte v javni rabi po gradbenem zakonu. Zdaj jaz sem šel pogledati, kaj pomeni definicija javne rabe objektov v gradbenem zakonu in v skladu z 2. členom tega zakona pod to definicijo pašejo tudi hoteli, moteli, gostinski objekti in podobno. In v LMŠ se sprašujemo kakšen je namen te spremembe. Zdaj če malo špekuliram, gre morda za uslugo določenim pravnim in fizičnim osebam, ki bodo po novem lahko v teh priobalnih pasovih gradili turistične, gostinske objekte. Namreč, ko sem šel brati obrazložitev tega predloga zakona, prav zares razloga za to spremembo nisem razbral. Sicer je minister danes na začetku v uvodni predstavitvi poskušal razložiti ta razlog namena, ampak jaz še vedno se bojim, da se bo ta sprememba izkoriščala v takšne in drugačne namene. Zdaj, če počasi zaključim. Glede na obdobje, v katerem živimo, bi morali zaradi epidemije v ospredje postaviti zdravje ljudi, danes pa imam občutek, da v ospredje postavljamo interese kapitala in pa industrije. In zato v Listi Marjana Šarca predlaganih sprememb zakona danes absolutno ne bomo podprli.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala kolega Paulič.</p>
               <p>Preden dam besedo kolegu Željku Ciglerju, je za besedo zaprosil mag. Andrej Vizjak, minister.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Ja, hvala lepa.</p>
               <p>Zdaj jaz moram res še enkrat in se bom vedno oglasil, kadar boste napačno interpretirali namen tega zakona in v tem smislu češ, da se s tem zakonom odpira neka možnost odrekanja pravice slovenskim državljanom po zdravi pitni vodi. Nasprotno. Zakon o vodah in vsaj ukrepi ministrstva sledijo temu ustavnemu načelu, tej zavezi, tudi z nekaterimi konkretnimi projekti in tudi ta zakon se dosledno zavzema za pravico do zdrave, čiste, pitne vode slehernemu državljanu Republike Slovenije za ohranitev neoporečnosti vodnih virov in za pravzaprav še nadgradnjo le tega. Seveda jaz razumem in je tudi legitimno različno gledanje na te predloge. Lahko gledamo na te predloge, češ zelo namerno, da jih je plasiral nek kapital, ki se je povampiril in želi posegati v prostor in naštevamo samo neke skrajne primere, ki lahko potencialno vodijo ob ne vem neštetih nemogočih okoliščinah do katastrofe, lahko pa gledamo na te predloge benevolentno, skozi omogočanje tudi razvoju nekaterih gospodarskih dejavnosti, tudi nekaterih družbenih dejavnosti, ljudi ob vodah, v in pod pogoji, ki jih določa stroka, da ja ne pride do kakršnihkoli možnosti onesnaževanja, kar se pa seveda zgodi skozi mnenje strokovnih inštitucij, ki podajajo seveda na konkretnem projektu, konkretna mnenja. In posploševati negativizem na račun branjena obstoječega, absolutne prepovedi, seveda je možno in to počnete in to bom slišal danes s strani opozicije verjetno še velikokrat. Hkrati pa morate razumeti, da nekatere absurdne prepovedi, ki so res absurdne, enostavno marsikoga bolijo in mu preprečujejo zdravo gospodarsko pobudo. Pa tudi nenazadnje razvoj lokalnega okolja. Zakaj, vas sprašujem je problem, če se v Velenjskem jezeru razvija gostinska, športna, rekreativna dejavnost in vse ostalo, ob priobalnem, pa tudi na vodnem zemljišču. Jaz ne vidim razloga, da bi se tega šli. Zakaj se ne bi podobnega šli tudi ob drugih jezerih, ob rekah, kjer je to omogočeno iz strokovnega vidika, pod pogoji, ki sem jih prej naštel, da to ne poslabšuje stanje voda, da to ne vpliva na dodatno poplavno ali erozijsko ogroženost, da je to v skladu z upravljanjem z vodami in omogoča vzdrževanje voda. Glejte in kar se tiče 69. Člena in omejevanja sedaj apriorjev imenovanja gospodarskih dejavnosti je ta samo delna, invalidna, ne omejuje izvajanja storitvenih dejavnosti. Spoštovani predstavnik iz civilne iniciative je pozabil, da je sedaj sproščeno uporabljati nevarne snovi v storitvenih dejavnostih. Vi lahko imate na vodovarstvenem območju avto odpade, lahko imate tudi bencinske servise, lahko imate mešalnice barv, lahko imate avtopralnice, lahko imate kemične čistilnice in lahko imate vse storitvene dejavnosti, ki uporabljajo nevarne snovi, ne rabite niti okoljevarstvenega soglasja za to, kadar ni potrebno.</p>
               <p>Zdaj proizvodnja je pa problem. To se pravi proizvodnja, ko se prej rekel, ena recimo kovinska galanterija, ki uporablja pri varjenju acetilen je pa problem. Tako, da želim vam povedati, da bodimo pravzaprav malo razumski in mi želimo skozi ta predlog postaviti vsebino nad absolutno prepoved in omogočiti izvajanje določene gospodarske dejavnosti, če se zelo jasno dokaže skozi sprejete akte, ki jih mimogrede uredbo vlade, a veste, gre na vladno proceduro, gre v medresorsko usklajevanje, na njo dajo mnenje tudi in strokovnjaki za zdravje iz Nacionalnega inštituta za javno zdravje, ki ga praviloma Ministrstvo za zdravje pooblasti za podajanje mnenj na vladna gradiva. Kar se tiče ostalih proizvodnih dejavnosti je potrebno pridobiti okoljevarstveno soglasje. Ne vem, če je že kdo od vas videl kako to izgleda, kakšno je okoljevarstveno soglasje, da mora imeti poleg analize, kompletnega tehnološkega procesa tudi vse možne vplive in ukrepe za obvladovanje teh vplivov z monitoringom. Tako, da mi želimo in bomo ohranili pravico in bomo ohranili pitno vodo Sloveniji v še boljšem stanju kot je in na to ta zakon nima povsem nobenega vpliva. Ga ima, če ga seveda želite tako interpretirati skozi maksimalno negativističen pogled, češ smo proti vsem, zato ker pač smo opozicija.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala minister.</p>
               <p>Predvidevam, da je bil narobe razumljen kolega Paulič, pa mu dam besedo.</p>
            </sp>
            <sp who="PauličEdvard">
               <speaker>EDVARD PAULIČ (PS LMŠ):</speaker>
               <p>Ja, hvala predsedujoči.</p>
               <p>Zdaj seveda sem bil narobe razumljen. Namreč minister pravi, da opozicija potencira možne dogodke, ki se lahko zgodijo in relativizira vse te stvari. Ampak jaz vam povem, ko bo enkrat prišlo do neke okoljske katastrofe, poprave več ni. Jaz upam, da se tega zavedate. Govorite, da se uredbe sprejemajo v sodelovanju s stroko. Vlada lahko stroko pri uredbah upošteva ali pa ne. To smo lahko videli pri omejevalnih ukrepih zaradi epidemije, ko je stroka predlagala nekaj drugega, kot je vlada sprejela. Tako, da to ni garancija za to, da vlada ne bo sprejela nekaterih uredb mimo mnenja stroke. Ampak niste me pa razumel, čisto konkretno sem izpostavil eno dilemo. Vi spreminjate 69. Člena na način, da vlada določi izjemno za gradnjo proizvodnih obratov z nevarnimi snovmi, če to nima bistvenega vpliva na zdravstveno ustreznost voda. Pa dajte mi povedati, kaj to pomeni nima bistvenega vpliva. Zakon mora biti določen, jasen in to je zame nedoločno. Prosim, razložite mi.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Ja, hvala, kolega Paulič.</p>
               <p>Minister, izvolite.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Ja poglejte. Ta termin, bistven vpliv je uporabljen iz ostale zakonodaje in je zelo jasno opredeljen, saj sicer ne bi bil v veljavi. A veste, vi imate po presoji vplivov na okolje in tudi na naravo, oceno ima nebistven vpliv, ima bistven vpliv in so potrebni izravnalni ukrepi in tako naprej. To je lestvica ocenjevanja vplivov na okolje, ki je danes v uporabi in velja že in je to tudi skladno s habitatno direktivo. Tako, da to je povsem jasno in ne vem, vi seveda iščete in vidite v vsaki stvari neko možnost dodatne diskrecije, ampak tukaj je ni in stroka presodi, kaj je bistveno in kaj ni bistveno. In to že velja danes v slovenskem pravnem redu nekaj desetletij.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Preden nadaljujemo z razpravo, naj vas obvestim, da se nam je pridružil naš član kolega Gregor Perič, ki ga je do zdaj nadomeščala Mojca Žnidarič, in ga lepo pozdravljam.</p>
               <p>Nadaljujemo pa z razpravo kolega Željka Ciglerja. Pripravi se mag. Dejan Židan.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Predsedujoči, hvala za besedo. Spoštovani gospod minister, kolegice in kolegi.</p>
               <p>Pravilno je gospod Vizjak povedal, da gre za zelo kompleksen, pomemben zakon, ki govori o zaščiti redke dobrine, to je pitne vode, za ljudi v naši državi. In ta ima absolutno prednost v zaščiti, ki jo mora država pač zagotavljati. Tudi pred pravico do svobodne gospodarske pobude, če ta predstavlja ogrožanje pitne vode.</p>
               <p>In tu moramo biti konkretni. V našem odboru smo, ko je prej kolega govoril iz, lahko rečem kolega, ker smo v isti razpravi, iz Anhovega, tu smo veliko govorili o življenju in smrti v tem področju Slovenije, ki je močno onesnaženo, vodi, zraku, zemlji. In poglejte, primer Anhovega je situacija, praksa, ki bi jo predlagana sprememba 69. člena Zakona o vodah tudi zakonsko omogočila in nam skozi nesreče, številne nepravilnosti in pojave neustreznosti vode upravičeno tudi poraja strah, da se podobne prakse v primeru, če bi se sprejela zdaj ta predlagana zakonodaja, lahko izvršijo in razširijo na druga področja. Pri tem, da bi rad opozoril, da ko smo leta 2017 obravnavali na tem Državnem zboru posledice požara v Kemisu, je ta Državni zbor sprejel mnenje, stališče je bilo to, kako je mogoče, da je podjetje Kemis d.o.o., ki opravlja dejavnost, ki lahko povzroči onesnaženje okolja večjega obsega, nevarnost za ljudi, za zdravje ljudi, pridobilo vsa soglasja ob umeščanju objekta v prostor in tudi ustrezno okoljevarstveno dovoljenje za gradnjo in obratovanje podjetja v bližini stanovanjskega naselja, zavarovanega območja Natura 2000, le nekaj metrov stran <stage>/ nerazumljivo/</stage>, v kateri je tudi več zaščitenih vrst evropskega, rib iz evropskega rečnega seznama. In nenazadnje, poglejte, ko se je zgodila nesreča, tudi tukaj govorimo o vodah, ko se je zgodila nesreča zaradi neustrezno pač vzdrževane železniške proge v Hotavljah, je takrat Milan Krek, predstojnik Nacionalnega inštituta za javno zdravje Koper, povedal, da verjetno ne bo nič več tako kot je bilo in lastnike vodnjakov na tem področju opozoril, da voda, če bi zavohali v njej kerozin, ni več primerna za uporabo, namreč voda onesnažena s kerozinom ni več uporabna.</p>
               <p>In to so te stvari, o katerih govorimo, da jih je treba pravilno postaviti in zaščititi pač pravico do zdrave pitne vode v tej državi in v tem smeri urejati zakonodajo - tudi Zakon o vodah, ki ga danes, njegove spremembe, obravnavamo. Ker glejte, jaz se zelo strinjam tudi z izjavo, ki jo je naš sedanji minister za zunanje zadeve dr. Anže Logar, ki je član vladajoče stranke SDS, dal na 28. izredni seji Državnega zbora, kjer sm obravnavali tudi zadevo vezano na kanal C-0, ko je rekel: »v razvitem svetu, pa tudi ne, tudi tam, kjer velja zdrava kmečka pamet, velja, da odplak ne spelješ nad zbirališče svoje pitne vode oziroma nad kanalizacije, da kanalizacije ne hraniš nad svojim vodnjakom«. To so konkretno te zadeve.</p>
               <p>Zdaj pa kar se tiče zakona bi pa tole povedal. Minister je prej jasno predstavil štiri točke, kjer se notri spreminjajo stvari; jaz bi se dotaknil tukaj dveh.</p>
               <p>In prvič, dodatno financiranje iz Sklada za vode. Namreč nabor možnih načinov porabe sredstev Sklada za vode se z novelami širi. Že z zadnjo novelo, ki je bila približno pred enim letom narejena, se je to tudi dogodilo. In takrat smo Levici temu nasprotovali, ker pač menimo, da mora biti Sklad za vode, njegova sredstva namenjena zaščiti vodnega javnega dobra, vode kot pač dobrine same zase in pa razvoju vodne infrastrukture, in to vključuje tudi ukrepe za preprečevanje pred poplavami in drugimi podobnimi dogodki. Ampak investiranje teh investicij mora biti preventivno in ne kurativno naravnano, jasno, pri poplavah, to se zavedamo. S to novelo pa se dogaja, da se iz tega sklada lahko financira še izvajanje javnih gospodarskih služb za urejanje voda, ko denarja za to ni mogoče zagotoviti. Glejte, nabor ukrepov, iz katerih, ki se bodo financirali iz Sklada za vode, se pač širi, ampak sklad se ob tem ne povečuje. Je pa, baje pa v Skladu za vode sredstva nekje ostajajo, kar pa je nenavadno, da je tudi precej območji v naši državi, kjer bi bilo treba izvesti določene protipoplavne ukrepe, na nekaterih področjih že prej, tu sva midva podobnega mnenja, zlasti kar se tiče spodnje Savinjske doline, gospod minister.</p>
               <p>Drugi problem pa je ta, da se bodo sredstva za izvajanje javne gospodarske službe črpala iz sklada za vode, če jih ne bo mogoče zagotoviti iz drugih virov, se pravi, to je občinskih in državnih. In jasno je, da tukaj v tem grmu tudi tiči en zajec, namreč če odločevalci vidijo, da je možno proračunska sredstva porabiti za katere druge, bolj prioritetne namene, se pač proračuni, občinski in državni na primer, očuvajo financiranja v to smer, pač porabijo sredstva iz Sklada za vode. Glejte, o teh drugih virih sredstev bi tole še rad povedal. Če gremo na proračunsko postavko. Namreč mi imamo politiko, ki neproporcionalnemu večanju obsega sredstev za določene namene, ki pa niso tako pomembni, danes postavlja v ospredje. In če gremo na proračunsko postavko Infrastruktura in opremljenost Slovenske vojske, kakorkoli se to sliši, kar bom zdajle rekel, poglejte, leta 2015 je bilo na tej postavki 3,7 milijona, leta 2022 132 milijonov 476 tisoč. Kolegice in kolegi, spoštovani poslušalci, da vam rečem, v sedmih letih se je obseg sredstev, namenjenih za oboroževanje, povečal za 3500 %. Mislim pa, da je pomembnost zagotavljanja zdrave pitne vode v tej državi bistveno večja. Bistveno večja. In temu se morajo namenjati sredstva iz Sklada za vode v Republiki Sloveniji, ker nimamo denarja za varnost pred čisto konkretnimi grožnjami, kot sem zdajle rekel.</p>
               <p>Drugo bi pa tole rekel. Postopek obravnave predlogov za zožitev priobalnih pasov. Namreč trenutno o zožitvi priobalnih pasov odloča vlada, po spremembi zakona pa naj bi se ta zadeva prenesla na upravni postopek in na upravo, torej na Direkcijo Republike Slovenije za vode. Tu pa sta po naše pomembni dve stvari. Namreč po novem, po predlaganih spremembah zakona, bo lahko vlogo podal vsak posamezni lastnik zemljišča, prej je te vloge podajala občina in nenazadnje je tudi občinska oblast nekje, po navadi župan pri tem odločal. Zdaj bo pa očitno več vlog prihajalo, več bo posegov, razen če se vloge ne bodo zavračale. Namreč, ker bo več vlog, bo tudi Direkcija za vode obremenjena bolj kot je sedaj, in sigurno ob takih obremenitvah prihaja do več napak - ampak napake gredo na račun zagotavljanja čiste pitne vode. In, gospod minister, tole bi rekel. Kriteriji, kdaj se kaki vlogi ugodi in kdaj se jo zavrne, niso najbolj dodelani, bi jaz rekel, in se zastavlja vprašanje, koliko vlog je vlada na primer v zadnjih dveh letih obravnavala, če imate slučajno pregled, oziroma koliko zožitev je potrdila in koliko zavrnila in zakaj se je tako odločila, predvsem pa po kakšnih kriterijih. Kriteriji so tukaj pomembni. In z novo ureditvijo bo izpadel ključni element, in sicer da so mogoči posegi le na stavbnih zemljiščih znotraj naselij. Zato lahko pričakujemo, da bo vlog za povečanje posega v priobalna zemljišča, kot sem že prej rekel, po spremembi zakona precej več kot jih je bilo do zdaj, ker so bili posegi do sedaj možni le na stavbnih zemljiščih znotraj naselij, sedaj pa bo možno te posege dobiti na vseh zemljiščih. In omejitve rabe priobalnega prostora namreč vzdržujejo en pas zemljišč, prost pozidave, na katerih si je mogoče zamisliti bodoče ureditve, na primer za zagotavljanje varstva pred škodljivimi delovanji voda, torej zaščita pred poplavami, širitev strug ali pa poglabljanje, in pa za ureditve za izboljšanje stanja voda in z vodami povezanih ekosistemov. Predvsem pa so te omejitve pomembne, ker omogočajo dostop do vodnih zemljišč oziroma javnega dobrega in s tem splošno rabo voda.</p>
               <p>Tu pa pridemo sedaj do tistih, da konkretno povem, dveh amandmajev, ki smo jih podali v Levici.</p>
               <p>In sicer k 3. členu, da se v prvem odstavku novega 37.a člena se doda mu peta točka, ki se glasi: »se tem ne omejuje splošna raba voda«. Namreč s predlogom zakona se povečuje obseg možnih posegov v priobalna zemljišča, kot sem prej povedal, prvi odstavek novega 37.a člena pa vsebuje varovalke, v primeru katerih poseg na to zemljišče nebi smel biti izveden. In Zakon o vodah v 105. členu določa, da lahko vsakdo rabi vodno ali morsko dobro pod pogoji, ki jih določa zakon, če s takšno rabo le neznatno vpliva na količino in kakovost vode oziroma splošno stanje voda in če se s tem ne omejuje ali onemogoča enakih pravic drugih in izvajanja vodnih pravic. In splošna raba v oda v bistvu pomeni eno vodno javno dobro oziroma javni prostor, do katerega moramo imeti pravico dostopati vsi. In ena od posledic predlogov zakona bo, da se bo število posegov v priobalna zemljišča povečale, s čimer se bo ta javni prostor seveda posledično zmanjšal. In nov 37.a člen odpira vrata za privatizacijo tega javnega prostora, zato se z amandmajem v zakon vgrajuje varovalka, po kateri se vodno soglasje za posege v prostor na priobalna zemljišča ne bo izdalo v primerih, če bi ti posegi omejevali splošno rabo vode.</p>
               <p>In druga zadeva, ki bi jo povedal rad, pa je to, da v Levici amandma, ki smo ga vložili 8. 3., umikamo in dajemo sledeči nov amandma k 4. členu, ki je bil danes razdeljen. Namreč drugi odstavek 69. člena Zakona o vodah določa, da je gradnja objekta in pa naprave, ki je namenjena proizvodnji, v katero so vključene nevarne snovi, in za objekte v skladu s predpisi na področju varstva okolja je treba pridobiti okoljevarstveno soglasje ter objekte in naprave za odlaganje odpadkov na vodovarstvenem območju prepovedano. In takšna ureditev je v veljavi z namenom varovanja pač vodnega telesa. In predlagana sprememba drugega odstavka 69. člena določa, da bi bila gradnja objektov in naprav, o katerih sem govoril, ki so pač namenjena proizvodnji, v katero so vključene tudi nevarne snovi, na vodovarstvenem območju dovoljena na podlagi akta iz 74. člena zakona, ki ga predpiše vsakokratni minister za okolje in prostor v soglasju z Ministrstvom za zdravje. Namreč gre za odločbo, ki ni bila niti predmet javne obravnave in se je v zakonu znašla naknadno, kar je tudi kolega iz Liste Marjana Šarca prej povedal. In nadalje gre za odločbo, ki je po mnenju Zakonodajno-pravne službe Državnega zbora bistveno razrahljala obstoječo prepoved gradnje objektov in naprav, ki se uporabljajo za delo z nevarnimi snovmi na vodovarstvenih območjih. In minister bo z aktom lahko določil izjemo od zakonske prepovedi in gradnje proizvodnih naprav in <stage>/ nerazumljivo/</stage> za odpadke na nevarnem področju. Poglejte, na vodovarstveno območje bi se rada dodatno širila Magna, za štirikrat se želijo povečati mariborskega letališča, nekdanji <stage>/ nerazumljivo/</stage>, sedanji Albauf, želi šestkrat povečati manipulacije z glifosatom, stalno so težave z odlagališči odpadkov na vodovarstvenih območjih in še bi se kaj našlo. Pri teh odlagališčih bi samo rad omenil svoje Celje, kjer ob vodotokih in tudi priobalnih območjih Voglajne in Hudinje želi področje stare cinkarne, ki ga zaenkrat še nismo uspeli sanirati z enim sarkofagom, da bi zaprli to eno verjetno najbolj onesnaženih področij v Evropi, da nebi nevarne snovi pronicale v vodo. In drugič, tam že nekaj časa stoji veliko odlagališče zemlje z karcinogenimi snovmi, za katere ste mi, gospod minister, pač na eni prejšnjih sej našega odbora povedali, da bo zadeva sanirana v letošnjem letu, namreč zaradi te zadeve je Slovenija izgubila tožbo proti Evropski komisiji. In gre za eno ureditev, ki je nesprejemljiva in bo bistveno poslabšala varovanje voda v državi, zlasti voda, ki je namenjena oskrbi s pitno vodo prebivalk in prebivalcev. V primeru nesreče v obratu, v katerem se uporabljajo nevarne snovi, ali na odlagališču smeti nad vodovarstvenim območjem pa je lahko ogrožena tudi ustavno varovana pravica ljudi do pitne vode iz 70. člena. Prej sem pa omenil že kar nekaj primerov, pri katerih je ta pravica danes neposredno ogrožena, bodisi Anhovo bodisi Hotavlje ne vemo, kje je ta kerozin in kako bo vplival na pitno vodo v slovenski Istri in še drugih okoliških področjih. In nenazadnje taka točka je bil tudi Kemis. Zato predlagatelji amandmaja v Levici predlagamo, da se sporna določba črta. In kot sem prej, ne bom še enkrat citiral dr. Anžeta Logarja, ko je govoril o kanalu C-0, kako je ta zadeva praktično nesprejemljiva, da nad področjem vodovarstvenih območij, kjer je pitna voda, zgradiš kanal za fekalne vode, predlagatelji v tem smislu računamo na podporo tudi največjih vladajočih strank in vladne koalicije. Namreč po analogiji v razvitem svetu nas zbirališče pitne vode ne postavljaš odlagališča odpadkov in gradiš obratov in pa naprav, v katerih se uporabljajo nevarne snovi in strupene kemikalije. Zato je treba predlagano spremembo drugega odstavka 69. člena Zakona o vodah črtati.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, kolega Cigler.</p>
               <p>Za nekaj pojasnil je zaprosil minister mag. Andrej Vizjak.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Hvala lepa.</p>
               <p>Odprli ste nekaj tem, ki mislim, da se jih moram dotakniti.</p>
               <p>Prvič, kanal C-0 oziroma projekt zagotavljanja odvajanja in čiščenja odpadne vode na širšem ljubljanskem okolju nima nobene veze s temi predlogi, ker gre za pravzaprav povsem druge projekte. Ne gre za proizvodne projekte, ki bi uporabljali nevarne snovi. Tako, da ne vem, kje se vam je porodila ta asociacija in seveda citiranje mojega ministrskega kolega prav tako.</p>
               <p>Kemis. Ni res, da je obratoval z vsemi dovoljeni. Če ne, zdaj nebi imel prepovedi obratovanja. Ta trenutek ima prepoved obratovanja. Tako, da tudi to ni res, kar ste povedali. Oglašam se pa v bistvu zaradi tega, da pojasnim ta predlog glede Sklada za vode. Namreč nam se z načrtom za okrevanje in odpornost ponuja možnost financiranja protipoplavnih ukrepov kot posledica podnebnih sprememb tudi skozi ta sklad. In zato je ideja ministrstva in tudi predlog ministrstva, da bomo bistveno več in hitreje lahko investirali v te večje protipoplavne projekte, in ključni so na področju Ljubljanice, na področju Savinje oziroma tudi Celje in na področju Vipave, tudi s temi sredstvi oziroma s kohezijskimi sredstvi. Kar pomeni, da bomo ta vlaganja v velike projekte protipoplavne zaščite intenzivirali skozi te druge vire. In zato menimo, da je modro pojačati vzdrževanje vodotokov preko gospodarske javne službe urejanja voda iz vodnega sklada. Tako, da imamo win-win situacijo. Manjše stvari oziroma te, ki so tudi problematične za poplave, ko se nam struge zaraščajo, ko ni čiščenja, ko se sedimenti nabirajo in ni čiščenja, da rešujemo tudi Sklad za vode in integralu, večje protipoplavne projekte pa skozi te druge evropske vire, ki so na voljo. Zato je tudi tako amandma koncipiran – če ni možno iz drugih sredstev, potem iz Sklada za vode. To je ena stvar.</p>
               <p>Oglašam se pa v bistvu zaradi tega, da pojasnim ta predlog glede Sklada za vode. Namreč nam se z načrtom za okrevanje in odpornost ponuja možnost financiranja protipoplavnih ukrepov kot posledica podnebnih sprememb tudi skozi ta sklad. In zato je ideja ministrstva in tudi predlog ministrstva, da bomo bistveno več in hitreje lahko investirali v te večje protipoplavne projekte, in ključni so na področju Ljubljanice, na področju Savinje oziroma tudi Celje in na področju Vipave, tudi s temi sredstvi oziroma s kohezijskimi sredstvi. Kar pomeni, da bomo ta vlaganja v velike projekte protipoplavne zaščite intenzivirali skozi te druge vire. In zato menimo, da je modro pojačati vzdrževanje vodotokov preko gospodarske javne službe urejanja voda iz vodnega sklada. Tako, da imamo win-win situacijo. Manjše stvari oziroma te, ki so tudi problematične za poplave, ko se nam struge zaraščajo, ko ni čiščenja, ko se sedimenti nabirajo in ni čiščenja, da rešujemo tudi Sklad za vode in integralu, večje protipoplavne projekte pa skozi te druge evropske vire, ki so na voljo. Zato je tudi tako amandma koncipiran – če ni možno iz drugih sredstev, potem iz Sklada za vode. To je ena stvar.</p>
               <p>Druga stvar je, vlada, res je, določene odločitve glede poseganja v priobalna zemljišča prepušča Direkciji za vode. Glejte, spoštovani poslanec, mi želimo, da se iz političnega odločanja, kar vlada praviloma je, seveda tudi strokovno, ampak tudi politično, to preseli v čisto strokovno odločanje in se, kadar je možno, odobri poseg v priobalna in vodna zemljišča, če je to v skladu s pravili stroke, vadarske stroke. Zdaj toliko le moramo na nek način verjeti, da je v okviru Direkcije za vode skoncentrirana vadarska stroka v Republiki Sloveniji.</p>
               <p>In tretje, kar je, predlagate amandma k temu 37. členu, ki ga podpiram. To se pravi amandma, s katerim želite, da se vnese nov kriterij, to se pravi nova peta točka, ki se glasi »se s tem ne omejuje splošna raba vode«. Normalno. Podpiramo tiste posege v prostor na priobalna zemljišča, ki ne omejujejo splošne rabe vode. To se pravi, ne moreš zgraditi nekaj ali karkoli posegati v prostor, da bi s tem omejeval ljudem pravico do kopanja, dostopa do vode in podobno. Tako, da ta amandma kot minister podpiram, ker vidim v njem eno pravzaprav dobronamernost in vidim, da sledi temu konceptu, ki ga sledimo tudi skozi ta predlog.</p>
               <p>Še enkrat pa res ostro zavračam, da bi ta predlog, da je možno v skladu z uredbo o vodovarstvenem območju in v primeru, da poseg nima bistvenega vpliva na zdravstveno ustreznost voda, da bi ta omogočitev gradnje proizvodnih objektov škodljivo vplivala na zagotavljanje zdrave pitne vode vsem. Da do teh posegov pride, je potrebno narediti vrsto, vrsto čisto strokovnih preverk od primera do primera in šele nato izdati takšno ali drugačno odločitev. Torej ne gre za a priori možnost gradnje vseh proizvodnih obratov, ampak samo pod pogoji, da to nima bistvenega vpliva na stanje voda in seveda da je predhodno pridobljena tudi odločitev vlade o tem vodovarstvenem območju. Ker, še enkrat, pod črto mi imamo več razredov vodovarstvenih območij; imamo tudi vodovarstvena območja tretjega razreda, ki so zelo široka, pokrivajo obsežen del in so bolj ali manj neka varovalka, ko pa je lahko res pod določenimi pogoji tam možna proizvodna, ki uporablja nevarne snovi. Tako, da iz tega naslova želimo, da se ta a priori prepoved preseli na možnost izjem pod seveda od primera do primera in na podlagi strokovne ocene.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, minister.</p>
               <p>Še kolega Željko Cigler.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa. Gospod minister, hvala za odgovor.</p>
               <p>Jaz bi vam rad povedal, da ko sem govoril o izpolnjevanju določenih naravovarstvenih pogojev Kemisa, sem jaz citiral dokument Državnega zbora, ki je o tem govoril. Takrat se pač še ni vedelo, katerih pogojev za normalno funkcioniranje Kemis nima zagotovljenih izpolnjenih.</p>
               <p>In drugič, kar se zaščite, ko sem izpostavil kanal C-0 v Ljubljani, ki teče na vodovarstvenem območju, o tem je bila v tem Državnem zboru zelo dolga in zahtevna razprava, sem izpostavil pomen zaščite pitne vode v tej državi, ki jo, zlasti kar se kanala C-0 tiče, vedno izpostavlja poslanka Slovenske demokratske stranke gospa Mojca Škrinjar.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Cigler.</p>
               <p>Zdaj pa nadaljujemo z razpravo. Naslednji je mag. Dejan Židan, pripravi se mag. Andrej Rajh.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik. Spoštovane poslanke, spoštovani poslanci, gospod minister s sodelavcem, spoštovani vabljeni, lepo pozdravljeni v Državnem zboru.</p>
               <p>Zdaj, jaz imam tudi neko izkušnjo, kaj je biti minister in kaj pomeni imeti dobre namene, stroge zakone in v bistvu podvajanje in počasno odločanje pristojnih. To izkušnjo mislim, da v tej državi vsi imamo. In pogosto se zgodi, da počasno odločanje in podajanje pristojnosti ne prinese boljših ali celo bolj varnih odločitev za ljudi, za okolje, za kogarkoli. Jaz mislim, da ta izkušnja v Sloveniji je prisotna, da zakompliciranost postopkov ni nujno v bistvu neki plus, da bo to prineslo boljše odločitve. To je prvo izhodišče, ko govorim.</p>
               <p>Drugo izhodišče je, seveda se zavedam, da neposredno zakon, ki ste ga pripravili, gospod minister, ne vpliva na ustavno pravico, ki zagotavlja v bistvu, če povem po domače, dostop do moje pipe, da vodovodni sistem ni privatiziran, neposredno v to ne posega. To boste morali urediti z Zakonom o javnih službah, kar se tudi čarovnico napovedali, to vas, tako veste, vsake tri, štiri mesece vprašam, pa moram reči, da tudi mi eksaktno odgovarjate, za kaj se vam tudi tukaj pred vsemi zahvaljujem. Mimogrede, do te zaščite v ustavi je prišlo zato, ker smo gledali, kaj se zgodi, ko multinacionalke ugotovijo, da je pa obvladovanje naravnih virov, voda je samo eden od njih, dejansko omogoča monopolne zaslužke. To se ni dogajalo samo v Afriki, dogajalo se je tudi v Franciji, grozni primeri so v Veliki Britaniji, pa tudi recimo Berlin se je odločil, da se umakne iz koncesijskega razmerja in javno-zasebnega partnerstva. Posredno pa vpliva ta zakon na ustavno zaščito zato, ker seveda nič ne pomaga, če pride preko javnega sistema, ki mogoče bolj obvladuje cene in kakovost, do moje pipe, ki je monopolna, tisti, ki dostavlja vodo je monopolen do mene, jaz ne morem izbirati različnih vodovodnih omrežij, ampak pomembno je seveda tudi, da je kvalitetna voda. Tu pa smo že potem pri tem zakonu. Če bi živeli v idealni državi, idealnem svetu, saj zakoni nebi bili potrebni. Če bi živeli v idealnem svetu, v idealni državi, bi vsak bil tako zelo zaveden in bi bilo znanje tako prisotno, da že namensko in nenamensko nebi škodil ne drugim ne sebi in ne okolju. V takem svetu žal ne živimo. Mi, kar veste, gospod minister, mi živimo celo v političnem svetu, kjer polovica parlamenta še vedno ne bo priznala, da živimo v času okolijsko-podnebne krize. To, kar je nas pozval Antonio Gutteres, da se tudi Slovenija, kakor vse države ob tistih, ki še niso, jih je pa dosti, vključno z Vatikanom že priznalo, da je okolijsko-podnebna kriza prisotna, mi še tega dejanja v tem parlamentu nismo sposobni narediti, pa je to deklarativne narave. Tako, da zato je pomembno, da so varovalke močne.</p>
               <p>Potem pa pridemo do tega, kako se zakon, ki jaz lahko priznam, da je mogoče narejen z dobrim namenom, pa nebi želel očitati ozadij, ker jih trenutno ne poznam, in teh očitkov, ko ne poznaš nečesa, je v Sloveniji toliko, da je vse postalo že v bistvu zelo neužitno, ampak tisto, kar me zelo skrbi pri tem zakonu, je, da zakon, ki vpliva na koncu vodonosnike, ker res imamo vodovarstvene pasove prvega, drugega in tretjega reda, nekateri so pomembni bolj kot drugi, ampak vsi so generalno pomembni, ampak vsakršni poseg v trenutne pravice in varovanja pitne vode preko vodonosnikov bi moral biti zelo utemeljen. Utemeljen pa ne na ravni administrativnih utemeljitev, kar imamo tu prisotne, in zlasti pa ne utemeljen takole, da v bistvu, ko se želi posegati v nekaj, kar je sedaj bolj zaščiteno, da se v javni razpravi omogoči samo dvotedenska javna razprava. Pričakovati, da smo poslanke in poslanci nosilci vsega vedenja in znanja o varovanju okolja, je pretirano. Imamo neke svoje izobrazbe, neke izkušnje, nimamo pa vsega znanja in zato je tako zelo pomembno, da tisti, ki vedo več ali največ, to je predvsem stroka, ki jo mi tudi imamo, en del naše stroke je tudi mednarodno priznan in je aktiven, potem so nevladne organizacije, ki vem, da marsikdo poreče, da jih je dosti ,da dosti govorijo, ampak na koncu pogledate, kaj so njihovi izpleni, na koncu ugotovimo, da marsikaj, kar so v začetku govorili, pa so bile z začudenjem opazovane, se na koncu izkaže, da je bila resnica v njihovih besedah, neka intuicija, nekaj na začetku mogoče niso vedeli, ampak se je izkazalo, da je pozitivno. In tega pri obravnavi tega zakona, ki posega v trenutno varovanje, tako, da bi jaz zaznal, ni bilo.</p>
               <p>Jaz sem tudi danes presenečen. Jaz sem upal, da bo seveda, postopek tako in tako normalen bi moral biti, pa dolga javna razprava o tem, jaz sem pričakoval in upal, da boste predlagatelji relevantno strokovno javnost pozvali, ki jo imamo, pa jaz gledam to dvorano, pa je nikjer ne vidim. Boste seveda kontra rekli, da zakaj pa opozicija tega ni naredila, ne? Res je, mogoče smo zamudili, res pa je, da vi ste predlagatelj in vi bi morali to strokovno in ne samo administrativno in politično argumentirati.</p>
               <p>Tako, da ta zakon zato, ker ni šel v procedure, ki bi jo moral iti, ta zakon zato, ker jaz ne slišim mnenja relevantne stroke, nima moje podpore.</p>
               <p>Hvala, predsednik.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Židan.</p>
               <p>Minister.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Spoštovani poslanec, saj čisto na kratko.</p>
               <p>Ni res kot ste zaključili, da ta zakon ni šel skozi predvideno proceduro. Je šel. To sem uvodoma tudi povedal. V prvotnem predlogu zakona ni bilo posega v 69. člen, ta poseg se je zgodil na podlagi pripomb relevantnega ministrstva, pristojnega za gospodarstvo, v kasnejši fazi postopkovni, to je medresorskega usklajevanja. In iz tega naslova je vlada potem to tudi sprejela po predhodni tudi koalicijski obravnavi. Tako, da je šel čez vse te procedure, ki so predpisane; ni bila nobena stvar kršena. In prosim, ne tega očitati, no.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Ja, mag. Židan.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Glejte, saj se jaz ne prepiram z vami. Lahko tudi v drugo smer lahko ta odnos ohraniva.</p>
               <p>Formalizmi so povsem nekaj drugega kakor vsebinska dejanja. Če je v javni razpravi samo dva tedna in če nikjer ni jasno videti stališča stroke, bo formalistično se vedno vse prav. Tudi, če bi imeli samo en teden, bi s posebnimi razlogi, to poznate, bi lahko rekli formalistično, da je še vedno vse prav. In če bi želeli, bi lahko mogoče še kakšno izredno sklicali, ker imate večino, pa bi bilo formalistično vse prav. Ampak, gospod minister, jaz ne govorim o formalizmu, jaz govorim o vsebini. Vsebina pa niso samo vladne službe, pa jih spoštujem. Vsebina, ko gre za varovanje okolja, ko gre v bistvu za ohranjanje narave, za prilagajanje okolijsko-podnebni krizi, je glavna vsebina skrita v stroki – jaz pa tu neke stroke ne opazim. Zato se tega vašega zakona bojim in zato sem proti.</p>
               <p>Hvala za besedo.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Nadaljujemo z razpravo. Besedo ima kolega mag. Andrej Rajh, pripravi se kolega Mihael Prevc.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa, gospod predsednik. Spoštovani minister, državni sekretar, kolegice poslanke in poslanci.</p>
               <p>Za stranko SAB je kakovost in varstvo pitne vode izjemnega pomena, saj je na našo pobudo bila pravica do pitne vode zapisana v ustavo. In zato smo tudi z neko zaskrbljenostjo in veliko pozornostjo spremljali način obravnave sprememb in dopolnitev Zakona o vodah, ki se izvaja po skrajšanem postopku.</p>
               <p>Poglejte, izpostavljeno je kar nekaj tem. Jaz se bom navezal dejansko na moje predgovornike in v bistvu začel s tem, da imamo v Sloveniji vodotoke prvega in drugega reda. Če bi se želelo v bistvu nekako sistemsko rešiti ali pa omogočiti posege ob vodotokih prvega in drugega reda, bi ta sprememba zakona obravnavala vodotoke prvega in drugega reda – obravnava vodotoke prvega reda. Varstveni pas za vodotoke prvega reda je v naseljih 15 metrov, izven naselja je 40 metrov. Predlog zakona, spremembe zakona, govori, da se na priobalnem zemljišču v tlorisni širini od 15, torej da se ta varovalni pas skrajša na 15 metrov. In če ni posebej izpostavljeno tudi območje izven naselij, potem lahko sklepamo, da ta predlog zakona posega širše kot je nekako nakazano, torej da posega tudi na območja izven naselij, ne samo v naseljih, kjer je ta pas do sedaj bil določen na 15 metrov, kjer je v zakonu na 40. Pa poglejte, pa bom ta zakon, ta člen 14. člena priobalnega zemljišča celinskih voda posebej citiral: »zunanja meja priobalnih zemljišč sega na vodah prvega reda 15 metrov od meje vodnega zemljišča, na vodah drugega reda pa 5 metrov od meje vodnega zemljišča«. Potem pa dalje piše: »ne glede na določbe drugega odstavka tega člena sega zunanja meja priobalnih zemljišč na vodah prvega reda zunaj območij naselja najmanj  40 metrov od meje vodnega zemljišča, vlada pa lahko določi drugačno zunanjo mejo priobalnih zemljišč, ki razširi priobalno zemljišče, če je to potrebno«. Torej razširi. Torej nikakor osnovni Zakon o vodah ne govori o tem, da se te zadeve kar tako ožijo, ampak da se širijo.</p>
               <p>Kar se druge posebne točke tiče imam tudi pripombo. Govorim, jaz se zavedam, da imamo v praksi določena stanja, ko gradimo, bom rekel manjše obrate, tudi parkirišča imamo ob samih vodotokih. Torej poglejte, sprehodite se ob Ljubljanici, so vzdolžna parkirišča ob samem vodotoku, tudi ob reki Dravi jih imamo, ob Blejskem, Bohinjskem jezeru oziroma ob jezeru Jasna je kar na črno divje parkirišče ob samem vodotoku. To so, bom rekel ene anomalije, ki jih imamo in na katere bi morala biti, zdaj ne govorim o teh zadevah ob Ljubljanici in Dravi, ampak če pogledamo to v Triglavskem narodnem parku, ko imamo divja parkirišča in vidimo, da inšpekcija očitno ni učinkovita, ona lahko izda odločbo, pa se ne izvrši, sedaj pa s temi zakonodajnimi spremembami razširjamo tudi možnost, da se še te zadeve v širši možnosti izvajajo, in to nekako skrivamo pod uredbo o presoji vplivov na okolje. Poglejte, ta uredba je zelo zahtevna in za enega malega gospodarstvenika, enemu malemu gospodarstveniku ali pa podjetniku povzroča velike stroške. Ker če je omogočena gradnja na vodovarstvenem območju, pa imamo tudi vodovarstvena območja prvega, drugega, tretjega razreda, in piše, da tako se dopolni razen, če je v aktu iz <stage>/ nerazumljivo/</stage> člena tega zakona določeno drugače in to nima bistvenega vpliva na zdravstveno ustreznost voda, poglejte, mislim, za to, da se to ugotovi, da to nima bistvenega vpliva, je potrebno izvesti postopek, in ta postopek ni poceni za vlagatelja in interesenta. In kako si bo en mali človek, na primer na vodovarstvenem območju tretjega ranga, v bistvu na to je ciljal tudi minister, ko govori o na primer eni delavnici, kjer peskajo ograje, privoščil tak postopek? Tako, da v bistvu imam občutek, da so te zadeve narejene za velike. Torej imamo več postopkov; imamo predhodni postopek, imamo vrste posegov, za katere je presoja obvezna, če se ugotovi, da je potrebno po predhodnem postopku, in določene obsege in presoje, kjer je to avtomatsko obvezno. Torej če imamo mi na vodovarstvenih območjih prepovedane dejavnosti v tem smislu ali pa določene, potem bi se lahko ta zakon nekako drugače tudi glasil, da so možni posegi skladno z omejitvami, ki veljajo za vsako vodovarstveno območje, ne pa kar tako, da se to nekam širi, in to na način, da je dejansko malim podjetnikom, na primer nekomu, ki želi izvajati peskanje kovinskih izdelkov, to onemogočeno.</p>
               <p>Jaz ne želim biti, bom rekel paranoičen in videti povsod teorij zarot, ampak glede na to, da imamo vodotoke prvega in drugega reda, da se v bistvu tu naslavlja samo vodotoke prvega reda, da se je iz zakona celo izpustila, te spremembe zakona celo spreminja dikcija, ki govori o varovanih območjih izven naselja, ki je širše, in o tem, da se v bistvu tu na en čuden način omogočajo posegi po predhodnih presojah, seveda vliva dvom. Jaz se zavedam, da imamo mi zgrajene bencinske pumpe na vodovarstvenih območjih, tudi zavedam se, da imamo ceste, državne ceste speljane po vodovarstvenih območjih. Torej v bistvu, če je neko območje vodovarstveno, avtomatsko ne pomeni, da so tam posegi prepovedani, ampak na en tak način vnašati spremembe, na en zelo hiter način, in tudi ob tem dejstvu, da imamo mi klasifikacijo objektov znano in da bi lahko, če bi zakonodajalec želel, določil en seznam objektov in posegov, ki so možni, ker imamo to CCSI klasifikacijo, je znana, in če bi želel iti naproti nekemu manjšemu, da bi te zadeve naredil določne, jasnejše. Potem bi lahko to tudi naredil s tem, da bi ta člen vseboval v bistvu eno prilogo objektov, ki pa so dovoljeni, pa tega ni. Jaz se ne morem sprijazniti z eno razlago, da je napisano to tako široko, da se lahko to v enem posebnem postopku ugotovi. Jaz mislim, da je zelo pomembno, da se zakoni, ki jih imamo, izvajajo, da so jasni in da ljudje, ko jih čitajo, nimajo občutka, da se izvajajo selektivno ali pa v korist nekoga.</p>
               <p>In mislim, da način kot je ta novela zakona, torej sprememba zakona in dopolnitve zakona, pripravljena, v sam postopek in med ljudi ne vnaša ene gotovosti, pravne varnosti in tudi okoljske sprejemljivosti, ampak da pravzaprav vnaša tveganja. In ga zaradi tega ne bom podprl. Še več, nasprotoval mu bom.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala kolega Lajh.</p>
               <p>Naslednji je kolega Mihael Prevc, pripravi se kolegica Tina Heferle.</p>
            </sp>
            <sp who="PrevcMihael">
               <speaker>MIHAEL PREVC (PS NSi):</speaker>
               <p>Hvala lepa za besedo, gospod predsednik. Spoštovani minister, spoštovani gostje, spoštovane kolegice in kolegi.</p>
               <p>Bom sam mogoče začel to mojo razpravo nekoliko drugače oziroma pri tistem delu zakona, ki me vendarle navdušuje in pa me nekako navdaja z nekim optimizmom. To je tisti del zakona, ki omogoča črpanje denarja tudi iz Sklada za vode predvsem za vzdrževanje vodotokov oziroma za izvajanje gospodarske javne službe, in nenazadnje tudi tisto, kar smo danes slišali od ministra, da se na ta način za vzdrževanje vodotokov in pa nenazadnje tudi za večje, zahtevnejše investicije na vodah, da se omogočajo bistveno višja sredstva kot pa so bila omogočena do sedaj. Ko govorimo o poplavni ravnosti, ko govorimo o ogrožanju rek, o ogrožanju poplav, seveda potem se ne morem izogniti mojih Železnikov, kjer smo leta 2007 bili deležni katastrofalnih poplav, ko je poplavni val v nekem praktično zelo kratkem času uničil velik del železnikov, komunalno infrastrukturo in pa seveda vse, kar je temu valu bilo na poti, nenazadnje tudi tri človeške žrtve so bile takrat. Zakaj se je to zgodilo? Odgovor je popolnoma jasen – zaradi slabega vzdrževanja vodotokov v preteklosti. Dejstvo je, da se na teh vodotokih, ki jih je v Železnikih, ki se pač iztekajo v to ozko mesto, teh vodotokov, teh hudourniških vodotokov je veliko in seveda če se redno ne čistijo vse tisto vejevje, vse tisti ostanki, ki se tam nakopičijo čez leta in leta, nenazadnje če se ne čistijo tudi zaplavane pregrade, jezovi, ki jih je bilo kar nekaj zgrajenih v preteklosti, potem je seveda povsem logično, da pride do takšne katastrofe. To se pravi, pri tej naravni katastrofi, ki se je zgodila v Železnikih, ni bilo krivo kakršnikoli posegi, napačni posegi bodisi z gradnjo ob tem vodotoku ob reku Sori pač pa neredno vzdrževanje teh vodotokov. Zato sem vesel teh novosti, ki jih ta zakon prinaša v smislu večjega financiranja. Poglejte, mi vemo, da je bila škoda zaradi poplav v zadnjih letih v Sloveniji ogromna. To se pravi, po enih podatkih je dosegala milijardo in pol evrov, milijardo in pol evrov, stroka pa je izračunala, da bi za neko redno vzdrževanje vodotokov rabili tam okrog 25 milijonov evrov na leto. Dejstvo je, da smo v preteklosti v vzdrževanje vodotokov namenjali bistveno, bistveno manj sredstev. Tako, da bi bilo seveda treba za ustrezno urejanje teh vodotokov, da bi bilo potrebno veliko, veliko več sredstev.</p>
               <p>Glejte, mogoče da preidem še na tisto drugo temo, kar se tiče gradnje objektov takšnih ali drugačnih, to se pravi bivalnih oziroma proizvodnih objektov ob samih rekah oziroma v vodovarstvenem območju. Bi mogoče povedal eno zanimivo anekdoto, ki se mi je zgodila v Železnikih leta 2009 ali 2010, ko je potekala sanacija škode po poplavah, ko je prišel minister za okolje in prostor takratne vlade v Železnike. In je seveda videl tiste poškodbe na objektih, na proizvodnih objektih, na bivalnih objektih tam ob reki Sori v tej ozki dolini in je rekel: »ja, kdo je pa vsem tem ljudem dovolil gradnjo na teh območjih«. In to je rekel v starem delu mesta Železnikov, kjer so seveda objekte gradili tam nekje v 15. stoletju in kjer so v 15. stoletju oziroma po tem nadaljevanju začeli graditi <stage>/ nerazumljivo/</stage>, kajti vemo, da so Železniki pač zrasli na temeljih železarstva. Vse te objekte so gradili ob vodi, so jih gradili tako, da če pogledamo majčkeno zgodovino tega, ampak hočem reči tudi to, da ta minister, seveda žal moram tako reči, no, se je zelo slabo pozanimal o teh starih objektih, ki so več ali manj vsi spomeniško zaščiteni in nenazadnje tudi danes so lepo urejeni in seveda mesto Železniki je danes lepo urejeno.</p>
               <p>Škoda je sanirana; no, škoda pa je bila ocenjena približno 60 milijonov evrov, in te škode dejansko nebi bilo, če bi se struge redno vzdrževale. Prebivalci Železnikov seveda danes še vedno s strahom pogledujejo v nebo in verjetno bi se tudi prebivalci Železnikov vendarle z nekim optimizmom pogledali in slišali informacijo, da je ta zakon tisti, ki namenja za vzdrževanje vodotokov bistveno, bistveno več sredstev oziroma daje neko pravno podlago, to se mi zdi zelo pomembno, ta zakon daje neko pravno podlago, da se ta sredstva lahko preko Sklada za vode povečujejo oziroma se lahko namenjajo iz različnih skladov.</p>
               <p>Seveda zdaj pa preidemo še na tisto drugo temo, kjer je danes bistveno več govora. Glejte, ne samo Železniki, tudi številni kraji po Sloveniji, predvsem ta hribovski del, gorati del zahodne Slovenije, kjer so naselja locirana v teh ozkih dolinah, v teh ozkih kotlinah, recimo Cerkno, Idrija, Železniki, glejte, kaj bi bilo, če v teh krajih nebi bilo možno nenazadnje v preteklosti proizvodne obrati postaviti ob rekah oziroma na vodovarstvenem območju? Saj druge možnosti ni; te kraji bi v bistvi ostali nekje na nivoju srednjega veka. Verjetno veste, v Železnikih je zelo razvita industrija, in to kovinska industrija, elektrotehnična industrija, lesna industrija, in vsi ti veliki obrati - mimogrede, ti veliki obrati zaposlujejo okrog 2 tisoč ljudi – so locirani neposredno ob reki Sori. To niso neki zastareli obrati, to so novi obrati z izredno moderno tehnologijo in nenazadnje to so obrati, ki se ukvarjajo tudi s strupenimi snovmi, ampak seveda vsi ti obrati, ti moderni obrati so bili deležni številnih zahtevnih postopkov presoj vplivov na okolje in vsi ti obrati so seveda morali zgraditi zahtevne čistilne naprave. In nenazadnje v Železnikih tudi čistilna naprava za prebivalce je lahko locirana samo ob vodi. In, lahko rečem, z velikim razvojem industrije v Železnikih se ugotavlja, meritve kažejo, da proti Škofji loki teče bistveno bolj čista voda kot je tekla nekoč.</p>
               <p>Tako, da glejte, vse te pomisleke, ki ste jih danes nekako navedli, ne vem, jaz vendarle mislim, da nenazadnje tudi sam, ko sem se ukvarjal, ko sem pridobil kot župan raznorazna soglasja, poglejte, kako zahtevne postopke je bilo pač treba predelati skozi presojo vplivov na okolje, okoljevarstvena soglasja. In jaz sem bil nenazadnje vesel, da čeprav včasih sem bil slabe volje, ker so bili pač postopki zelo dolgi, tudi postopki bodo sedaj krajši, ker se iz vlade ti postopki selijo na samo Direkcijo za vode, ampak dejstvo je, jaz sem bil prepričan, da s tem skrbimo za čiste vode, da s tem skrbimo za čisto pitno vodo. In vedite, jaz sem prizadet kot poslanec, ko tako včeraj, danes, v teh dneh poslušam, to se pravi, da če bomo ta zakon podprli, da, ne vem, nismo za čisto, zdravo vodo. Res sem prizadet zato, ker vse, kar sem počenjal v svojem življenju do zdaj, sem bil prepričan, da sem delal kot velik ljubitelj narave in z velikim občutkom, z velikim občutkom za varstvo narave. Tako, da jaz sem prepričan, no, da te očitki, ki letijo na nas poslance, ki mogoče nekoliko drugače gledamo na ta zakon, da so neupravičeni.</p>
               <p>In nenazadnje, da se ne bom potem še enkrat oglašal, glejte, tudi amandmaji, ki so tu na mizi, jaz v teh amandmajih ne vidim nič slabega. In nenazadnje tudi amandma, ki ga je tu, kot vidim, predložila Levica, tudi s tem amandmajem nimam nobenih težav, ker sem dejansko prepričan, da do kakršnegakoli obrata bo prišlo, da bo seveda v okoljevarstvenem soglasju oziroma v tem presoji vplivov na okolje, da bo seveda v primeru, da bi se z gradnjo, z neko gradnjo omejevala splošna raba vode, da seveda okoljevarstveno soglasje v tem primeru nebi bilo izdano.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Prevc.</p>
               <p>Naslednja je kolegica Tina Heferle, pripravi se pa kolega Pavšič.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa, predsednik, za besedo. Lep pozdrav vsem.</p>
               <p>Bom tudi jaz začela na začetku kot se to spodobi, in bom najprej pokomentirala ta zlovešči skrajšani postopek, po katerem danes sprejemamo</p>
               <p> ta zakon. Zdaj, jaz bi pričakovala od vlade, ki je eden izmed najpogostejših predlagateljev zakona, da pozna pogoje ali pa da pozna tiste situacije, v katerih je dovoljeno predlagati nek zakon po skrajšanem postopku. In bi pričakovala, da bi se vlada oziroma ministrstvo, gospod minister zavedal, da so ti pogoji vsebinske narave in ne formalne narave, kot smo prej lahko že slišali enega izmed kolegov. Torej pri vsebini je treba presoditi ali gre za takšne bistvene spremembe, ki ne dovoljujejo skrajšanega postopka, ali ne gre za takšne bistvene spremembe. In po mojem mnenju gre pri tej noveli za očitne konceptualne spremembe zakona, ker ene izmed sprememb predvidevajo, recimo, neko gradnjo, ki jo ta zakon trenutno prepoveduje. Torej gre za spremembe, ki niso kar tako neke formalistične narave, ki bi upravičevale tovrsten skrajšani postopek, ampak gre za zelo pomembno vsebino, ki bistveno vpliva na naše okolje in na naše vode, na varstvo voda. In po mojem mnenju na žalost vlada še enkrat več zlorablja zakonodajni postopek. Videli smo takšne zlorabe že v postopkih sprejemanja interventne protikoronske zakonodaje, kjer je vlada pač podtikala tiste podtaknjence, ki so spreminjali področno zakonodajo, zdaj pa to vidimo še kar sami spremembi področne zakonodaje. In, spoštovani minister, ni dovolj, da vi obrazložitev razlogov za obravnavo zakona po skrajšanem postopku napišete formalno »gre za manj zahtevne spremembe in dopolnitve zakona <gap n="..."/> predlagani zakon ne predstavlja večjih sprememb na sistemski ravno«. In potem v tej vsebinski obrazložitvi za ta postopek niti ne omenjate, ne vem, tega člena, o katerem danes vsi razpravljamo, ki je najbolj sporen in ki najbolj konceptualno spreminja samo bit tega zakona oziroma dotičnega člena, niti ne omenjate. Tukaj govorite o vseh drugih spremembah, ki se večinoma dotikajo nekih možnosti financiranja in tako naprej, tisto bistvo pa izpustite – vse za namen, da seveda upravičite ta skrajšani postopek. In še več, kot je opozoril že kolega Paulič, vi ste že v svoji uvodni obrazložitvi povedali, da je ta zakon zelo obširen in zelo kompleksen in da ta novela tega zakona danes, ki jo imamo pred nami, vsebuje dve bistveni vsebinski spremembi. Zdaj, če govorimo o bistvenih vsebinskih spremembah, potem skrajšani postopek ni primeren, ni pravilen. In že tukaj nekako zbijate svojo kredibilnost, ko zagovarjate vse te spremembe, ki pa so sporne po našem mnenju, in ko želite upravičiti tovrstne vsebinske spremembe.</p>
               <p>Pa zdaj, če se vrnem še na javno obravnavo zakona, ki je trajala zgolj in samo 14 dni. Zdaj, po mojem mnenju v teh 14-ih dneh, če gre za tako »pomembne vsebinske spremembe«, če gre za tako »obsežen in kompleksen zakon«, potem ni mogoče pričakovati nekih vsebinsko konkretnih in kvalitetnih pripomb strokovne javnosti v 14-ih dneh. In to, da ste skrajšali to javno obravnavo, pa še več, da ste po končani javni obravnavi predlagali oziroma podtaknili v zakone v bistvu te člene, ki so danes najbolj sporni, to kaže na vaš odnos do tako opevane stroke, ki jo danes venomer nam dajete v odgovor, saj bo stroka odločila. To je vaš odnos, teh 14 dni. In te podtaknjene določbe po končani javni obravnavi. Zdaj, če tako, na tak način vi poslušate stroko, potem me res skrbi. Prej ste kolegu Pauliču, ki vas je dobronamerno opozoril na eno izmed najbolj spornih določb zakona, ki govori o tem, da bo gradnja naprav, ki so namenjene proizvodnji in v katero so vključene nevarne snovi, bo po novem mogoča tudi na vodovarstvenih območjih, seveda s samo uredbo vlade, in vas je pri tem opozoril na nekonsistentno, netočno, ne dovolj eksaktno dikcijo tega člena, ki govori, če to nima bistvenega vpliva na zdravstveno ustreznost voda, ste mu vi nekako dogovorili tako, ja, pa saj bo stroka presojala o tem, pa to je nek utečeni izraz, ki ga imamo v pravu. Ampak ni res, gospod minister - vlada bo z uredbo odločala sama, na vas je ali boste poslušali stroko ali ne. Ampak po dosedanjih izkušnjah lahko vsi vidimo, cela javnost, da se ta vlada gladko malo požvižga na stroko; lahko stroka v en glas vpije določeno mnenje, ki je širši javnosti zelo logično, bistveno bolj spremenljivo, ta vlada povozi stroko z neko svojo odločitvijo. Tako, da to ni garant oziroma ta vaš izgovor oziroma obrazložitev ali pa kakorkoli, opravičilo saj bo stroka tista, ki bo presojala ali gre za takšno gradnjo ali je vpliv na zdravstveno ustreznost voda ali ne, to je malo za lase privlečeno. Oziroma če gledamo to na neko bianco menico tej vladi, je samo sebi namen, da to piše v tem členu, ker boste vi lahko povozili to, če boste želeli.</p>
               <p>Zdaj, mi smo vas zelo dobronamerno opozarjali na takšno nedoslednost kot si jo tukaj s tem členom dovolite, vi ste pa prej nas označili, da smo, v bistvu da imamo neke legalistične poglede, pa da so takšne prepovedi absurdne, da branimo neko absolutno prepoved zaradi ne vem česa. Mene žalosti, da naših opozoril, pa ne samo naših, tudi opozoril stroke, ne jemljete dovolj resno. To kaže samo na to, da zdaj ali ne razumete veličine pomena ali pa pomembnosti tega, kar ta Zakon o vodah ureja, ali pa ne želite razumeti. Pa glede na to, da ste prej rekli, da gre za zelo kompleksen zakon, bi pričakovala, da bi, spoštovani gospod minister, razumeli, da takšna materija vendarle je zelo pomembna, vpliva na širše družbene sfere, če želite, in da bi se veljalo posvetovati s stroko in jo poslušati.</p>
               <p>Kar se tiče okoljevarstvenih soglasij, prej ste se retorično vprašali, če je sploh kdo že od nas videl kakšno okoljevarstveno soglasje. Ja. Jaz sem ga. Pa sem videla tudi, kako, na kakšen način postopa ARSO, pa sem videla tudi, kako in na kakšen način postopajo razni lobiji, in poznamo seveda tudi vsi primer v Anhovem, ne? In zato govoriti, da je naša skrb odveč, da smo legalisti, da imamo absurdne prepovedi oziroma poglede na te absolutne prepovedi in tako naprej, je zame zaskrbljujoče, no. Zdaj, to možnost izjeme, ki jo vi uvajate, da bo vlada kar z uredbo določila, kje se bodo lahko gradile te naprave, namenjene za proizvodnjo, ki bodo vključevale tudi nevarne snovi, je po mojem mnenju, pa tudi po mnenju Zakonodajno-pravne službe, sporno tudi iz vidika načela legalitete. Jaz sem prepričana, da vi kot minister poznate načelo zakonitosti in pa hierarhijo pravnih aktov, in verjamem, da veste, da nek podzakonski akt kot je vladna uredba, ne more vsebinsko vplivati, predrugačiti zakonske norme. In pri tem členu, ki bo dovoljeval na podlagi vladne uredbe gradnjo teh spornih naprav, gre za odstop od načelne prepovedi, ki jo zakon predvideva. In to prepuščati pod milost te vlade, ki v bistvu skorajda ne priznava podnebnih sprememb, ki ne priznava okoljske krize, je pa še toliko bolj zaskrbljujoče.</p>
               <p>In če se dotaknem še ene, ne vem, kako bi temu rekla, anomalije. Zdaj, tukaj v vašem predlogu zakona lahko preberemo, da ste predlagali tudi novi 37.a člen, in ste to zelo nekako strokovno ali pa podrobno utemeljili, da bi s to spremembo in dopolnitvijo bili posegi na vodnih in priobalnih zemljiščih urejeni ločeno, se pravi v dveh členih, in sicer zaradi bolj sistematične in pregledne ureditve posegov. Okej. Potem pa zdaj vidimo, da ste, se pravi s pomočjo koalicijskih poslanskih skupin, ta novi 37.a člen, ki ste ga predlagali, brisali in zdaj uvajate spremembo 37. člena, ki govori o posegih na vodno in priobalno zemljišče. In v bistvu se mora uporabnik skozi tri različne predloge zakonov, se pravi Zakona o vodah, Zakona o varstvu okolja in po Gradbenem zakonu se moramo prebiti, da vidimo, v čem je v resnici vaša sprememba, ki ste jo nekako skrili v te točke prvega odstavka. In nekako dovoljujete zdaj še širšo gradnjo na vodnem in priobalnem zemljišču v skladu Gradbenim zakonom se dovoljujejo tudi gradnje objektov v javni rabi. Še dikcija je zelo zavajajoča, ker če greš potem brskati po teh zakonih, vidiš, da so objekti v javni rabi razdeljeni v dve skupini in med njimi so tudi hoteli, moteli, gostinski obrati in še in še. Zdaj, če bi bila vlada v takšni spremembi res nekako dobronamerna ali pa če bi bili dosledni in tako naprej, jaz ne vem, zakaj bi skrivali v neko določbo. Mislim, glede na to, da ste utemeljili, da bo ureditev predlagana po 37.a členu, ki ste ga zdaj brisali, bolj pregledna, bolj dosledna in tako naprej, potem pa vse to povozite in skrijete en odstavek oziroma eno točko v člen, ki govori o vsem skupaj in ki v resnici na prvi pogled sploh ne kaže tistega, kar je v resnici v ozadju.</p>
               <p>Preveč vprašajev je pri tej noveli, preveč je netransparentnosti, v tem primeru, ki sem ga zdaj pokazala, tudi nepreglednosti. Preveč je možnosti nekih potencialnih zlorab in, kot je kolega že prej omenil, ko bo do nečesa prišlo, do kakšne nesreče, tukaj popravljalni ukrepi niso mogoči, ko gre za varstvo naših voda. In zdaj najlažje je reči »tudi mi smo za čisto in zdravo vodo«. To lahko vsi rečemo. Ampak potem tiho biti ob takšnih spremembah, ki, kot rečeno, dovoljujejo na vodovarstvenem območju gradnjo naprav, ki so namenjene proizvodnji in v katere so vključene nevarne snovi - biti pri tem tiho in reči »tudi mi smo za čisto in zdravo pitno vodo«, je malce nespoštljivo oziroma absurdno. Takšnega zakona kot je danes pred nami, s takšno argumentacijo kot jo je navedel minister tako nedosledno, seveda ne morem podpreti.</p>
               <p>Hvala, predsednik.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolegica Heferle.</p>
               <p>Naslednji je <gap n="..."/> Se opravičujem, minister. Minister ima besedo za dodatna pojasnila.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Ja, spoštovana poslanka, najprej, da se osredotočim na proceduro.</p>
               <p>Vlada je sprejela in MOP je predlagal predlog zakona po skrajšanem postopku, ampak postopek ste določili v tem parlamentu. Ni vlada določila tega postopka, vlada je samo predlagala in je parlament odločil. In zakaj v okviru poslanskih skupin, ko sodelujete na kolegijih in glasujete postopkih, ne vem, niste prepričali svoje kolege poslanske o tem? Zato ker nimate prav. Novela izpolnjuje vse procesne pogoje za obravnavo po skrajšanem postopku. Jaz sem uvodoma poudaril, kaj je bistvo te novele, ne da to bistveno vpliva na Zakon o vodah. Kaj je bistvo te novele, to sem poudaril. In zdaj ste me zlorabili in ste mi vzeli seveda potem besede v kontekstu, da je to bistven poseg v Zakon o vodah, kar ni res, sploh ni res. To je kar se tiče postopka.</p>
               <p>Zdaj, omenila ste tudi in hkrati povozila to navedbo sama sebi, da je zdaj vlada prevzela in lahko povozi neke strokovne odločitve pri sprejemanju vodovarstvene uredbe. Delno to drži, ampak pozabili ste eno ključno stvar, da je za tak poseg potrebno pridobiti okoljevarstveno soglasje - tega pa ne more povoziti vlada. A veste, to se pa izdaja v upravnem postopku in vlada tega ne more povoziti. In to je v tem še vedno 69. členu ta pogoj prisoten. In vas še enkrat sprašujem, ste vladali tej državi večkrat, civilne iniciative so bile tudi vedno prisotne, zakaj ne oporekate uporabi nevarnih snovi pri storitvenih dejavnostih, samo pri proizvodnji so problem. Samo pri proizvodnji so problem. To, da imamo bencinske servise, zakaj temu niste nasprotovali? To, da imamo mešalnice barv, da imamo, ne vem, raznorazne kemične čistilnice in ostale storitve, ki uporabljajo nevarne snovi. Tako, da gre za po moji strani res tukajle za eno širjenje nekega strahu povsem neupravičeno.</p>
               <p>Tudi kar se tiče vodovarstvenega območja, mi smo določile kriterij. En sam kriterij na je, na podlagi katerega se bo presojalo ali je določen proizvodni obrat, ki potrebuje nevarne snovi, sprejemljiv na nekem razredu vodovarstvenega območja, na nekem delu nekega vodovarstvenega območja, kar <stage>/ nerazumljivo/</stage> uredba. In to je, če nima bistvenih vplivov na zdravstveno ustreznost vode – to je bistven kriterij, saj zato je vodovarstveno območje, saj ni vodovarstveno območje zato, da bomo, ne vem, ščitili Naturo 2000 na tistem delu. Želim vam samo povedati, da je to kriterij in to je notri. In ne bomo kršili nobenega ustavnega načela legalitete, ker je ta kriterij zapisan v zakonu, presojalo se ga bo na podlagi konkretnega projekta, ki bo imel konkretne vplive na okolje in ki bo imel konkretne ukrepe za obvladovanje teh vplivov.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, minister.</p>
               <p>Kolegica Heferle, še boste dodala?</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, hvala lepa. Zdaj, gospod minister me ni dobro razumel, ko sem najprej na začetku osporavala postopek, po katerem se sprejema ta zakon. Meni je seveda jasno, da se ta postopek določa in potrjuje na kolegiju. Jaz sem govorila, da vi kot minister oziroma ministrstvo oziroma vlada kot najpogostejši predlagatelj zakonov bi moral poznati podlago za to, da je tak postopek dovoljen, in to so vsebinski razlogi. In sem obrazložila, zakaj jaz menim, da vsebinski razlogi za skrajšani postopek niso izpolnjeni. Je pa dejstvo, spoštovani minister, ki ga, verjamem, da tudi poznate, da kolegij odloča z navadno večino. In vaša koalicija je sprejela postopek, po katerem se ta zakon sprejema, zato se ne sprenevedati glede postopka. In ne govoriti, da mi nismo v opoziciji prepričali kolegov poslancev, da pa se nebi ta zakon sprejemal po tem postopku, ampak po rednem postopku, ker vi dobro veste, da je koalicija oziroma koalicijski poslanci pač glasovalni stroj vlade.</p>
               <p>Zdaj, gospod minister me ni dobro razumel, ko sem najprej na začetku osporavala postopek, po katerem se sprejema ta zakon. Meni je seveda jasno, da se ta postopek določa in potrjuje na kolegiju. Jaz sem govorila, da vi kot minister oziroma ministrstvo oziroma vlada kot najpogostejši predlagatelj zakonov bi moral poznati podlago za to, da je tak postopek dovoljen, in to so vsebinski razlogi. In sem obrazložila, zakaj jaz menim, da vsebinski razlogi za skrajšani postopek niso izpolnjeni. Je pa dejstvo, spoštovani minister, ki ga, verjamem, da tudi poznate, da kolegij odloča z navadno večino. In vaša koalicija je sprejela postopek, po katerem se ta zakon sprejema, zato se ne sprenevedati glede postopka. In ne govoriti, da mi nismo v opoziciji prepričali kolegov poslancev, da pa se nebi ta zakon sprejemal po tem postopku, ampak po rednem postopku, ker vi dobro veste, da je koalicija oziroma koalicijski poslanci pač glasovalni stroj vlade.</p>
               <p>Kar se tiče teh okoljevarstvenih soglasij, ne? To je šele druga faza postopka. Vlada najprej določi izjemo za okoljevarstveno področje, kjer se bo dovoljevala gradnja, potem pa se gre šele iskati okoljevarstveno soglasje, in o tem sem jaz govorila. Vlada ima že v štartu bianco pooblastilo, da določa, katero izmed okoljevarstvenih področij bo podvrženo neki izjemi, katero ne - verjamem, da bodo tukaj močni lobiji in mi je žal za to -, potem je pa šele drugi del tega postopka izdaja okoljevarstvenega soglasja.</p>
               <p>In še nenazadnje, rekli ste, da ste bili dolga leta v vladi oziroma da smo vladali državi. Jaz nisem nikoli vladala državi. Če bi, bi bilo marsikaj drugače.</p>
               <p>Kar se pa tiče širjenja strahu, je pa tako. Govoriti o tem, kdo širi strah, je zelo dvodimenzionalno. Če vi interpretirate naša dobronamerna opozorila kot širjenje strahu, pred okoljskimi katastrofami, če je to za vas širjenje strahu, potem ne vem, kam bomo v tej državi prišli z okoljevarstveno politiko – če je to za vas širjenje strahu.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolegica Heferle.</p>
               <p>Nadaljujemo z razpravo. Naslednji je k besedi prijavljen Robert Pavšič, pripravi se pa kolega Boštjan Koražija.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala, predsednik. Dober dan, minister, dober dan kolegom in kolegicam, vsem, ki ste danes z nami.</p>
               <p>Nekaj časa sem zadevo spremljal v svoji pisarni. In dejansko lahko samo nadaljujem tam, kjer je moja kolegica gospa Heferle to zaključila. Ne gre za neko širjenje strahu, ampak za upravičen strah. Pa vam bom zdajle povedal zakaj.</p>
               <p>Jaz ne vem ali vi mogoče mislite, da smo mi poslanci neka naivna kasta, nek naiven narod. Vlada predlaga, Državni zbor sprejme - seveda bo koalicija potrdila tisto, kar vlada predlaga. Ampak poleg skrajšanega postopka, ki je šel gladko skozi, mene bolj skrbijo neke druge zadeve. Gre za očitno usklajeno delovanje. In očitno ste vi poslankam in poslancem koalicije svoje namene in svoj zakon zelo dobro predstavili, nam ga pa niste. In zato se je potem bliskovito po zaključeni 14-dnevni javni razpravi vmes vpletlo nekaj spornih členov, ki jih zdajle koalicija gladko in zgleda z argumenti, ki ste jim vi jih posredovali, zagovarja. Tako, da to je tisto, kar je nevarno, ker kaže na očitno usklajeno delovanje med vlado in koalicijo. Kar je pravzaprav normalno, samo ne nam potem očitati neke naivnosti, pa kako da Državni zbor odloča. Seveda Državni zbor odloča, Državni zbor bo tudi ta zakon na koncu v tretjem branju ali sprejel ali pa zavrnil, kar upam, da ga bom. Ampak vem, da to pa je naivno, če upam na to, da ga bo zavrnil. Ampak ostajajo potem še drugi mehanizmi.</p>
               <p>Posledice tega zakona ne bodo, v najslabšem možnem primeru, popravljive, v tem je težava. In ravno zaradi te dimenzije bi bilo potrebno do sprememb na tem področju pristopati zelo, zelo previdno in s tresočo roko. Včeraj smo po televiziji slišali stroko. Nacionalni inštitut za javno zdravje je bil proti spremembam. Nevladniki tako ali tako imajo argumente, ker nenehno so v kontaktih tako z državo in sploh v zadnjih letih v izkušnjah ne najdejo neke pozitivne zgodbe oziroma nihče jim ne prisluhne. Imamo tudi državljanke in državljane. In vaše vztrajanje pri vseh teh predlaganih spremembah je pa sploh po mojem zelo nevarno. Sami ste rekli po 14 dnevnem obdobju javne razprave oziroma javnega obravnavanja novelacije zakona ste v medresorskem usklajevanju z Ministrstvom za gospodarstvo v zakon dodali člen, ki omogoča gradnjo na vodovarstvenih območjih in vedno znova pride na površje to vprašanje ali ste vi minister za gospodarstvo ali ste minister za okolje, ker obnašate se enako kot minister za gospodarstvo. Vi bolj ščite neke gospodarske interese kot okoljevarstvene interese. Vi ste prvi mož v tej državi – to vam vsakič rečem -, ki bi moral skrbeti za to, da se ne posega v okolje pa tega ne počnete. Na zadnje, ko smo se tukaj videli smo se kregali glede tega ali imajo nevladniki pravni interes biti v postopku pridobitve gradbenih dovoljenj, okoljevarstvenih dovoljenj in tako naprej in to ste jim oporekali. Kasneje se je izkazalo, da smo imeli prav tisti, ki smo vas opozarjali na to, ker posledice tega zakona ne glede na to ali vi leporečite ali koalicijski poslanci leporečijo kaj bodo. Legalizacija kar nekaj objektov, ki so že postavljeni to vam jaz povem jaz sem prepričan v to, ker če ne bi bil v to prepričan bi bil pa res naiven, da ne govorimo o zadevah, ki ste mi jih že zadnjič obljubili, da bodo šle naprej pa se ni premaknilo nič. Vsaka aktivnost na Počku bo skladno s temi spremembami zakona omogočena in ne mi govoriti, da to ni res niti vodovarstvene uredbe še niste sprejeli niti DPN. To pomeni, da bo sedaj pa lahko vojska na Počku gradila karkoli hoče. Boste že našli način, da se bo to lahko zgodilo pa gre za vodo za 20 tisoč ljudi, da ne govorimo o Anhovem pa Rižanskem vodovodu, ki se sedaj pripravlja pa spet vas stroka opozarja vas opozarjajo nevladniki, lokalna skupnost, da dajmo malo previdnosti pri načrtovanju vodooskrbe, ker to ni samo za mene in za vas to je za vse generacije, ki prihajajo za nami in na koncu vse skupaj branite z neko skepso pa diskretizacijo nevladnikov ali pa celo politiko tukaj notri. Jaz se opravičujem ali ste do danes naredili kakšen korak, da bi opravičili svoje zaupanje v vas. Ne, ker kadarkoli se vidimo vedno je nekaj spornega in vi trmasto vztrajate na svojem posledic pa ne bo mogoče popraviti in vse to zelo zelo na hitro, ker se baje mudi. Jaz ne vem zakaj se toliko mudi, če smo lahko 30 let čakali ne vem zakaj ne bi mogli še ne vem 2, 3 mesece pa narediti kvalitetno javno razpravo, v postopke odločanje vključiti stroko. Včeraj slišimo na televiziji Nacionalni institut za javno zdravje, Nacionalni institut za javno zdravje, ki je proti spremembam te zakonodaje in vi pravite, da ste stroko poslušali. Jaz ne razumem tega pa res ne razumem. Takšno vztrajanje in potem ne vem s prstom kazati na nevladnike in na nas kako poslušamo z nekim netenjem strahu preprečiti zadeve. Samo izkušnje nam kažejo to, da to moramo početi in ne nisem jaz nikoli tudi vladal v tej državi, dve leti in pol sem v tem parlamentu, doživel sem že marsikaj to je res, ampak vladal pa res nisem. Še nekaj vam povem nekdanji ministri za okolje so bili zelo zelo prisotni tej stavbi ne samo, zato da bi predstavljali rešitve koalicijskim poslancem, ampak predvsem tistim na drugi strani, ker če boste njih prepričali, da mislite resno, da so vaši nameni čisti, potem ne bo nobenih težav, ampak glede na to čemur smo pa priča v relaciji z resorjem, ki ga vodite pa v to iskrenost ne moremo biti prepričani in upam, da nam vsaj to priznate pa prosim ne mi reči, da tudi sam netim strah pa vidim težave tam, kjer jih ni, ker težave so, če jih ne bi bilo jih ne bi tako trmasto vztrajali na tako hitri in tako radikalni spremembi kot je dovoljenje gradnje na vodovarstvenem območju. Vi temu lahko rečete majhna sprememba, ampak povratka ni. Za mene je to ogromna sprememba.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Pavšič. Za dodatna pojasnila je prosil minister, mag. Andrej Vizjak.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Prvič bi želel podčrtati, da spoštovani poslanec Poček nima nobene veze s proizvodnim obratom uporabe nevarne snovi, zato te primerjave prosim ne mešati kontekst tega zakona, nima nobene veze. Poček je pač gradbišče Slovenske vojske z vsemi drugimi statusnimi oblikami in nima nobene veze in to pletete zraven, ker verjetno vam tako ustreza politično. Sedaj, spoštovani poslanec, jaz bi prišel k vam rade volje v Poslansko skupino LMŠ, Levica, SD, če bi me povabili, če bi izrazili kakršnokoli potrebo po tem, da se pogovarjate z menoj. Vi me niste nikoli povabili koalicijski poslanci so me pa povabili. Še nekaj, danes zaganjate ta cirkus samo, zaradi objav v včerajšnjih medijih vi tega niste ugotovili to je razvidno iz magnetograma oziroma iz razprave na kolegiju parlamenta, kjer se je izglasoval postopek. Takrat ni bil za nobenega nič sporen skrajšan postopek. Sedaj, ko so pa včeraj se oglasili iz civilnih družbah in tudi drugi in je bilo to seveda preko zvočnikov posredovano slovenskim medijem oziroma preko medijem slovenskemu ljudstvu danes se pa kar na enkrat se znajdejo tukaj amandmaji novi in takšen žolč in strela po tem. Poglejte, bodimo malo tudi mi malo do sebe korektni in objektivni in priznati si, da je temu tako. Če vas ne bi drugi stresli se vi sami ne bi in me tudi niste povabili v parlament in bom rade volje prišel vedno v poslanske skupine, če me boste povabili. To je ena stvar.</p>
               <p>Rekel ste pa dobesedno sledeče, da sem prvi mož po vaši oceni, da bi moral biti prvi mož, ki skrbi, da se ne posega v okolje. To ni moje poslanstvo. Jaz nisem konzervator, jaz nisem nekdo, ki bo bremzal ves razvoj, kajti s posegi v okolje se dela tudi razvoj, ampak sem zato tukaj, da balansiram varstvo okolja, varstvo narave in razvoj ljudi in Slovenije in to je moje poslanstvo ne pa nekdo, ki skrbi, da se ne posega v okolje kot ste dobesedno povedal in si preberite magnetogram.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, minister. Kolega Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Očitno se resnično nisva razumela, ker pač tako tega tudi ne želite. Mogoče sem pozabil reči besedico škodljivih posegov v okolje, ampak če se v tem ne prepoznate, potem se pač ne boste prepoznali niti v čem drugem.</p>
               <p>Kar se pa tiče postopka na kolegiju. Kolegij pri obravnavanju zakonodajnih predlogov za nujne oziroma skrajšane postopke ne obravnava vsebine teh zakonov to bi pa vi kot dolgoletni poslanec sploh pa minister že morali vedeti, ampak obravnava postopek torej formalnost je pred vsebino. Drugače pa vam povem, ker sem bil sam včeraj na tem kolegiju, da so bila opozorila pri nas mnogo preden se je zgodil kolegij, ampak potem, ko so na koncu roke dvignjene in ko koalicija tako ali tako preglasuje vse, kar opozicija poskuša vsaj malo razuma vnesti niti nima smisla. Smisel pa ima danes govoriti, zato pa smo danes na odboru, da to zadevo razpravljamo. Jaz ne vem zakaj bi Poslanska skupina LMŠ vas vabila, če je to vam pomemben zakon in če potrebujete našo podporo bi vi prišli do nas tako kot hodijo vsi ministri. Če lahko vsak, ki to želi nam predlaga, da nam predstavi svoja stališča, potem ste to lahko tudi vi ali je to nad vašo častjo. Ali sedaj moramo pa mi za vami hoditi po kolenih pa vas prositi pridite nam predstaviti zadevo ali kaj? Ne gre to tako, gospod minister, to ne gre tako. Ne mi polagati besed v usta, jaz jih vam ne. Za mene bi morali biti prvi človek v tej državi, ki bi preprečeval škodljive posledice v okolje ne to pa niste, glede na to, da boste dovolili oziroma da ste predlagali gradnjo na vodovarstvenih območjih to ne gre to je paradoks, oksimoron ne gre to skupaj. Jaz ne vem kaj naj še naredimo, da nas boste slišali ali pa razumeli pa ne gre za zajetje za Ljubljano ne gre za Poček, čeprav vam jaz povem, da se bo dalo tudi to zadevo speljati tako, da se bo na Počku lahko marsikaj gradilo boste omogočili ne s tem zakonom, ampak posledice bodo to omogočale in kaj bomo pa potem. Jaz imam to odgovornost do soljudi ne do svojih volivcev do soljudi iz Pivškega in Postojnskega, da bom zelo glasen, kar se tega tiče. To odgovornost imam.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Pavšič. Še minister.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Spoštovani kolega oziroma spoštovani poslanec Pavšič, če mislite, da na kolegiju poslanci glasujejo z roko kar tako v proceduri, potem se motite saj procedura izhaja iz vsebine. Če so utemeljeni razlogi za skrajšani postopek se dvigne roka za skrajšani postopek, če niso se ne dvignejo in ne govoriti, da to ni povezano, še kako je povezano. Tega seveda na kolegiju niste opozorili kot danes tako vehementno opozarjate. To je ena stvar.</p>
               <p>Druga stvar pa je ta, da ste seveda prej govoril nekaj jaz sem si zapisal kar ste povedali, potem ste pa dodal še škodljive. Ali se vi zavedate, da je cela Ljubljana na vodovarstvenem območju? Cela Ljubljana je na vodovarstvenem območju in vi pravite, da to sedaj pa vse treba pravzaprav ne graditi več karkoli tukaj, kar bi lahko škodovalo. Dajmo malo vedeti kakšna je Slovenija, kaj vse zajema, da so številni deli številnih mest v Republiki Sloveniji na vodovarstvenem območju praviloma tretjega reda, kjer so omejitveni dejavniki bistveno drugačni kot pa seveda na prvem redu. Mi tega ne govorimo nič v prvem redu mi govorimo širše.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Postopkovno, kolega Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Najlepša hvala, gospod predsednik. Prosim, da mi skladno s Poslovnikom omogočite repliko na repliko, ker očitno se nisva razumela z ministrom?</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Kolega Pavšič, izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Ja, sem čakal, če mi boste dovolili.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Izvolite, izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Poglejte, gospod Vizjak tudi / nerazumljivo/ so uporabljali še pred ne tako dolgo časa nazaj pa ga danes več ne smejo. Kar pa se tiče vsebine na kolegiju pa dajte, potem prebrati magnetograme obrazložitev sekretarke iz ministrstva oziroma iz Kabineta Vlade. V treh predlogih skrajšanega postopka oziroma nujnega postopka so bila zamenjana samo imena zakonov, vsa ostala argumentacija je bila identična. Tako da mi ne govoriti o vsebini pred formo daleč od tega.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Pavšič.</p>
               <p>Zadnji je prijavljen k razpravi Boštjan Koražija.</p>
               <p>Izvolite.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Spoštovani predsednik, najlepša hvala za besedo.</p>
               <p>Bom pa kar začel oziroma tudi kaj smo se naučili v tem mandatu te Vlade. To, da pod to Vlado mora biti naravo in okolje strah in tudi nas mora biti strah za okolje in naravo, žal. Glede na to s kakšnimi predlogi prihajate oziroma prihaja Vlada in tudi ministri v ta Državni zbor se človek dostikrat vpraša ali je bistveni namen, da pomaga državi in državljanov ali pa hočete doseči glih nekaj kontra učinek ne bom rekel škodovati. Ko govorimo o teh temah, ko govorimo o naravi, ko govorimo o varstvu voda in teh zadev oziroma okoljevarstvo v bistvu tu ne bi smeli biti niti politična tema, ker vodo potrebujemo in levičarji in desničarji pa tudi tisti, ki so nekje vmes. Tako da stalno, ko se pogovarjamo o teh temah, o teh temah bi se res morali pogovarjati na bazi stroke in danes tukaj imamo strokovnjaka v Državnem zboru – poglejte tam, tri celo sedijo – in bi želel, če boste, potem tudi dovolili še komu daste dodatno besedo, da nam še kakšne stvari dodatno pojasnijo oziroma tudi povedo glede tega kot je že prej tudi gospod minister rekel vsega ne moremo vedeti. Ko sem videl ta predlog me je takoj prešinila ena zadeva in prihajam s področja, ki je že samo po sebi problematično glede kvalitete čiste pitne vode se pravi Spodnje Podravje oziroma Podravska regija. Dejansko človeka, kar v prsih stisne, ker potem se lahko res zgodi to, kar sem bom rekel samo po kuloarjih govoril oziroma tudi po medijih piše glede tega, da naj bi se širila tovarna Magna na tem vodovarstvenem območju oziroma področju, potem še mariborsko letališče in tako naprej. Kot že rečeno mi poslanci tukaj v Državnem zboru moramo in smo tudi, zaradi tega tukaj, da gledamo pod prste Vladi pa ne samo, zato da bi hoteli gledali pod prste Vladi oziroma ministru, ampak zaradi tega, ker moramo paziti glih na naše državljane oziroma tudi na našo državo. Na zdravje. Še res je in to celo z desne strani. Glejte tudi zelo zanimivi aspekti oziroma te tudi bom rekel poglejte določeni razpravljavci tudi sami predstavili v svojih razpravah. Dejansko tudi na drugi strani je ogromno problema s tem, da se pač gradi oziroma da se takšne zakone spravlja v proceduro že ta znameniti C nič kanal tukaj v Ljubljani, v katerem je bilo danes ogromno govora proti kateremu ste bili glih na desni strani najbolj proti oziroma tudi mi smo vas takrat podprli, zato ker se res zavzemamo za čisto in boljšo predvsem pa zdravo naravo. Upam, da boste tudi vztrajali pri tem naprej, ker ko se, potem pojavijo tudi v vašem amandmaju k temu 2. členu, ki ga seveda ne bomo podprli oziroma bomo glasovali proti je pač čisto, ko pogledaš amandma pa zakon izgledata kot, da sta si zelo podobna, v resnici pa pride do ene zelo velike spremembe pri tem amandmaju, ki ste ga danes vložili. In sicer, da je koalicija pač na seznamu objektov, ki jih je dovoljeno graditi na vodnih zemljiščih dodali tudi objekte v javni rabi po gradbenem zakonu. Potem pa še lahko tudi v obrazložitvi preberemo to, kar ste že tudi prej navajali kateri vsi bom rekel objekti oziroma ne stanovanjske stavbe lahko se, potem zgradijo na tem vodovarstvenih območjih oziroma celo na strugah rek ali pa kaj takega. To je glih problem tega, da nam tudi danes minister ni znal razložiti ali lahko pride do tega ali ne more priti do tega, da bi se, potem gradilo kaj vse po čez in vse povprek. Kakšne bodo varovalke, kdo bo varovalka? Kolikor vidim edino prave varovalke tudi na strokovni bazi poleg nas poslancev opozicije so nevladne organizacije, ki imajo hrbtenico in tudi ponos in to tudi razumejo za kaj se borimo oziroma tudi za kaj se gre v teh predlogih zakona oziroma sploh v tem predlogu zakona. Tukaj bi tudi želel bolj konkretno odgovor z vaše strani gospod minister, saj znate zelo dobro populistično odgovoriti pa nas nagovarjati v smislu saj to bo tako, saj to ni problema, potem pa se vedno pojavi problem. Pojavi se samo eden problem. Imamo primere razlitje kerozina, potem smo imeli požar v Kemisu. Eden problem je dosti in se lahko sesuje celi sistem okolja oziroma tudi tega biodiverzitete. Ko govorimo o varstvu okolja oziroma tudi sploh varstvo voda ne moremo govoriti pavšalno niti populistično, ker si tega niti ne smemo dovoliti, ker sploh, ko govorimo o čisti vodi oziroma o čisti pitni vodi govorimo o naši prihodnosti. Kdor bo imel urejene stvari, da bo imel dostop do čiste pitne vode oziroma da jo bo tudi ohranjal ima zelo lepo možnost nekaj lepše in bolje prihodnosti. Ko se tako pavšalno govori sploh o kakšnem zakonu, kot ste vi danes gospod minister govorili res bi lahko več nekega strokovnega tudi, če imate človeka, ki nam lahko kaj razloži, dajte mu dovolite, da nam tudi on kaj razloži, če želi. Kakorkoli, ampak samo pavšalno govoriti na neko temo: »A, saj to bo že oziroma saj to bo tako.« smo ugotovili, da pod to Vlado to tako ne gre, da je treba biti stalno pozoren, poslušati, prebrati vse, kar nam daste na mizo, trikrat, štirikrat, desetkrat, če je treba in to tudi delamo. Želel bi si res več tega strokovnega oziroma tega tudi občutka za nekaj se pravi v tem primeru, ko se gre za varstvo okolja. Tudi na začetku ste prej, če sem prav pozorno slišal pa tudi prebral, da pobuda je v bistvu prišla iz Ministrstva za gospodarstvo, prva pobuda, prvi vzgib glede nekih bom rekel celo amandmaja, če sem prav razumel, že to je sporno. Ne more Ministrstvo za gospodarstvo biti tisti prvi člen v verigi, ki nekaj bom rekel predlaga ali kakorkoli že lahko predlaga, ampak v tej smeri bi morali glih vi biti tisti, ki bi prvi stopili bi rekel na zavoro oziroma tudi se pozanimali zakaj je nekdo predlagal tako kot je predlagal oziroma zakaj je to sploh bilo sproženo. Še enkrat povem, da prihajam iz okolja, kjer imamo resne težave z čisto pitno vodo oziroma pitno vodo samo po sebi in tudi na prejšnjega ministra sem naslovil ogromno teh vprašanj glede te teme in tudi na vas bom v bodoče. Ja, prosim, da nam tudi razložite to razmerje kaj se je pravzaprav zgodilo, kje so bili tisti prvi impulzi, da to tega skrajšanega postopka s takšno hitrostjo oziroma to brzino prišlo oziroma kaj je dejansko tisti vzrok? Ker jaz, ko se bom danes vrnil ali pa jutri zjutraj saj ni pomembno, ker se vračam ob nemogočih urah nazaj na vzhod Slovenije in to vsaki dan me bodo prvo, kar me bodo vprašali po telefonu ali po nekem e-mailu kaj je razlog za to zadevo oziroma zakaj je ta zakon oziroma predlog zakona s takšno hitrostjo prišel v Državni zbor oziroma kaj se lahko obeta, česa se moremo v resnici bati. Ne želim si, da bi se morale naše državljanke in državljani vedno bati oziroma s strahom spremljati in gledati kaj vse pride iz tega Državnega zbora oziroma tudi kaj vse sprejme Vlada.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Koražija.</p>
               <p>Minister.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Se ponavljamo, zato čisto na kratko.</p>
               <p>Moje osnovno poslanstvo skozi vse funkcije, ki sem jih do sedaj imel pa jih ni bilo toliko malo je bilo pomagati tej državi in državljanom tudi skozi ta zakon. Tukaj si poslanci in seveda mi delimo samo mogoče katero stvar drugače vidimo. Skozi ta zakon želim pomagati tudi katerim lokalnim skupnostim, krajevnim skupnostim ali komurkoli, ki želijo ob kakšnem jezeru, reki postaviti kakšno čolnarno ali kakšen drugi objekt, s tem to omogočamo. Prej je to moralo iti preko širitve ali oživitve priobalnega pasu sedaj to lahko naredimo v primeru, če to ne škoduje tem kriterijem kot sem povedal povezanih s poplavno zaščito, erozijo, upravljanjem z vodami in podobno. Skozi ta predlog želimo pomagati tudi mogoče kakšnemu obrtniku kakšnemu malemu in srednje velikemu podjetniku, ki želi na vodovarstvenem območju postaviti eden proizvodni obrat, ki dokazano skozi strokovno presojo ne bo imel škodljivih vplivov na vode in mu to omogočamo. Tako si mi tudi predstavljamo pomoč državljanom in državi. Tukaj smo si malo na različnih bregovih. Jaz osebno menim, da so tveganja za zdravo pitno vodo na vodovarstvenih območjih veliko večja preko storitvenih dejavnosti, preko prevozov, ki so pa vsa dovoljenja. Vi imate možnost prevažati s cisternam tudi najhujše kemikalije čez vodovarstvena območja, niso prepovedana tukaj so po mojem veliko večja tveganja kot pa s to dikcijo, kjer so tri varovalke. Prvič, mora biti to v uredbi. Drugič, mora iti skozi presojo vplivov na okolje. Tretjič, mora biti torej dokazano, da ne bo bistvenih vplivov na zdravstveno stanje voda. Za to je tudi tehtanje kaj in kako vidimo korist, ki jo nudimo s tem državljanom in državi. Ko je v medresorskem usklajevanju Ministrstvo za gospodarstvo predočilo tudi nam te argumente smo soglašali, da se znajdejo v noveli ne pa, da so oni prvi pa diktirajo nasprotno. Mi na Vladi se pogovarjamo, usklajujemo in sooblikujemo skupne rešitve in te so danes pred vami. Res pa je, da prvotno to ni bil naš predlog in smo ga vključili šele na podlagi predloga MGRT.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, minister.</p>
               <p>Kot zadnji v tem prvem krogu ima besedo kolega Gregor Perič, v drugem krogu še pa se je prijavil kolega Željko Cigler.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Predsednik, hvala lepa. Kolegici in kolegi, spoštovani minister in gostje lep dober dan! Bom poskušal biti kar se da koncentriran in bom začel s tem.</p>
               <p>Mislim, da tukaj notri ni nikogar, ki ne bi zagovarjal koncepta trajnostnega razvoja. O tem trajnostnem razvoju je bilo zelo veliko govora na različnih točkah, ampak če vzamemo eno definicijo jaz sem vzel tisto o Združenih narodov iz leta 2005 pomeni trajnostni razvoj, gospodarski razvoj, socialni razvoj in pa varstvo okolja torej vse te tri komponente in naloga vsake odgovorne oblasti je, da tehta med vsemi temi tremi komponentami ne samo ena ne samo dve, ampak vse tri hkrati. Dejstvo je, da so vse tri medsebojno povezano, ene brez druge ni in mi smo pač tukaj, da najdemo neki pametni in zdrav način kako se v končni fazi tudi razvijati, ker če ne poslušam samo to debato, ampak vse tiste, ki smo jih imeli še prejšnji teden pa verjetno tiste, ki jih bomo imeli prihodnji teden smo se pogovarjali tudi o enem recimo, če vzamem eden primer: alternativnem načrtu za okrevanje in odpornost. Če pogledamo tam številka piše 14 milijard to je zelo visok znesek, ampak ni samo znesek 14 milijard, ampak je treba to nekako počrpati bodisi z zadolžitvami in tako naprej to pomeni, da je potrebno določene stvari spraviti v življenje tudi v gospodarskem smislu, zato da mi lahko vse to naredimo ali gremo v bolj ambiciozno varianto, ki jo je predlagala opozicija ali pa tisto nekoliko zmernejšo, ki jo je predlagala koalicija se bomo morali pošteno potruditi, da bomo lahko sploh ta evropska sredstva počrpali. V zelo kratkem času bomo morali narediti zelo veliko, zato da lahko premostimo vse tisto, kar nam je ta Covid kriza odnesla pa, kar nam verjetno še bo odnesla tako, da tukaj smo vse države pred enim zelo velikim izzivom. Dodaten izziv, ki ga imamo predvsem v Sloveniji je pa nekoliko druge narave predvsem s področja narave pa mislim, da se to nekoliko premalo izpostavlja, da razumemo primerjalno kje smo Slovenija v primerjavi s tistimi državami, s katerimi se tudi zelo radi primerjamo kadar nam to paše seveda. Če gremo gledati v akcijski načrt za višjo rast in produktivnost jaz priznam to je predvsem dokument, ki govori o gospodarskem razvoju, ampak poudarja tudi socialni razvoj, varstvo okolja in še številne druge mehke komponente, ki nas kot Slovenijo ovirajo, da ne bi bili tam kjer je danes Avstrija, kjer je danes Nemčija. Če vzamemo zgolj eden vidik tega, o čemer se danes pogovarjamo primerjalno kje je Slovenija v primerjavi z Avstrijo in Nemčijo, če vzamemo zaščitena območja torej delež države ali pa teritorija države, ki je zaščitena. V Slovenije je to več kot 50 odstotkov natančno 53,6 odstotka, če pogledamo Nemčijo je to 15,8 odstotka in če pogledamo Avstrijo je 25,2 odstotka. Že tukaj vidimo primerjavo, da ima tako Nemčija kot Avstrija neprimerno več nekih možnosti za razvoj, za umeščanje takih in drugačnih projektov v prostor kot pa mi, ki smo si to omejili, kar ni nujno slabo, ampak moramo uporabiti tudi razum, ker je nesmiselno se primerjati vsak dan znova in znova z Avstrijo in Nemčijo, ker imajo oni tako hkrati smo pa, če vzamemo samo Avstrijo enkrat manj produktivni kot naši severni sosednje, potem moramo tukaj biti odkriti do samih sebe pa te ambicije, ki jih imamo tudi z vidika trošenja in nivoja nekih socialnih storitev temu primerno prilagoditi, če pa smo ambiciozni pa moramo tukaj tehtati. Jaz mislim, da je to eden tak zakon, ki predvsem tehta. Tisto, kar me bolj skrbi pri vsem tem zakonu je to, da iz razpravo nekaterih kolegic in kolegov zaznavam to, da imamo tukaj notri neko temeljno nezaupanje v naše institucije. To je pa malo drugi problem, ampak to ni problem samo te Vlade, ampak je problem bolj kot ne te države ali pa nekih organizacijskih kultur, ki smo jih v nekem preteklem obdobju vpeljali. Jaz mislim, da je to tudi rešljivo in mora biti rešljivo, ampak zaradi tega, ker imamo nekje na enem področju eno težavo jaz si ne bi rad videl, da ostane kot država tako tretjerazredni, da capljamo za tistimi najrazvitejšimi. Meni se zdi tudi z vidika območja, od koder prihajam torej iz Slovenske Istre, kjer imamo tudi morje kot tako eden korak naprej predvsem v smislu, ker se določajo ne samo izjeme, ampak tudi merila. Do slej vsega tega ni bilo. Kadar recimo obalne istrske občine umeščajo neko infrastrukturo v prostor imajo številne težave, probleme in izzive. Na lokalnem nivoju to še nekako opredelijo, ko pa se iščejo odgovori tudi nivoju ministrstev ravno, zaradi nedodelanosti zakonodaje pridemo v neko sivo cono, ko na koncu nobeden prav dobro ne ve kaj je možno in kaj ni možno. Tukaj moramo narediti ta korak naprej in enostavno omogočiti tako lokalnim skupnostim kot tudi v končni fazi potencialnim investitorjem, da jasno vedo kaj je možno in kaj ni možno in če je nekaj možno pod kakšnimi pogoji. Absolutno zaščiti naravo in okolje. To mora biti neki proces, ki je izpeljan strokovno zlasti s strani pristojnih institucij vsekakor to ne more biti predmet neke politične debate, ker je to hudo narobe. Jaz mislim, da je potrebno narediti neki korak naprej zlasti, če zagovarjamo koncept trajnostnega razvoja.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Perič. Še kot v drugem krogu kot zadnji kolega Željko Cigler.</p>
               <p>Izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Predsedujoči, hvala.</p>
               <p>Spoštovani gospod minister, kolegice in kolegi!</p>
               <p>Pomembno je, da danes govorimo o mnenju stroke. Mi danes izmenjujemo mnenja, to se jaz strinjam z vsemi, ki ste to izpostavili tudi z ministrom. Gre za to, da v kolikor pride do spremembe tako pomembnega zakona kot je Zakon o vodah, da so te spremembe koristne dolgoročno naravnane. Tudi rad bi sedaj nekaj povedal na predhodnika, da čuti eno temeljno nezaupanje v institucije, ki je prisotno. Jaz bi rekel, da to ne drži. Danes je bilo s strani kolega Pavšiča izpostavljeno, da tudi mnenje NIJZ ni v korist sprememb Zakona o vodah, o katerih sedaj govorimo. Prav tako, če mi dovolite bi še to povedal, danes je prišlo tudi mnenje Gospodarske zbornice Slovenije, ker sem ga videl šele sedaj bi rad to povedal tudi to je stroka in gre za Zbornico komunalnega gospodarstva, ki poziva za zavrnitev amandmaja k 4. členu Predloga zakona o spremembah in dopolnitvah Zakona o vodah in zraven tudi povedo, da Zbornica komunalnega gospodarstva poleg večine slovenskih komunalnih podjetij združuje tudi veliko večino izvajalcev oskrbe s pitno vodo, ki so odgovorni za zdravstveno ustrezno pitne vode in ker je ta vseživljenjsko pomembna za vse prebivalce Slovenije in je torej nenadomestljiv in strateško pomemben vir Slovenije apelira na nas, da zavrnemo predlagani amandma in ohranimo absolutno prepoved v drugem odstavku 69. člena sedaj veljavnega Zakona o vodah. To so ljudje iz tega področja, ki delajo, zaradi tega spoštovani predsedujoči v imenu Levici predlagam, da skladno s 46. Poslovnikom Državnega zbora naše delovno telo opravi javno predstavitev mnenj o tem predlogu zakona, ki je zelo pomemben in da se slišijo tako mnenja stroke kot tudi širše javnosti in še posebej nevladnih organizacij in prosim, če se lahko o tem glasuje. Zraven bi dal pa še eden predlog, če se lahko morda o njem glasuje. Malce pozno očitno, zaradi logističnih težav, ker je taka ura se nam je pridružil tudi gospod Uroš Macelj iz Eko kroga skratka nevladne organizacije to so tisti subjekti, ki pri nam zastopajo javni interes na področju varstva okolja in prostora in predlagam, če se mu lahko da besedo, če lahko o tem glasujemo.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Cigler. K besedi je še prijavljen Edvard Pavlič, potem bom pa dal na glasovanje kolega Cigler vaš predlog, če dovolite?</p>
            </sp>
            <sp who="PauličEdvard">
               <speaker>EDVARD PAVLIČ (PS LMŠ):</speaker>
               <p>Hvala za besedo, predsedujoči.</p>
               <p>Jaz se bom navezal na moje predhodnika absolutno tudi v Listi Marjana Šarca podpiramo predlog, da se opravi javna razprava, da se povabi vse deležnike. Bi pa podprl tudi predlog glede udeležbe predstavnikov nevladnih organizacij in bi imel kar konkretno vprašanje za te predstavnike, v kolikor želijo in pa lahko odgovorijo me zanima kakšne so posledice v primer, da danes sprejmemo zakon v predlagani obliki predvsem, kar se tiče te dopolnitve 69. člena in pa se pravi dovoljenja za gradnjo naprav, ki so namenjene proizvodnji in kjer so vključene nevarne snovi. Predvsem me zanima, če že obstaja takšen primer v Sloveniji, ali je se zgodila kakšna naravna nesreča in še posebej kakšni so popravljalni ukrepi, ali je to možno sploh sanirati, za kakšen denar in kakšne so posledice na okolje? To je sedaj moje konkretno vprašanje predstavnikom nevladnih organizacij, ki pa verjamem, da so večji strokovnjaki kot pa smo mi poslanci, ki se moramo ukvarjati res z širokim spektrom področij.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Pavlič.</p>
               <p>Sedaj najprej pa tudi vi ste kolikor sem razbral iz vaše razprave sem dolžan dati na glasovanje predlog kolega Željka Ciglerja, da se opravi javna razprava, zato <gap n="..."/> Minister, izvolite.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Jaz bi samo pred glasovanjem rad opozoril na posledice, ki jih ima za eno drugo vsebinsko stvar, ki ni toliko sporna. Mi namreč s tem zakonom uvajamo možnost financiranja gospodarske javne službe o opravljanju voda, čiščenje vodotokov iz Sklada za vode. Mi smo računali seveda, da bodo ta sredstva, čimprej na voljo, da bodo lahko tudi nosilci gospodarskih javnih služb vzdrževali vodotoke, čistili struge in sedaj se začenja sezona in kakršnikoli pretirano odlašanje to govorimo pa o nekam mesečnem seveda bo oškodovalo tudi stanje upravljanja z vodami, ker v proračunu za to ni dovolj denarja kot so programi, ki so bili napeti tudi že na to določbo.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, minister. Kolegica Tina Heferle, razprava?</p>
               <p>Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa.</p>
               <p>Jaz bom samo v minuti obrazložila zakaj je to, kar je sedaj gospod minister navedel ne predstavlja nobenega problema. Če se izglasuje javna obravnava tega zakona in če to res zavleče postopek sprejemanja novele, ki je danes pred nami je rešitev za tiste nujne zadeve, ki jih je minister sedaj opisal takšna, da se pripravi v tem vmesnem času novela, ki pa res bo primerna za skrajšan postopek in se to obravnava v Državnem zboru brez pretiranega zavlačevanja, ker gre za neke bolj formalne spremembe zakona to pa je tak primer, po katerem bi morali sprejemati skrajšani postopek.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Heferle.</p>
               <p>Sedaj pa dajem na glasovanje predlog po 46. členu Poslovnika Državnega zbora, da se opravi javna razprava. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(10 članov.)</stage>
               </p>
               <p>Ugotavljam, da predlog ni sprejet.</p>
               <p>Sedaj pa samo pojasnilo preden zaključujem razpravo kolega Edvarda Pavliča. Sedaj, kar se tiče vabljenih moja dva strokovna sodelavca, ki sta tudi na tem odboru vseskozi sta včeraj budno spremljala predloge poslanskih skupin k predvsem tistim segmentu, ko so bile želje po vabljenih. Še danes zjutraj mislim, da ob 9. uri sta imela oba skrb, da so bili tisti vabljeni, ki so bile včerajšnje pobude predvsem iz Poslanske skupine vaše Liste Marjana Šarca. Sedaj seja se je začela ob 14. uri. Tisti, ki to spremljajo predvsem gostje veste, da je to neki vozni red, imamo štiri točke, potem še nas čaka ena seja, pri vsaki točki je kupica vabljenih in vedno ugodimo sedaj, da se vračamo nazaj k točki vabljeni tega ne morem ugoditi, zaradi enega prostega razloga, da boste lažje razumeli kot, da bi sedaj avtobus počakali in bi šli v neko drugo smer. Spoštovani kolega, Edvard Pavlič, vi ste bili moj predhodnik ste zelo korektno vodil ta odbora in jaz se zavedam, da vi veste, da temu vašemu predlogu ne morem ugoditi.</p>
               <p>Izvolite, Edvard Pavlič.</p>
            </sp>
            <sp who="PauličEdvard">
               <speaker>EDVARD PAVLIČ (PS LMŠ):</speaker>
               <p>Gospod predsednik, jaz imam pa proceduralni predlog najprej bi se vam pa res zahvalil za korektnost, ker ste povabili predstavnike nevladnih organizacij tudi na našo pobudo, ampak če se boste spomnili internega delovnega sestanka predsednikov delovnih teles smo tam dogovorili, da v kolikor je s strani poslanca naslovljeno na vabljene konkretno vprašanje, potem se mu da besedo tudi kasneje in ne samo v uvodni obrazložitvi in v mojem predlogu se sklicujem na ta dogovor in še enkrat prosim, če lahko predstavniki nevladnih organizacij odgovorijo na moje konkretno vprašanje.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Kolega Edvard Pavlič jaz vas moram razočarati, da temu ne morem ugoditi dam pa besedo zadnji prijavljeni to je Mateji Udovč.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči, za besedo.</p>
               <p>Spoštovani minister, kolegice in kolegi!</p>
               <p>Jaz bom res kratka, ker ste že večina skoraj vsi povedali. Jaz pozdravljam zakone, ki so življenjski zakoni s tem, da se pa zavedam pomembnosti čiste pitne vode. Vedno zagovarjam, da moramo skrbeti za naše vode, ker kdo drug, če ne bomo mi skrbeli za naše vode, kar bomo zapustil našim zanamcem. Bi pa rad tukaj ministra samo nekaj vprašala v zvezi z amandmaji s 37. členom, če omogočamo izjemo, da lahko v priobalnem pasu gradijo recimo javno infrastrukturo ob enemu urejenemu potočku, ki jo občina želi eno manjše parkirišče ob gostišču narediti, kar v bistvu pozdravljam, zato, ker tukaj pravim, da je to nekaj življenjskega lahko v enem majhnem kraju pa bi vprašala kako bo pa z zasebniki, če imajo recimo zasebnik zemljišče ob potoku pa bi rad zgradil si doma parkirišče za tri avtomobile ali bo to možno ali te možnosti pa zasebnik v ta namen ne bi mogel urediti in bo mogel imeti ta obvezni odmik od priobalnega pasa? Sama ocenjujem, da v bistvu tako kot pravim zakon mora biti življenjski mora v bistvu nekako zajeti, da lahko sobivamo z njemu, da dejansko lahko dihamo in živimo in če imamo parcelo veliko 600 kvadratov pa, da gor stoji hiša, ki je zazidljiva parcela pa, če so vse stvari urejene tako kot je potrebno, da so lovilci zakaj bi v bistvu tukaj onemogočili tudi enemu zasebniku, ki ima pač samo stanovanjsko hišo, da ne bi mogel postaviti parkirišča brez tako velikega odmika. Samo, če lahko na to pojasnilo.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Minister, izvolite.</p>
            </sp>
            <sp who="VizjakAndrej">
               <speaker>MAG. ANDREJ VIZJAK:</speaker>
               <p>Hvala za vprašanje. Mi seveda v ta 37. člen vnašamo zgolj eno spremembo to je, da omogočamo gradnjo objektov javne rabe to gotovo zasebna parkirišča niso ne vem pa kje bi bil to problem. Saj, če je nekdo zgradil hišo priobalnem pasu verjetno je bil sestavni del projekta tudi zunanja ureditev in vse skupaj mora že to, zaradi samega posega imeti. Ne vem kako je možno imeti hišo v priobalnem zemljišču ne imeti pa parkirišča. Razen, če seveda govorimo o zelo starih objektih, ki so že ne vem koliko časa tam sedaj si pa nekdo želi zasebno dograditi. Jaz verjamem, da je v teh primerih že, zaradi številnih razlogov prišlo do nekih sprememb priobalnega pasa s strani odločitve Vlade, ker gre verjetno za neka strnjena naselja, kjer so že pred tem bili določeni indici. Tako da ne, te izjeme dodatno ne uvajamo s tem zakonom, zgolj za objekte, ki so določeni v gradbenem zakonu in so namenjeni javni rabi.</p>
               <p>Mi seveda v ta 37. člen vnašamo zgolj eno spremembo to je, da omogočamo gradnjo objektov javne rabe to gotovo zasebna parkirišča niso ne vem pa kje bi bil to problem. Saj, če je nekdo zgradil hišo priobalnem pasu verjetno je bil sestavni del projekta tudi zunanja ureditev in vse skupaj mora že to, zaradi samega posega imeti. Ne vem kako je možno imeti hišo v priobalnem zemljišču ne imeti pa parkirišča. Razen, če seveda govorimo o zelo starih objektih, ki so že ne vem koliko časa tam sedaj si pa nekdo želi zasebno dograditi. Jaz verjamem, da je v teh primerih že, zaradi številnih razlogov prišlo do nekih sprememb priobalnega pasa s strani odločitve Vlade, ker gre verjetno za neka strnjena naselja, kjer so že pred tem bili določeni indici. Tako da ne, te izjeme dodatno ne uvajamo s tem zakonom, zgolj za objekte, ki so določeni v gradbenem zakonu in so namenjeni javni rabi.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, minister.</p>
               <p>Zaključujem razpravo o členih in amandmajih.</p>
               <p>Prehajamo na glasovanje o amandmajih, ki ga bom vodil na podlagi pregleda amandmajev z dne 9. 3. 2021.</p>
               <p>Na glasovanje dajem amandma koalicijskih poslanskih skupin k 2. členu. Amandma je vsebinsko povezan z amandmajem koalicijskih poslanskih skupin k 3. in 4. členu. Če ta amandma ne bo sprejet, bosta amandmaja koalicijskih poslanskih skupin k 3. in 4. členu brezpredmetna. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(5 članov.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma koalicijskih poslanskih skupin k 3. členu. Če bo ta amandma sprejet, bo amandma Poslanske skupine Levica k temu členu brezpredmeten. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(7 članov.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem popravljen amandma Poslanske skupine Levica, ki smo ga dobili na naše klopi pred sejo, da ne bo kakšne dileme oziroma pomote, k 4. členu. Glasujemo.</p>
               <p>Kdo je za? <stage type="vote-ayes">(6 članov.)</stage> Kdo je proti? <stage type="vote-no">(12 članov.)</stage>
               </p>
               <p>Ugotavljam, da amandma ni sprejet.</p>
               <p>Na glasovanje dajem amandma koalicijskih poslanskih skupin k 4. členu. Glasujemo. <stage>/ oglašanje iz dvorane/</stage> Koalicijskih poslanskih skupin. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(8 članov.)</stage>Ugotavljam, da je amandma sprejet.</p>
               <p>Na glasovanje dajem amandma koalicijskih poslanskih skupin k 5. členu. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma koalicijskih poslanskih skupin k 7. členu. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da je amandma sprejet.</p>
               <p>Zaključili smo glasovanje o amandmajih.</p>
               <p>V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da so členi predloga zakona sprejeti.</p>
               <p>S tem smo zaključili drugo obravnavo Predloga zakona o spremembah in dopolnitvah Zakona o vodah na matičnem delovnem telesu. Sprejeti amandmaji bodo vključeni v dopolnilnem predlogu zakona, ki bo sestavni del poročila odbora.</p>
               <p>Določiti moramo še poročevalca, ki bo poročilo odbora predstavil na seji Državnega zbora. Predlagam, da bi bil to podpredsednik odbora Mihael Prevc. Soglašate.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA – PREDLOG ZAKONA O KATASTRU NEPREMIČNIN.</title> Predlog zakona je 8. 1. 2021 Državnemu zboru v obravnavo po rednem postopku posredovala Vlada. Za obravnavo je bilo posredovano naslednje gradivo: predlog zakona z dne 8. 1. 2021, mnenje Zakonodajno-pravne službe z dne 23. 2. 2021, mnenje Komisije Državnega sveta za lokalno samoupravo in regionalni razvoj z dne 3. 3. 2021, mnenje Mestne občine Ljubljana z dne 26. 1. 2021, mnenje Združenja občin Slovenije z dne 9. 2. 2021, stališče Skupnosti občin Slovenije z dne 9. 2. 2021 ter odgovor Ministrstva za okolje in prostor k mnenju Zakonodajno-pravne službe z dne 26. 2. 2021.</p>
               <p>Predlog zakona je 8. 1. 2021 Državnemu zboru v obravnavo po rednem postopku posredovala Vlada. Za obravnavo je bilo posredovano naslednje gradivo: predlog zakona z dne 8. 1. 2021, mnenje Zakonodajno-pravne službe z dne 23. 2. 2021, mnenje Komisije Državnega sveta za lokalno samoupravo in regionalni razvoj z dne 3. 3. 2021, mnenje Mestne občine Ljubljana z dne 26. 1. 2021, mnenje Združenja občin Slovenije z dne 9. 2. 2021, stališče Skupnosti občin Slovenije z dne 9. 2. 2021 ter odgovor Ministrstva za okolje in prostor k mnenju Zakonodajno-pravne službe z dne 26. 2. 2021.</p>
               <p>V poslovniškem roku so bili vloženi amandmaji poslanskih skupin SDS, SMC in Nova Slovenija k 32. členu, spremembi amandmajev k 48. členu in 57. členu in predlog amandmaja za amandma odbora k 56. členu.</p>
               <p>Vsa navedena gradiva so objavljena na spletni strani Državnega zbora.</p>
               <p>Na sejo so bili k obravnavi te točke povabljeni: Ministrstvo za okolje in prostor, Komisija Državnega sveta za lokalno samoupravo in regionalni razvoj, Geodetska uprava Republike Slovenije, Inženirska zbornica Slovenije, Skupnost občin Slovenije, Združenje občin Slovenije, Združenje mestnih občin Slovenije in Zakonodajno-pravna služba.</p>
               <p>Začenjam <title>drugo obravnavo</title> predloga zakona, v kateri bomo na podlagi 126. člena Poslovnika Državnega zbora opravili razpravo in glasovanje o posameznih amandmajih k posameznim členom in o členih predloga zakona.</p>
               <p>Besedo dajem predstavniku predlagatelja, Ministrstva za okolje in prostor, državnemu sekretarju Robertu Rožancu.</p>
            </sp>
            <sp who="RožacRobert">
               <speaker>ROBERT ROŽANC:</speaker>
               <p>Predsedujoči, hvala za besedo.</p>
               <p>Lepo pozdravljeni vsi prisotni!</p>
               <p>V obravnavi je nov Zakon o katastru nepremičnin, ki bo nadomestil ureditev, doslej določeno v Zakonu o evidentiranju nepremičnin iz leta 2006. Temeljni cilj predlaganega zakona je, da se v pravnem redu Republike Slovenije zagotovijo vpisi podatkov v nepremičninske evidence tako, da bodo izpolnile večnamensko vlogo kot osnovo za vpis stvarnih pravic v zemljiški knjigi za davčne, prostorske, stanovanjske, socialne, energetske, varnostne, statistične in številne druge namene. Sprejetje predlaganega zakona utemeljujejo potrebe po ureditvi zlasti naslednje vsebine: določitev temeljnih pojmov nepremičnina, parcela, stavba, del stavbe in njihova vsebinska opredelitev, nadalje, vodenje podatkov o parcelah, stavbah in delih stavb v enotni evidenci, določitev enotnega postopka, tako imenovani katastrski postopek, evidentiranje območja služnosti in območja stavbne pravice, način vodenja sestavin delov stavb, kot so, na primer, atrij in parkirna mesta, vpisi podatkov o parcelah, stavbah in delih stavb ter spreminjanje teh podatkov ob upoštevanju pravne varnosti lastnikov nepremičnin in informacijska prenova nepremičninskih evidenc. Podatki o parcelah, stavbah in delih stavb na območju Republike Slovenije se v predlaganem zakonu evidentirajo v enotni evidenci Kataster nepremičnin, ne več v treh ločenih evidencah kot danes, ko se ti podatki vodijo v zemljiškem katastru, katastru stavb in registru nepremičnin. Kataster nepremičnin se vzpostavi s prevzemom podatkov iz dosedanjega zemljiškega katastra, katastra stavb in registra nepremičnin ter z obdelavo in prevedbo teh podatkov na način in v obliki, določenima s tem zakonom. Kataster nepremičnin bo povezan z zemljiško knjigo, centralnim registrom prebivalstva in poslovnim registrom ter bo omogočal tudi povezavo vseh drugih prostorsko orientiranih baz podatkov.</p>
               <p>Zakon vzpostavlja novo evidenco, Register naslovov, ki je evidenca podatkov o naslovih v Republiki Sloveniji, ki so se doslej vodili kot sestavni del Registra prostorskih enot. V večini evropskih držav je ta eden izmed ključnih registrov, ki ga vodi in vzdržuje organ državne uprave z namenom souporabe in delovanja eUprave.</p>
               <p>Vzporedno s pripravo zakona se izvaja tudi informacijska prenova nepremičninskih evidenc. Obstoječe informacijske rešitve, ki jih za vodenje nepremičninskih evidenc po Zakonu o evidenci nepremičnin uporablja Geodetska uprava, namreč ne omogoča učinkovitega vodenja in povezovanja podatkov. Ker je za učinkovit vpis podatkov o nepremičninah v uradno javno evidenco ključnega pomena učinkovit informacijski sistem, se izvaja implementacija tega sistema v okviru Programa projektov eProstor, ki ga sofinancirata Republika Slovenija in Evropska unija iz Evropskega sklada za regionalni razvoj.</p>
               <p>Zakon celovito informatizira vse poslovne procese in s tem omogoča elektronsko poslovanje v zvezi z odločanjem o vpisih v Kataster nepremičnin, Register prostorskih enot, Evidenco državne meje in Register naslovov. Obvezno elektronsko vlaganje pisem in vodenje elektronskega spisa bo povzročilo pomembno posodobitev in racionalizacijo poslovanja Geodetske uprave.</p>
               <p>V vloženih amandmajih se upoštevajo tudi predlogi in pripombe Zakonodajno-pravne službe Državnega zbora ter predlogi in mnenja Mestne občine Ljubljana, Skupnosti občin Slovenije in Združenja občin Slovenije. Njihova vključitev je predlagana v amandmajih, v predlagane amandmaje pa so vključeni tudi predlogi Ministrstva za okolje in prostor za izvedbo zakona v podaljšanem roku zaradi spremenjenega roka izvedbe projekta Informacijska prenova nepremičninskih evidenc v okviru Programa projektov eProstor. Projekt eProstor, v katerem se izvaja informacijska prenova nepremičninskih evidenc, je Služba Vlade Republike Slovenije za razvoj in evropsko kohezijsko politiko podaljšala rok za zaključek obdobja upravičenosti stroškov z 31. 12. 2021 na 30. 6. 2022. Upravičenost podaljšanja se utemeljuje s stanjem v Republiki Sloveniji v času izvedbe projekta zaradi izrednih razmer, zaradi covida, saj v tem času ni bilo možno izvajati implementacije informacijskih rešitev. Ker je informacijska podpora in njena izvedba pogojena z začetkom uporabe določb zakona, se ustrezno podaljšajo tudi roki začetka uporabe informacijskega sistema in z njim povezani datumi.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, državni sekretar, tudi vam.</p>
               <p>Želi besedo predstavnica Zakonodajno-pravne službe, gospa Damjana Mlakar? Izvolite.</p>
            </sp>
            <sp who="MlakarDamjana">
               <speaker>DAMJANA MLAKAR:</speaker>
               <p>Hvala lepa za besedo.</p>
               <p>Zakonodajno-pravna služba je predlog zakona proučila z vidika njegove skladnosti z ustavo, pravnim sistemom in z zakonodajno-tehničnega vidika in dala pripombe, ki pa so s predlaganimi amandmaji poslanskih skupin koalicije v pretežni meri upoštevane, k ostalim pa so bila tudi dana pisna pojasnila predlagatelja.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam.</p>
               <p>Želi besedo še kdo od ostalih vabljenih? Se opravičujem. Ali želi besedo predstavnik Komisije Državnega sveta za lokalno samoupravo in regionalni razvoj, državni svetnik Bojan Režun? Izvolite.</p>
            </sp>
            <sp who="RežunBojan">
               <speaker>BOJAN REŽUN:</speaker>
               <p>Hvala za besedo, gospod predsednik.</p>
               <p>Komisija Državnega sveta za lokalno samoupravo in regionalni razvoj podpira predlog zakona.</p>
               <p>Na seji so bili člani komisije seznanjeni s stališči Ministrstva za okolje in prostor k pripombam reprezentativnih združenj občin, kar je povzeto tudi v mnenju komisije.</p>
               <p>Člani komisije so v obravnavi predmetnega zakona ponovno izpostavili problematiko neurejenosti lastninskih razmerij v zvezi z javnimi cestami, ki potekajo po zasebnih zemljiščih. Gre za obsežno problematiko, ki zahteva sistemsko reševanje v smislu oblikovanja ustavno skladne pravne podlage za enoten način urejanja lastništva javne infrastrukture na ravni države. V reševanje bo treba vložiti vse napore ter občinam za te namene zagotoviti tudi ustrezen obseg finančnih sredstev, saj so zahteve in pričakovanja lastnikov zemljišč vedno višje, ki jih občine zaradi omejenih finančnih zmožnosti niso sposobne izpolniti.</p>
               <p>Hvala za besedo.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam.</p>
               <p>Želi besedo še kdo od ostalih vabljenih? Izvolite.</p>
            </sp>
            <sp who="StankoMiran">
               <speaker>MIRAN STANKO:</speaker>
               <p>Pozdravljeni v imenu Skupnosti občine, sicer pa sem župan Občine Krško Miran Stanko.</p>
               <p>Želel bi samo to reči, da smo sicer dali predlog oziroma pripombo na ta zakon, in sicer v isti smeri, kot je bilo že prej rečeno. Gre pa v bistvu za naš tehnični predlog, da bi se dopolnil 48. člen v drugi alineji oziroma v 2. točki, da bi se dodala še ena alineja, in sicer, da bi se upošteval kot tistega, ki je lahko vlagatelj zahteve z elaboratom, tudi lokalna skupnost, kadar gre za izvajanje nalog iz njene pristojnosti. To je pravzaprav zadeva, ki bi omogočila, da bi zadeve potekale hitreje; da vam ne jemljem časa z bolj podrobno obrazložitvijo.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, spoštovani župan.</p>
               <p>Želi še kdo besedo? Ugotavljam, da ne.</p>
               <p>Prehajamo na razpravo in glasovanje o posameznih členih in vloženih amandmajih v okviru druge obravnave predloga zakona, ki jo bom vodil na podlagi vloženih amandmajev koalicijskih poslanskih skupin z dne 3. 3. 2021.</p>
               <p>Odboru najprej predlagam, da po opravljeni razpravi o posameznih členih najprej glasujemo o amandmajih ter nato, v skladu s tretjo alinejo prvega odstavka 128. člena Poslovnika Državnega zbora, o vseh členih predloga zakona skupaj. Ali kdo temu nasprotuje? Ugotavljam, da ne.</p>
               <p>V razpravo dajem člene od 1. do 6., h katerim ni vloženih amandmajev. Želi kdo razpravljati? Mag. Andrej Rajh, izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa, predsedujoči.</p>
               <p>Spoštovani državni sekretar, vabljeni gostje, kolegice poslanke in kolegi poslanci!</p>
               <p>V Poslanski skupini SAB bomo Predlogu zakona o katastru nepremičnin namenili ustrezno podporo. Menimo, da je dober in da zasleduje enega zelo pomembnih ciljev na področju stanovanjske politike. Vemo, da je stanovanjska politika ena zelo perečih politik, s katero se ne država ne lokalne skupnosti ne soočajo oziroma ne spoprijemajo ustrezno. In eden od teh razlogov je seveda tudi pomanjkanje podatkov. In ta sprememba Zakona o katastru nepremičnin omogoča vzpostavitev različnih evidenc. Za nas v SAB je zelo pomembno, da dobijo država in lokalne skupnosti podatke o realni rabi nepremičnin, torej, da vejo, koliko nepremičnin je zasedenih, koliko je praznih, ker brez tega podatka ni mogoče načrtovati ustrezne stanovanjske politike, niti pošiljati v javnost in na trg ustreznih signalov, kaj se s trgom dogaja. Lahko hodimo po mestih, po vaseh in vidimo objekte, tudi številne nenaseljene, prazne. In dokler teh podatkov ni, ne bomo mogli izvajati ustrezne stanovanjske politike. Zato v SAB seveda podpiramo, da se te zadeve naredijo transparentne in da lahko lokalne skupnosti, pa tudi država vodijo na ta račun ustrezno stanovanjsko politiko, ki je danes, žal, zaradi odsotnosti tega podatka ni mogoče voditi. Tudi država in lokalne skupnosti operirajo zgolj z ocenami stanja in to je v tem smislu nedopustno.</p>
               <p>Kot drugo, zadevo vidimo kot možnost digitalizacije in informatizacije tega podatka tudi za razširitev oziroma spremljanje drugih zadev. Lahko se vzpostavi tudi evidenca inšpekcijskih nadzorov. Bilo bi tudi korektno, da je vsakokratni kupec nepremičnine seznanjen z vsemi postopki, tudi inšpekcijskimi, ki so z določeno nepremičnino bili povezani. Meni se zdi zelo korektno, da bi vsak kupec nepremičnine bil seznanjen s tem, ali je bil njegov objekt zgrajen po vseh regularnih postopkih ali pa je bil naknadno legaliziran. To je informacija, ki vpliva na ceno in bi morala vplivati na ceno in s katero bi kupec moral biti vsakokrat seznanjen; danes, žal, ni. Zadeva gre lahko tudi dalje. Torej, država, če želi imeti podatke o energetski učinkovitosti stavb, kako so učinkovite, kako ne, je to tudi nek tak podatek, ki vpliva na to, da bi država imela bazo podatkov, koliko objektov je učinkovitih in koliko neučinkovitih, koliko se jih splača sanirati. Danes je bila na državnem nivoju izvedena potresna vaja; prav tako se lahko te zadeve tudi v tem smislu nekako nadgradijo in ustrezno, tudi sistematično rešujejo.</p>
               <p>Osebno menim, da je ta zakon dober in da sledi temu, kar si vsi želimo, da se naredi trg preglednejši, dostopnejši, in da lahko institucije, ki so pristojne za reševanje določenih problemov na stanovanjskem trgu, te tudi odlično in učinkovito naslovijo.</p>
               <p>Če malenkost razširim to današnjo temo. Mi se moramo zavedati, da nekatere lokalne skupnosti nimajo stanovanjskih skladov in pravzaprav sploh ne vedo, kaj se na njihovem območju s stanovanjskim trgom dogaja. Osebno menim, da je to napaka zakona iz 90. let, ki je omogočal nastanek preštevilnih občin, ki očitno ne opravljajo potrebnih nalog za svoje ljudi. Torej, vi lahko v neki občini postanete invalid, pa ni institucije, ki bi vam lahko tu strokovno pomagala, in so prisiljeni pomagati, hvala bogu, dobri ljudje in sosedje. Ampak to so zadeve, ki jih moramo urediti in ki omogočajo tudi to, da se lahko v kombinaciji s starajočo se družbo začnejo tudi naslavljati ustrezne zadeve. Poglejte, imamo stanovanjski fond, ogromno je takega, ki je star 50, 60, 70 let in je tudi statistično iztrošen, amortiziran. Po drugi strani imamo tudi starajočo se družbo, ki živi v objektih, ki danes niso ali pa ki v roku petih do desetih let ne bodo več primerni za njihove življenjske potrebe. In to so preprosto podatki, ki jih potrebujemo, če želimo učinkovito upravljati s stanovanjskim trgom, če želimo preprečiti, da bi ljudje, ki imajo nepremičnino, bili revni; vi ste lahko danes, kljub temu, da imate objekt, ki je velik 200 kvadratnih metrov, revni, ker si ne morete privoščiti ogrevanja, ker ga ne morete vzdrževati. In to so podatki, ki se bodo s tem katastrom lahko pridobili, da te zadeve ustrezno naslavljajo, zaznajo in tudi rešijo.</p>
               <p>V Poslanski skupini SAB bomo predlagani zakon potrdili.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Rajh.</p>
               <p>Besedo ima kolega Gregor Perič.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Hvala, predsednik.</p>
               <p>Spoštovani kolegi, državni sekretar!</p>
               <p>Tudi meni se zdi ta zakon zelo dober, ga pozdravljam in se zahvaljujem, ker ste prišli s takim predlogom. Pa bi v končni fazi rad rekel, da so to tista pričakovanja, ne samo na strani oblasti, da tako rečem, torej lokalnih ali pa države, ki potrebuje določena orodja za to, da opravlja svoje pristojnosti, ampak tudi na strani državljanov in podjetij. Moram reči, da v zadnjih letih že kar nekaj časa spremljam portal eProstor, ki se je v tem času izredno razvil. Kolikor razumem, je država v preteklem obdobju predvsem zbirala in dajala na kup, torej urejala podatkovne baze, raznorazne evidence, in zdaj prihajamo do točke, ko se vse te številne podatke na pameten in premišljen način tudi uporablja za to, da so koristno orodje tako za državo oziroma lokalne skupnosti kot tudi za državljane in podjetja. Sam sem večkrat uporabljal storitve portala eProstor in moram reči, da so mi bili vedno v pomoč. In če gre to v smeri še dodatne nadgradnje, torej predvsem tega, da se, recimo, vidi še služnosti, ki so na posameznih parcelah, pa potem razne stavbne pravice, da so vnesene, pa se potem zelo jasno da ugotoviti, ali ima določena parcela parkirišče, in še številne druge malenkosti, ki bi jih lahko naštevali verjetno do jutri zjutraj, se mi zdi to super. To je tisto pričakovanje, ki ga verjetno imamo vsi, ko govorimo o tem, da je treba digitalizirati našo upravo ali pa v končni fazi tudi družbo. Tako bomo v SMC ta predlog zakona z veseljem podprli, predvsem zato, ker daje vse te podatke na kup in postajajo čedalje bolj uporabniku prijazni.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, kolega Perič.</p>
               <p>Zaključujem razpravo.</p>
               <p>Na glasovanje dajem 7. člen in amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet. V razpravo dajem člene od 8. do 14., h katerim ni vloženih amandmajev. Želi kdo razpravljati? Ugotavljam, da ne.</p>
               <p>Na glasovanje dajem 15. člen in amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 16. člen, h kateremu ni vloženega amandmaja. Želi kdo razpravljati? Ker ne, zaključujem razpravo.</p>
               <p>Na glasovanje dajem 17. člen in amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 18. do 24., h katerim ni bilo vloženih amandmajev. Želi kdo razpravljati? Ugotavljam, da ne.</p>
               <p>Na glasovanje dajem 35. člen in amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 36. člen, h kateremu ni vloženega amandmaja. Želi kdo razpravljati? Ugotavljam, da ne, zato zaključujem razpravo.</p>
               <p>Na glasovanje dajem 37. člen in amandma koalicijskih poslanskih skupin. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 38. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Na glasovanje dajem 39. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 40. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Na glasovanje dajem 41. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>V razpravo dajem člene od 42. do 45., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 46. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 47. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Na glasovanje dajem 48. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 49. do 51., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 52. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p> Na glasovanje dajem 53. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 54. in 55. člen, h katerima ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 56. člen in predlog amandmaja na amandma odbora koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem 57. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 58. do 60., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 61. člen in amandma koalicijskih poslanskih skupin. Želi kdo obrazložiti svoj glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem 62. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 63. do 72., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 73. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 74. do 86., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 87. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem 88. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 89. do 93., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 94. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p> Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 95. do 103., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 104. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem 105. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 106. do 109., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 110. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 111. do 124. člena, h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 125. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 126. in 127. člen, h katerima ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 128. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 129. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Na glasovanje dajem 130. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 131. do 133., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 134. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem 135. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem 136. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p> V razpravo dajem 137. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Na glasovanje dajem 138. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 139. do 147., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 148. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 149. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Na glasovanje dajem 150. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 151. do 159., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 160. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem člene od 161. do 166., h katerim ni vloženih amandmajev. Želi kdo razpravljati? <stage>(Ne.)</stage>
               </p>
               <p>Na glasovanje dajem 167. člen in amandma koalicijskih poslanskih skupin. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem še zadnji, 168. člen, h kateremu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Zaključili smo razpravo o členih in glasovanje o amandmajih.</p>
               <p>V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo Predloga zakona o katastru nepremičnin na matičnem delovnem telesu. Sprejeti amandmaji bodo vključeni v dopolnilnem predlogu zakona, ki bo sestavni del poročila odbora.</p>
               <p>Prosim, da v skladu z drugim odstavkom 42. člena poslovnika določimo poročevalca, ki bo predstavil poročilo odbora na seji Državnega zbora. Predlagam, da bi to bila podpredsednica odbora Mateja Udovč. V redu? Hvala.</p>
               <p>S tem zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O BATERIJAH IN ODPADNIH BATERIJAH, RAZVELJAVITVI</title>
                  <title>DIREKTIVE 2006/66/ES IN SPREMEMBAH UREDBE EU/2019/1020.</title>
               </p>
               <p>Na sejo za obravnavo te točke so kot predstavniki Vlade povabljeni predstavniki Ministrstva za okolje in prostor. Gradivo k tej točki je posredovala Vlada 4. 3. 2021 na podlagi prvega odstavka 4. člena Zakona o sodelovanju med državnim zborom in vlado v zadevah Evropske unije. Odbor navedeno gradivo obravnava v skladu s prvim in drugim odstavkom 154.h člena Poslovnika Državnega zbora in Odboru za zadeve Evropske unije posreduje svoje mnenje.</p>
               <p>Besedo dajem predstavnici Ministrstva za okolje in prostor, državni sekretarki dr. Metki Gorišek.</p>
            </sp>
            <sp who="GorišekMetka">
               <speaker>DR. METKA GORIŠEK:</speaker>
               <p>Hvala za besedo.</p>
               <p>Vsi lepo pozdravljeni!</p>
               <p>Na začetku bi opozorila, da je to ena zelo pomembnih uredb, ki jih sprejema Evropska komisija, ker gre za implementacijo krožnega gospodarstva v zelo pomembnem segmentu, in sicer proizvodnji ter razgradnji in nadaljnji uporabi baterij.</p>
               <p>Predlog uredbe Evropskega parlamenta in Sveta o baterijah in odpadnih baterijah, razveljavitvi Direktive 2006/66/ES in spremembi te uredbe. Na Evropski komisiji intenzivno pripravljajo zdaj te predloge in v času našega predsedovanja bo tudi to ena od tem, ki bodo v široki razpravi.</p>
               <p>Republika Slovenija pozdravlja s strani Evropske komisije podan predlog uredbe in vidi uredbo tudi kot pomemben signal v mednarodnih pogajanjih in spodbudo ostalemu svetu, da sledijo EU pri zmanjšanju celotnega vpliva baterij na okolje, s povečanjem krožnosti vrednostne verige baterij ter z zmanjšanjem emisij toplogrednih plinov. Vendar pa Republika Slovenija meni, da bo treba predlog uredbe v določenih delih nadgraditi in dopolniti. Predlog je zastavljen preširoko, presplošno, saj neposredno nalaga dodatne obveznosti in naloge s področja notranjega trga, na področju okolja in preveč ambiciozno, saj je časovno obdobje za sprejetje in izvedbo določb prekratko glede na novosti in zadan obseg sprememb, ki so vsebovane v predlagani uredbi. Se pravi, mogoče je tu treba podati več poudarka že na sami proizvodnji, torej razširjena proizvajalčeva odgovornost, in potem je lažje tudi na okoljskem področju v predelavi teh baterij spremljati to zgodbo. Republika Slovenija smatra, da vseh okoljskih vidikov, ki jih naslavlja uredba, ni možno vezati na notranji trg. Ocena vplivov kaže, da je okoljski vidik baterij ključen, zato Republika Slovenija meni, da okoljski cilji ne morejo biti podrejeni ciljem notranjega trga oziroma predmet urejanja po pravni podlagi s 14. členom, se pravi, notranjega trga, temveč tudi po 191. členu, to so okoljski cilji, kjer Republika Slovenija zagotavlja sistem dvojne pravne podlage ali delitev uredbe na dva dela, se pravi, da se ureja po notranjem trgu in tudi po okoljskih ciljih. Prav tako Republika Slovenija meni, da v predlogu predvsem nekateri načini uveljavitve principov okoljske politike proizvajalcev v razširjeni odgovornosti, kar sem že prej omenila, in ravnanja z odpadki zahtevajo dodatno proučitev in razjasnitve. Republika Slovenija izpostavlja tudi zaskrbljenost zaradi velikega števila predvidenih aktov sekundarne zakonodaje kot tudi primernost uporabe delegiranih aktov v predlaganem obsegu.</p>
               <p>Še kratka obrazložitev posameznih delov stališča. Baterije so ključna tehnologija pri prehodu na podnebno nevtralnost in nekoliko bolj krožno gospodarstvo. So bistvenega pomena za trajnostno mobilnost in prispevajo k cilju ničelnega onesnaževanja. Povpraševanje po baterijah se bo v prihodnjih letih bistveno povečalo, zaradi česar bo imel ta trg čedalje večji strateški pomen na svetovni ravni, ne samo na evropski. Sedanji ureditveni regulativni okvir na podlagi Direktive o baterijah zajema le fazo ob koncu življenjske dobe baterije. Torej, baterija ostane odpadek, ni nek artikel, ki bi se lahko ponovno uporabil. Pravnih obtožb nekih pravil, ki zajemajo druge vidike faz proizvodnje in uporabe baterije in tudi v končni fazi ponovne uporabe, zaenkrat ni bilo. Proizvodnja in uporaba baterij, osnovna vrednostna veriga in ravnanje z izrabljenimi baterijami so medresorska vprašanja, tu ne gre samo za okolje, ampak gre za usklajevanje med različnimi resorji in tudi na področju različnih politik. Predlog uredbe poleg ciljev notranjega trga prispeva tudi k ciljem v zvezi z okoljem, prometom, podnebnimi ukrepi, energijo in mednarodno trgovino. V grobem lahko predlog uredbe razdelimo na tri področja: področje proizvodov, se pravi to, kar se tiče proizvajalčeve odgovornosti in notranjega trga, področje kemikalij, kar se tiče omejevanja uporabe nevarnih snovi v teh proizvodih, in na koncu področje ravnanja z odpadki.</p>
               <p>MOP, ZO in SZO trenutno pokrivajo področje odpadnih baterij in ravnanja z njimi v skladu z veljavno Direktivo o baterijah, akumulatorjih ter odpadnih baterijah in akumulatorjih, predlagana uredba pa predstavlja posodobitev zakonodaje tako na področju EU kot tudi to, kar bomo potem morali prenesti v naš pravni red. Predlog vsebuje predvsem: okrepitev delovanja notranjega trga, vključno s proizvodi, procesi, odpadnimi baterijami in recikliranimi sekundarnimi surovinami iz baterij, z zagotovitvijo enakih konkurenčnih pogojev na podlagi skupnega nabora pravil, spodbujanja krožnega gospodarstva ter zmanjšanja okoljskih in socialnih vplivov v vseh fazah življenjskega cikla baterije. Glede na predlog uredbe bo MOP pokrival vse v zvezi z baterijami, proizvodnja, prodaja, ravnanje z odpadnimi baterijami, obseg dela na MOP bo zajel vse faze baterij, seveda v sodelovanju z ostalimi ministrstvi.</p>
               <p>Mogoče bi samo še poudarila<gap n="..."/> Tu so malce na dolgo opomnik napisali, ampak mislim, da sem bistveno povedala. Mogoče bi samo še poudarila oceno posledic.</p>
               <p>In sicer, vplivi na gospodarstvo. Pozitivni vplivi predloga uredbe EU so: povečanje predelave odpadnih baterij in s tem povezana delovna mesta, predvidena lažja registracija proizvajalcev, načelno zmanjšanje administrativnih in upravnih zadev ter zagotovitev harmoniziranih pravil in zahtev v vseh državah članicah EU. Negativni vpliv pa je pričakovati glede posrednih in neposrednih zahtev uredbe.</p>
               <p>Vpliv predloga uredbe na obstoječi sistem. In sicer, velik finančni vpliv na akterje s področja ravnanja s tovrstnimi odpadki ter primoranost proizvajalcev v modifikacijo obstoječih informacijskih sistemov glede na harmonizirane zahteve za poročanje in izpolnjevanje zahtev te dejavnosti.</p>
               <p>Vpliv na javno upravo. Sprejetje predlogov uredbe EU ne bo imelo večjih neposrednih posledic na javno upravo, saj so opisani postopki odobritve že del sistema proizvajalčeve razširjene odgovornosti, ki smo jo že uveljavili v Republiki Sloveniji s prejšnjim Zakonom o varstvu okolja, bo to po drugi strani nov pristop, ki pa ima nekako vpliv mogoče na organizacijo dela in delovanje znotraj posameznih in resornega ministrstva.</p>
               <p>Vpliv na okolje. Eden od ciljev predloga uredbe je preprečiti uporabo nevarnih snovi in zagotoviti zmanjšanje tveganj zaradi slabega ravnanja z odpadnimi baterijami. Namen predlaganih zahtev in določb uredbe EU je čim bolj zmanjšati ta vpliv na okolje.</p>
               <p>Za zaključek bi samo še to poudarila, da je zdaj ta uredba ena od glavnih tem tria predsedovanja. Začela se je že v času predsedovanja Nemčije in se zdaj tudi intenzivno zadeve dogajajo v času predsedovanja Portugalske. In v času našega predsedovanja bomo tudi načeloma lahko bistveno sodelovali pri samih členih oziroma samih vsebinah te uredbe.</p>
               <p>Hvala za besedo.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, spoštovana državna sekretarka.</p>
               <p>Odpiram razpravo članic in članov odbora. Želi kdo razpravljati? Mag. Dejan Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Lep pozdrav, doktorica! Spoštovana državna sekretarka, vedno pogosteje se srečujemo in se je z vami vedno fino pogovarjati.</p>
               <p>Socialni demokrati bomo glasovali proti, in sicer zaradi te neambicioznosti. Iz vseh naših okoljskih dokumentov to že tako ven skače, da ni več okusno. In potem, ko piše, da je predlog zastavljen preveč ambiciozno – ravno ena Slovenija, ki je res lepa znotraj te sedemindvajseterice, ki ima dodaten interes, da varuje svoj biotop, svoje okolje, bo zdaj razlagala drugim, da smo preveč okoljsko ambiciozni. To je enostavno napačna smer, zato imate glas proti.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Židan.</p>
               <p>Zaključujem razpravo.</p>
               <p>Prehajamo na glasovanje. Ker k predlogu stališča ni bil sprejet noben amandma, dajem na glasovanje naslednji predlog mnenja odbora: »Odbor za infrastrukturo, okolje in prostor podpira Predlog stališča Republike Slovenije do Predloga uredbe Evropskega parlamenta in Sveta o baterijah in odpadnih baterijah, razveljavitvi Direktive 2006/66/ES in spremembi Uredbe EU 2019/1020, ki ga je predložila Vlada, in predlaga Odboru za zadeve Evropske unije kot pristojnemu odboru, da predlog stališča sprejme.« Želi kdo obrazložitvi svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(4 člani.)</stage>
               </p>
               <p>Ugotavljam, da je mnenje sprejeto.</p>
               <p>Določiti moramo še poročevalca, ki bo poročilo odbora predstavil na seji pristojnega odbora. Ker si moramo delo razdeliti, predlagam, da bi bil to naš poslanski kolega Boris Doblekar. Hvala.</p>
               <p>S tem zaključujem 4. točko dnevnega reda in 27. sejo Odbora za infrastrukturo, okolje in prostor.</p>
               <p>Obveščam vas, da bomo čez deset minut, ob 18.15, začeli 1. nadaljevanje 25. seje odbora v tej dvorani. Hvala za vaše sodelovanje na seji.</p>
               <stage type="time">Seja se je končala 9. marca 2021 ob 18.03.</stage>
            </sp>
         </div>
      </body>
   </text>
</TEI>
