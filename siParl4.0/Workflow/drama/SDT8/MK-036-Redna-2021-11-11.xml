<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="MK-036-Redna-2021-11-11">
   <teiHeader>
      <fileDesc>
         <titleStmt>
            <title>Mandatno-volilna komisija</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-036-Redna-2021-11-11.MK" n="036">
               <name>Redna</name>
               <date when="2021-11-11"/>
            </setting>
         </settingDesc>
         <particDesc>
            <listOrg>
               <org xml:id="MK-036-Redna-2021-11-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-036-Redna-2021-11-11.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, MANDATNO-VOLILNA KOMISIJA</stage>
            <stage type="session">36. redna seja</stage>
            <stage type="date">(11. november 2021)</stage>
            <stage type="chairman">Sejo je vodil Ivan Hršak, predsednik Mandatno-volilne komisije.</stage>
            <stage type="time">Seja se je začela ob 9.01 uri.</stage>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Pričenjam 36. sejo Mandatno-volilne komisije. Vse članice in člane Komisije, vabljene ter ostale prisotne prav lepo pozdravljam.</p>
               <p>Obveščam vas, da so zadržani in se seje ne morejo udeležiti naslednje članice oziroma člani Komisije: Franc Jurša in pa mag. Bojana Muršič. Na seji kot nadomestne članice oziroma člani Komisije s pooblastili sodelujejo: Nik Prebil nadomešča Braneta Golubića, mag. Alenka Bratušek nadomešča Mašo Kociper, Matjaž Nemec nadomešča mag. Bojano Muršič – potem ni opravičena, ampak ima nadomeščanje – in pa mag. Marko Koprivc nadomešča Matjaža Hana. S sklicem seje ste prejeli naslednji dnevni red: 1. Predlog za razrešitev namestnice Varuha človekovih pravic 2. Predlog sklepa o imenovanju člana Državne revizijske komisije 3. Nadzor premoženjskega stanja po 21. členu Zakona o integriteti in preprečevanju korupcije po prenehanju funkcije namestnika predsednika Komisije za preprečevanje korupcije 3. 11. 2021 in 5. 11. 2021 sem predlagal razširitev dnevnega reda seje z naslednjima točkama, in sicer: Pod 2.a točko Administrativne zadeve in pod 4. točko Nadzor premoženjskega stanja po 21. členu Zakona o integriteti in preprečevanju korupcije po nastopu funkcije namestnika predsednika Komisije za preprečevanje korupcije.</p>
               <p>S sklicem seje ste prejeli naslednji dnevni red: 1. Predlog za razrešitev namestnice Varuha človekovih pravic 2. Predlog sklepa o imenovanju člana Državne revizijske komisije 3. Nadzor premoženjskega stanja po 21. členu Zakona o integriteti in preprečevanju korupcije po prenehanju funkcije namestnika predsednika Komisije za preprečevanje korupcije 3. 11. 2021 in 5. 11. 2021 sem predlagal razširitev dnevnega reda seje z naslednjima točkama, in sicer: Pod 2.a točko Administrativne zadeve in pod 4. točko Nadzor premoženjskega stanja po 21. členu Zakona o integriteti in preprečevanju korupcije po nastopu funkcije namestnika predsednika Komisije za preprečevanje korupcije.</p>
               <p>Želi kdo v imenu svoje poslanske skupine predstaviti stališča o predlogih za razširitev dnevnega reda seje? Če ne, bomo prešli na glasovanje.</p>
               <p>Glasujemo o predlagani razširitvi dnevnega reda z novo 2.a točko. Glasujemo.</p>
               <p>Kdo je za? <stage type="vote-ayes">(13 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Sedaj pa bomo glasovali še o predlagani razširitvi dnevnega reda s 4. točko. Glasujemo.</p>
               <p>Kdo je za? <stage type="vote-ayes">(13 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Nekatera gradiva za današnjo sejo ste prejeli v varovani predal v sistemu UDIS, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja vas prosim za predhodno opozorilo, saj moram v takem primeru v skladu 101. členom Poslovnika Državnega zbora sejo zapreti za javnost.</p>
               <p>Sedaj pa prehajamo na <title>1. TOČKO DNEVNEGA REDA – PREDLOG ZA RAZREŠITEV NAMESTNICE VARUHA ČLOVEKOVIH PRAVIC.</title>
               </p>
               <p>Del gradiva je objavljen pri EPI. Predlog namestnice Varuha človekovih pravic pa ste članice in člani zaradi varstva podatkov prejeli v varovani predal v sistemu UDIS.</p>
               <p>Uvodna pojasnila: Namestnica Varuha človekovih pravic Marjeta Cotman, ki jo je Državni zbor za namestnico Varuha imenoval 5. 3. 2020 Državnemu zboru predlaga, da jo zaradi upokojitve predčasno razreši s funkcije.</p>
               <p>Zakon o Varuhu človekovih pravic v 22. členu določa, da veljajo določbe 21. člena, ki se nanašajo na predčasno razrešitev Varuha človekovih pravic, tudi za namestnika varuha.</p>
               <p>V skladu s prvim odstavkom 21. člena v povezavi z 22. členom je namestnik Varuha človekovih pravic lahko med drugim predčasno razrešen, če to sam zahteva. Skladno s tretjim odstavkom istega člena Državni zbor razreši namestnika varuha, če za razrešitev glasujeta dve tretjini navzočih poslancev.</p>
               <p>Sedaj odpiram razpravo članic in članov Komisije. Želi o tem kdo razpravljati? Če ne, zaključujem razpravo.</p>
               <p>Na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o razrešitvi namestnice Varuha človekovih pravic, s katerim se s funkcije razreši Marjeta Cotman z dnem 31. 12. 2021.« Glasujemo.</p>
               <p>Kdo je za? <stage type="vote-ayes">(16 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG SKLEPA O IMENOVANJU ČLANA DRŽAVNE REVIZIJSKE KOMISIJE.</title>
               </p>
               <p>Del gradiva je objavljen pri EPI, del gradiva pa ste članice in člani zaradi varstva podatkov prejeli v varovani predal v sistemu UDIS.</p>
               <p>K tej točki dnevnega reda je vabljen dr. Saša Prelič, predsednik Komisije za presojo ustreznosti kandidatov po Zakonu o pravnem varstvu v postopkih javnega naročanja, ki se seje udeležuje preko video povezave in v štajersko prestolnico Maribor ga prav lepo pozdravljam.</p>
               <p>Uvodna pojasnila: Zakon o pravnem varstvu v postopkih javnega naročanja v prvem odstavku 61. člena določa, da ima Državna revizijska komisija predsednika in šest članov. Mandat predsednika in članov je osem let in so lahko ponovno imenovani. Na podlagi četrtega odstavka 61.e člena navedenega zakona člana Državne revizijske komisije imenuje Državni zbor na predlog Mandatno-volilne komisije.</p>
               <p>Mandatno-volilna komisija je 10. 6. 2021 pričela postopek imenovanja člana Državne revizijske komisije, in sicer z objavo javnega razpisa za zbiranje kandidatur za člana Državne revizijske komisije, ki se imenuje izmed kandidatov z ustrezno izobrazbo, ki ni pravne smeri.</p>
               <p>Na javni razpis se je prijavilo 6 kandidatov. Njihove vloge smo obravnavali na 33. seji 16. 9. 2021 in ugotovili, da pet kandidatov izpolnjuje splošne pogoje za imenovanje na funkcijo članic oziroma člana Državne revizijske komisije iz 61.a člena Zakona o pravnem varstvu v postopkih javnega naročanja ter njihove vloge posredovali Komisiji za presojo ustreznosti kandidatov po Zakonu o pravnem varstvu v postopkih javnega naročanja. Komisija za presojo ustreznosti kandidatov je na podlagi drugega odstavka 61.e člena Zakona o pravnem varstvu v postopkih javnega naročanja s prijavljenimi kandidati opravila razgovore ter Mandatno-volilni komisiji podala obrazloženo mnenje o izpolnjevanju posebnih pogojev iz 61.b člena Zakona in o ustreznosti kandidatov.</p>
               <p>Posebna pogoja iz 61.b člena Zakona, ki ju je preverjala Komisija sta osebnostna primernost za opravljanje funkcije in vsaj devet let delovnih izkušenj na področju javnega naročanja. Zakon o pravnem varstvu v postopkih javnega naročanja v tretjem odstavku 61.e člena določa, da kandidata, ki bo predlagan v imenovanje za razpisano prosto mesto izbere Mandatno-volilna komisija izmed kandidatov, ki izpolnjujejo vse pogoje, torej splošne in posebne pogoje.</p>
               <p>Želi predsednik Komisije dr. Saša Prelič, uvodoma predstaviti mnenje? <stage>(Da.)</stage> Izvolite, beseda je vaša. Samo moment. Se opravičujem. Postopkovno? Izvolite. Danijel Krivec.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Hvala, predsednik, za besedo.</p>
               <p>Preden nadaljujemo bi postopkovno rad predlagal ravno glede tega, kar ste sedaj prebrali, da je Mandatno-volilna komisija najprej ugotovila, da pet kandidatov izpolnjuje, kasneje pa na osnovi subjektivne presoje enega kandidata izločimo in glede na to, da se je ta kandidat tudi pritožil na ta postopek, predlagam, da odločanje o tem prestavimo na eno izmed naslednjih sej tudi v izogib kakršnemukoli zapletu. Vemo, da v nadaljevanju bomo verjetno imenovali še enega člana in ne bi bilo pošteno, da je ponovno ta kandidat izločen zaradi neke subjektivne ocene. Mislim, da je pošteno tudi z naše strani, da najprej Komisija obravnava tudi njegovo pritožbo, ki smo jo dobili in jo je dobila tudi Mandatno-volilna komisija. Zato predlagam, da odločanje o drugi točki prestavimo na eno od naslednjih sej.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Obrazložitev.</p>
               <p>Moram povedati, da to ne gre za tega člana kot mislite, ampak nekega drugega. Tako da, to ni ista zadeva.</p>
               <p>Izvolite.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Poglejte, gre za gospoda Klemna Štibeja, ki je bil pač najprej opredeljen kot da izpolnjuje pogoje. V naslednji fazi po pač teh razgovorih, ki jih imajo s posameznimi kandidati, so ga opredelili kot neprimernega. Gospod se je pritožil. Pritožbo je dobila tudi Mandatno-volilna komisija in mislim, da je korektno, da se najprej pritožba obravnava in kasneje odločamo o kandidatu oziroma o članih, ki jih bomo lahko izbrali. V nasprotnem primeru se bojim, da bomo imeli kakšen pravni zaplet in mislim, da ni nobene potrebe, da hitimo. Naj se ta pritožba obravnava, da dobimo poročilo tudi glede tega.</p>
               <p>Glede na to, da je to postopkovni predlog predlagam, da se to da tudi na glasovanje. Mislim, da je to naša pravica.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Še enkrat dajem obrazložitve, da gospod Štibej je izpolnjeval splošne pogoje, kar je Mandatno-volilna komisija, ampak potem ni izpolnjeval, kar je komisija ugotovila, pa posebnih pogojev. Tako da Mandatno-volilna komisija je tukaj ustrezno odreagirala.</p>
               <p>Izvolite, Janja Sluga.</p>
            </sp>
            <sp who="SlugaJanja">
               <speaker>JANJA SLUGA (PS NP):</speaker>
               <p>Hvala, predsednik.</p>
               <p>Imam postopkovno.</p>
               <p>Jaz bi naprej opozorila, da komisija, ki je presojala ustreznost kandidatov, je strokovna komisija, ki jo je imenoval ta Državni zbor. In tu ne gre za subjektivno presojo te komisije, ampak za strokovno. In kot ste, predsednik, povedali obstajajo splošni in posebni pogoji, ki jih morajo kandidati izpolnjevati in zelo bi si želela slišati predsednika te komisije, da nam najprej pove in razloži kaj je komisija ugotovila.</p>
               <p>Je pa dejstvo in ne subjektivna presoja, da posebni pogoji pri enemu od kandidatu ni izpolnjen.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Saj to tudi poskušam, da bom dal gospodu Sašu Preliču besedo.</p>
               <p>Izvolite še Danijel Krivec. Samo malo še.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Korektno bi bilo, da glede na to, da je pritožba prišla na Mandatno-volilno komisijo, da bi vsi člani to pritožbo tudi dobili. Gospod je izločen zato, ker komisija trdi, da nima devet let delovnih izkušenj na določenem delovnem mestu, kar je neka subjektivna ocena in glede na to, da gospod v pritožbi to zelo korektno opredeljuje, je vseeno pošteno z naše strani, da se ta pritožba obravnava, ne pa da nekoga izločimo še preden je imel možnost pojasniti svoje zadeve.</p>
               <p>Tako da jaz vseeno predlagam, da se ta točka oziroma odločanje o tem prestavi in da ta komisija, kjer imamo predsednika sedaj možnost slišati, opravi tudi pregled te pritožbe in na osnovi tega kasneje tudi korektno sklepamo o vseh petih kandidatih, ki so izpolnjevali pogoje, ki jih je Mandatno-volilna komisija ugotovila. Mislim, da je to pošteno tudi do kandidatov, ki se prijavljajo na te razpise.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Še enkrat ponavljam, da Mandatno-volilna komisija je ugotovila, da splošne pogoje izpolnjuje. Za posebne pogoje pa je pooblaščena komisija.</p>
               <p>In sedaj bi dal besedo dr. Sašu Preliču, da bo obrazložil to zadevo kaj je v bistvu manjkalo pri tej prijavi, da ni izpolnjeval posebnih pogojev. Izvolite, Danijel Krivec.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Poglejte, gospod se je pritožil ravno na to posebno komisijo in na to izbiro, ki je subjektivna. Nima nekih zakonskih podlag in nima nekih ekzaktnih meril. In gospod obrazložuje v svoji pritožbi argumentirano zakaj ta pogoj devet let izpolnjuje. Mislim, da je korektno z naše strani, da se komisija do tega opredeli v celoti in da kasneje o tem odločimo. In glede na to, da sem dal proceduralni predlog, da to prestavimo na eno od naslednjih sej, kar jo lahko skličete zaradi mene čez nekaj dni. Mislim, da Državna revizijska komisija s tem ne bo nič izgubila, bomo pa imeli nek pošten postopek. V nasprotnem primeru je očitno brez potrebe, da kandidati vlagajo pritožbe, kar imajo pravico in da razčistijo svoje zadeve. Gospod se bo verjetno še na kakšne druge stvari prijavil in takrat bo spet nekdo uporabil nek argument, da on nekih stvari ne izpolnjuje. To je treba razčistiti, preden o tem odločamo.</p>
               <p>Zato predlagam, da daste na glasovanje proceduralni predlog, da se točka z današnje seje in jo nadaljujemo na naslednji seji.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Janja Sluga, prosim.</p>
            </sp>
            <sp who="SlugaJanja">
               <speaker>JANJA SLUGA (PS NP):</speaker>
               <p>Jaz načeloma nimam težav, če se bomo odločili, da bomo prestavili glasovanje, da se razumemo. Bi si pa želela slišati predsednika komisije, ki smo jo mi postavili, da strokovno presoja ustreznost kandidatov. In če tudi to ne moremo slišati, potem pa je to nekaj takega, kot je bila včeraj odvzem besede kolegu Koprivcu. In prosim, nismo še tam.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Violeta Tomić, izvolite.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Čim se SDS začne tako grozno boriti za nekoga in za pravico, je treba pogledati kaj je od zadaj. Gospod Klemen Štibej je vodja kabineta Aleša Hojsa in glede na to, da Državna revizijska komisija mora biti neodvisen organ po zakonu in sedaj razumem zakaj je komisija tako odločila, kajti ta revizijska komisija odloča o zakonitosti oddaje javnih naročil in velikih vrednosti, lani tam okoli 1,3 milijarde evrov. Popolnoma jasno je, da je komisija takšnega, bom rekla, kontaminiranega kandidata izločila. In nam tukaj se zdi, razen mogoče SDS-u in tem njihovim podpornikom popolnoma normalno in spoštujemo odločitev te komisije.</p>
               <p>Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala. Danijel Krivec, izvolite.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Poglejte, v izogib kakršnimkoli zapletom.</p>
               <p>Najprej odgovor kolegici Violeti. V tej komisiji sta tudi dva člana, ki imate knjižico SD-ja, pa ne problematiziramo te zadeve.</p>
               <p>Kar se mene tiče, lahko poslušamo predsednika komisije, kasneje pa predlagam, da daste proceduralni sklep na glasovanje. Se pravi, da danes o točki ne odločamo in naj komisija da odgovor tudi na pritožbo, ki jo ima Mandatno-volilna komisija in na naslednji seji se potem odločamo o kandidatih.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Sedaj bi dal besedo dr. Saši Preliču, da to obrazloži. Komisija je dobila te pomisleke in da bo sedaj obrazložil kaj je pravzaprav v posebnem delu manjkalo.</p>
               <p>Se opravičujem, še Jožef Horvat.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Gospod predsednik, saj postopkovni predlog je kolega Krivec predstavil korektno. In predlagam, da ga daste na glasovanje, potem pa gremo naprej.</p>
               <p>Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Sam sem razumel gospoda Krivca, da je rekel, da naj dr. Saša Prelič to obrazloži in potem damo na glasovanje ali bomo to potem odločali na drugi seji. Tako sem razumel.</p>
               <p>Izvolite, dr. Saša Prelič, imate besedo.</p>
            </sp>
            <sp who="PreličSaša">
               <speaker>DR. SAŠA PRELIČ:</speaker>
               <p>Hvala lepa, predsedujoči.</p>
               <p>Spoštovani poslanke in poslanci, člani Mandatno-volilne komisije!</p>
               <p>Kot je predsednik že povedal se enemu izmed članov Državne revizijske komisije konec letošnjega leta izteka mandat, zato mora Državni zbor imenovati novega člana iz vrst nepravnikov in v tej zvezi je bil objavljen javni razpis, na katerega se je, kot je bilo rečeno, prijavilo pet kandidatov.</p>
               <p>Po Zakonu o pravnem varstvu v postopkih javnega naročanja morajo kandidati izpolnjevati dve skupini pogojev, in sicer splošne pogoje, ki so določeni v 61.a členu zakona in posebne pogoje, ki so določeni 61.b členu zakona. Izpolnjevanje splošnih pogojev iz 61.a člena je pristojna opraviti Mandatno-volilna komisija. In to je v predhodnem postopku tudi opravila in ugotovila, da ena izmed prijavljenih kandidatk ne izpolnjuje splošnega pogoja zahtevane starosti. Zakon namreč zahteva, da je kandidat za člana Državne revizijske komisije star vsaj 35 let.</p>
               <p>Izpolnjevanje posebnih pogojev za imenovanje pa presoja posebna komisija za presojo ustreznosti kandidatov. To pomeni od Državnega zbora oziroma od Mandatno-volilne komisije neodvisna komisija, ki jo sestavljamo trije člani Sodnega sveta. To pomeni trije pravniki. Poleg mene, ki jo vodim, sem profesor Pravne fakultete Univerze v Mariboru, sta članici te komisije še višji sodnici Barbara Nerat in Albina Hrnec Pečnik. In ta komisija, torej komisija za presojo ustreznosti kandidatov, je 8. 10. 2021 opravila razgovor z kandidati, ki izpolnjujejo, to je s petimi od prijavljenih kandidatov, za katere je bilo v predhodnem postopku ugotovljeno, da izpolnjujejo splošne pogoje. Torej ta komisija, ki sem jo vodil, je pa bila pristojna ugotavljati posebnih pogojev. In to sta dva posebna pogoja; pogoj osebne primernosti za opravljanje te funkcije in pogoj ustreznih vsaj 9 letnih delovnih izkušenj na področju javnega naročanja, torej vsaj v obsegu devetih let.</p>
               <p>Komisija je z vsemi kandidati opravila razgovor. Z vsemi petimi prijavljenimi kandidati smo se detajlno pogovorili, smo jim postavili vprašanja na način, da bi ugotovili ali te posebne pogoje izpolnjujejo. Ugotovljeno je bilo, da pogoj osebnostne primernosti, torej prvi od posebnih pogojev osebnostne primernosti izpolnjujejo vsi kandidati. Iz njihovega dotedanjega dela seveda ni bilo mogoče sklepati, da funkcije člana Državne revizijske komisije ne bi opravljali ustrezno, pa tudi vse prijavljene osebe zasedajo odgovorne funkcije na podlagi katerih se je dalo sklepati njihovo osebnostno primernost.</p>
               <p>Kar se pa tiče pogojev ustreznih delovnih izkušenj, se boste spomnili, da je z novelo zakona ta pogoj bil podaljšan z šestih na devet let. V zvezi s tem pa smo ugotovili, da ta pogoj devetih let izkušenj na področju javnega naročanja izpolnjujejo vsi kandidati, razen kandidata, ki ste ga prej omenili, Klemna Štiblja. Gospod Klemen Štibelj namreč na zaslišanju, torej na razgovoru z člani komisije za presojo ustreznosti kandidatov, ni znal pojasniti kaj konkretno je na področju javnega naročanja delal. Ni znal pojasniti s katerimi konkretnimi zadevami s področja javnega naročanja se je osebno ukvarjal in preko tega pridobival izkušnje. Skratka njegovi odgovori na povsem konkretna vprašanja članov komisije so bili prazni, izmikajoči. Torej, za presojo te njegove kvalifikacije povsem neuporabni.</p>
               <p>Ob tem moram seveda povedati. Kandidat je v svoji vlogi jasno opredelil kje vse je bil on zaposlen. Na različnih ministrstvih, v različnih organih, na mednarodnih komisijah, tudi na Kosovu, vendar pa v pristojnosti teh organov, teles, v katerih je sodeloval, je spadalo tudi v nekem širšem smislu ukvarjanje z javnim naročanjem, pri čemer pa seveda to za izpolnjevanje te njegove osebne lastnosti zgolj to, da je bil zaposlen v nekem takem organu seveda ni bilo dovolj.</p>
               <p>Jaz obžalujem, da kandidat, ki je bil vabljen enako kot vsi ostali, se je imel enako možnost predstaviti pred komisijo kot vsi ostali kandidati, na zaslišanju pred komisijo ni bil sposoben povedati kaj konkretno so bile njegove naloge, njegove izkušnje, njegove zadolžitve, njegove pristojnosti v zvezi z javnim naročanjem. In to celo v obsegu devetih let.</p>
               <p>Zato je komisija v tej zvezi soglasno opredelila, sprejela oceno, da tega posebnega pogoja ne izpolnjuje. Glede te nove okoliščine, te njegove, kot pravi nekdo izmed članov Mandatno-volilne komisije, pritožbe. To njegovo pisanje seveda ni pritožba, nima pravne narave, pravnega sredstva. Zakon namreč kandidatom ne daje nikakršnega pravnega sredstva zoper odločitve v predhodnem postopku Mandatno-volilne komisije oziroma v postopku presojanja izpolnjevanja posebnih pogojev Komisije za presojo ustreznosti kandidatov.</p>
               <p>Kot rečeno, kandidat se je imel možnost predstaviti na zaslišanju pred komisijo. Tega v zadovoljivi meri, ki bi nas prepričala v to, da ta pogoj izpolnjuje, ni storil in sedaj to kar naslavlja na vas, kot na Mandatno-volilno komisijo seveda nima nobene druge pravne relevance kot zgolj navadno pisanje, ki ne more pomeniti nikakršnega pravnega sredstva in seveda kot tako sploh ne more biti <stage>(nerazumljivo)</stage>.</p>
               <p>Kar je imel kandidat za povedati, bi moral povedati na zaslišanju na enak način in pod enakimi pogoji kot so ostali za vse ostale prijavljene kandidate, ne pa sedaj ekspost na način, ki ga je pač izbral.</p>
               <p>To pisarijo sam pri sebi, me v bistvu še dodatno utrjuje v prepričanju, da kandidat tega zahtevanega pogoja ne izpolnjuje.</p>
               <p>Hvala vam lepa za pozornost. Če bodo pa kakšna vprašanja s tem v zvezi pa bom z veseljem odgovoril.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa za to dodatno izčrpno obrazložitev.</p>
               <p>Sedaj pa odpiram razpravo članic in članov Komisije.</p>
               <p>Še Nik Prebil se je javil za besedo.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Hvala lepa.</p>
               <p>Spoštovani predsednik, jaz imam postopkovni predlog.</p>
               <p>Sedaj po tej obrazložitvi gospoda iz komisije je povsem jasno, da tega glasovanja ne moremo prestaviti. Predsednik, če boste dali to na glasovanje boste kršili zakon. Zato ker, spoštovani gospod Krivec, Mandatno-volilna komisija ni pristojna, da odloča o pritožbi. Sploh ker ta pritožba nima pravnega sredstva. Ta pritožba ni pritožba, ker se na odločitev te komisije nihče ne more pritožiti. Zato. Jaz razumem, da zagovarjate svojega človeka oziroma človeka, ki prihaja iz vrst koalicije. A vendar, gospod se, kot rečeno, ni udeležil niti zaslišanj, ne izpolnjuje pogoja 61.b člena druge alineje, da nima devet let delovnih izkušenj na področju javnega naročanja in Mandatno-volilna komisija o preložitvi tega glasovanja ne more odločati, spoštovani predsednik.</p>
               <p>Jaz upam, da tega ne boste dali na glasovanje, ker Mandatno-volilna komisija za to ni pristojna.</p>
               <p>Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Sedaj ima besedo Marko Koprivc. Izvolite.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Hvala lepa, predsednik.</p>
               <p>Poglejte, jaz vas pozivam, da takega nezakonitega sklepa ne daste na glasovanje. Predsednik komisije je jasno povedal kako stvari stojijo in jasno je povedal, da bi bilo nezakonito o tem glasovati. Se je pa pokazala Janševe koalicije in Janševe Vlade. Ponavljam še enkrat. Gre za človeka, ki izhaja iz vrst koalicije. Gre za vodjo kabineta ministra Aleša Hojsa, ki se pred komisijo ni izkazal in oni pač se s to odločitvijo ne strinjajo, bi ga radi politično porinili naprej in bi zaradi tega sedaj radi na nezakonit način prestavili glasovanje in skušali v nadomestnem času zlobirati, kot se temu reče. Ampak to je nezakonito in nedopustno in, predsednik, prosim, da se držite zakona.</p>
               <p>Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Sedaj ima besedo Alenka Bratušek. Izvolite.</p>
            </sp>
            <sp who="BratušekAlenka">
               <speaker>MAG. ALENKA BRATUŠEK (PS SAB):</speaker>
               <p>Predsednik, jaz bi želela vedeti kakšen sklep vi kot predsednik te komisije lahko daste na glasovanje. Jaz se strinjam, da verjetno z drugim razlogom lahko nekdo predlaga prestavitev te točke, če lahko. Tako da prosim, da mi to obrazložite ali kot predsednik lahko sploh daste na glasovanje sklep o prestavitvi določene točke, ker točka se je že začela. Te stvari bi rada razčistila.</p>
               <p>Pa prosim, da se jasno in glasno pove, da se ta gospod ni nikamor pritožil, tako kot je bilo povedano, ker se ne more, ampak je poslal v Državni zbor nek odziv. To ni nobena pritožba, ki bi jo kdorkoli lahko moral ali pa karkoli obravnavati. On je pač napisal nek odziv in če sem prav razumela gospoda, ki nam je povedal kako je ta komisija delala, pravzaprav do naslednjič in kadarkoli bo ta naslednjič, ne bo nič drugače kot je danes. Zato ker stvari se spremeniti ne morejo v tem postopku.</p>
               <p>Tako kaj bo dodana vrednost prestavitve jaz čisto ne razumem, ampak bi pa želela, da mi poveste ali ta možnost sploh je oziroma v kateri točki se točka dnevnega reda sploh lahko prestavi.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Sedaj bom dal odgovor na to.</p>
               <p>Kot predsednik Mandatno-volilne komisije lahko dam to na glasovanje, ampak to pomeni, če bi na prestavitev na naslednjo sejo, ker decembra bo potrebno kandidata potrditi, ker izteče prejšnjemu. To pa ne prejudicira oziroma na Mandatno-volilni komisiji ne moremo in ne smemo odločati o pritožbi in tudi ne bomo. Lahko to samo pomeni, da če bi bil ta predlog sklepa sprejet, da ga prestavimo na naslednjo sejo. In to je vse. Potem pa mora odločitev biti.</p>
               <p>Sedaj dajem besedo še Janji Sluga. Izvolite.</p>
            </sp>
            <sp who="SlugaJanja">
               <speaker>JANJA SLUGA (PS NP):</speaker>
               <p>Hvala, predsednik.</p>
               <p>Torej, najprej si dajmo nekaj povedati. Mi smo na začetku te seje glasovali o dnevnem redu. V nobenem trenutku ni bilo odločeno ali pa vloženo s strani SDS za kakršnokoli spremembo, za kakršenkoli umik točke. Se pravi, da formalno to ne obstaja. Mi smo točko že začeli. Zato sem želela, da predsednik komisije dr. Prelič dobi besedo, ker bolj jasno kot je dr. Prelič povedal, je nemogoče tudi povedati. Torej, zakon je v 61.b členu zelo jasen. Posebni pogoji, samo dva sta, so zelo jasno napisani in tako Komisija za presojo kandidatov kot tudi ta Državni zbor se mora zakona držati.</p>
               <p>Po izvajanju dr. Preliča je več kot očitno, da je kandidat, da se tako izrazim, padel na izpitu. Da ne bom rekla še kaj drugega. In tudi, če smo čisto odkriti. Mi vsi, ki tukaj sedimo točno vemo kaj so delovne naloge vodje kabineta. Vsi točno vemo. In vsi si dajmo povedati, da to ni neposredno ukvarjanje z javnimi naročili. Ni. In nič se tukaj ne bo spremenilo.</p>
               <p>In naslednja stvar. Zopet zavajate, ko govorite o tem, da se je kandidat pritožil. Celo jaz sem vam verjela. In zato je dobro, da je dr. Prelič povedal kar je povedal, da smo slišali, da to ni pritožba.</p>
               <p>In še enkrat. Zakon je jasen, komisija, ki presoja, smo jo imenovali mi in so strokovnjaki. Nobena subjektivna ocena ni to. In pozivam vse skupaj, da se nehate zafrkavati in izogibati ali pa obhajati zakon, ki se ga moramo vsi skupaj držati. Zato prosim, da nadaljujemo s to točko. O tem kandidatu Mandatno-volilna komisija ne more in ne sme glasovati, ker bi bilo to protizakonito.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Danijel Krivec. Izvolite.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Predlagam, da malo umirite tone, ker ne gre za noben precedens.</p>
               <p>Po Poslovniku je pač točko možno prestaviti na eno od naslednjih sej. Samo to delamo. Nič ne prejudiciramo ali bo ta kandidat boljši, slabši ali karkoli. Dejstvo je, da tega gradiva nismo dobili vsi razdeljenega in je prav, da se vsi seznanimo kaj je gospod napisal in jaz ne vidim nobene težave, da naslednjič pač glasujemo o primernih kandidatih. Do takrat pa naj se stvari razčistijo. In po Poslovniku ste, predsednik, dolžni dati zadevo na glasovanje. Ne vem zakaj sedaj prekinjamo. Jaz sem dobrovoljno dovolil, da je pač gospod iz komisije še predstavil. Vi ste rekli, da po njegovi predstavitvi daste proceduralni predlog na glasovanje. Nisem vztrajal, da mora biti takoj. Sedaj pa vztrajam, da daste to na glasovanje in da nehamo s tem, ker je po Poslovniku. Nič ne kršimo.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Dajem besedo še Jožetu Tanku.</p>
               <p>Izvolite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa za besedo, gospod predsedujoči.</p>
               <p>Predsednik, kadar je dan postopkovni predlog, ki zahteva odločanje o takem postopkovnem predlogu ni ne razprave, ne obrazložitve glasu. O takem predlogu se samo glasuje. In to kar počnete sedaj je eklatantna kršitev Poslovnika. In ne glede katera točka na dnevnem redu se lahko v katerikoli fazi predloži odločanje razprave in odločanje na eno izmed naslednjih sej.</p>
               <p>In, gospod Hršak, predlagam, da zaprete razpravo in daste predlog na glasovanje. Odvisno od glasovanja pa bomo videli ali bo točka preložena na eno izmed naslednjih sej ali pa bomo o njej normalno opravili razpravo. In samo to je vaša naloga v tem primeru. Nobeno moraliziranje ni potrebno, zato ker ni možnosti po Poslovniku, da se o tem govori. Nobena nezakonitost ni bila storjena, zato ker to ugotavlja sodišče, gospod Koprivc. Nezakonitost ugotavlja sodišče, ne gospod Koprivc.</p>
               <p>Gospod Hršak, predlagam, da samo to naredite. Daste predlog na glasovanje. Od glasovanja pa je potem odvisno naše nadaljnje delo pri tej točki dnevnega reda.</p>
               <p>Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Bom dal na glasovanje. Glede na to, da je bilo že kar nekaj teh prijav. Bom dal še dve prijave, potem pa bom dal ta predlog na glasovanje.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Lahko še enkrat.</p>
               <p>Nimate nobene možnosti, da daste razprave naprej. Sem vam že v uvodu povedal. To postopkovno vprašanje, ko se odloča o tem ali bomo točko obravnavali ali ne, ni pri tem nobene obrazložitve glasu in nobene razprave. Se samo glasuje. In na vas je, da spoštujete pravila, ki so v tem Državnem zboru. Če bo predlog umika izglasovan, bo razprava zaprta. Če pa predlog ne bo izglasovan, boste pa razpravljali naprej. Končano. Prav enostavno je to.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Dobro. Jaz sem že povedal in bom šel do konca. Ker jih je že nekaj razpravljalo, boste tisti, ki ste se še prijavili dobili besedo. Potem pa bom dal ta predlog na glasovanje.</p>
               <p>Matjaž Nemec. Izvolite.</p>
            </sp>
            <sp who="NemecMatjaž">
               <speaker>MATJAŽ NEMEC (PS SD):</speaker>
               <p>Spoštovani predsedujoči, prosim, ne zlomite se.</p>
               <p>To je tipičen primer kako oni stiskajo tisto, kar je Vizjak imenoval. To kar se dogaja danes v Državnem zboru, jaz se opravičujem, mene je sram zaradi vas. To kar počnete, da vam dejansko ugledni ljudje, strokovnjaki na razpisu povedo, da vodja kabineta ministra Hojsa ni primeren in gotovo niso gledali z vidika tega kriterije, ampak tega vidimo mi. Medtem ko strokovnjaki so strokovno obrazložili zakaj vaš kandidat ni primeren. Imeli ste možnost, kot je gospa Sluga povedala, da ne potrdite dnevnega reda oziroma ne sprejmete širitev oziroma da karkoli naredite v času, ko so se sprejemali ti postopki. To kar počnete danes je popolna uzurpacija Državnega zbora in politične moči. In to počnete na vseh segmentih naše družbe.</p>
               <p>Gospod predsednik, nič lažje vam ne bo, če boste prestavili glasovanje na naslednjič. Kajti kandidat do naslednjič ne bo izpolnjeval svojih pogojev kakorkoli drugače kot danes, samo vi boste deležni izjemnih pritiskov zato, da boste glasovali za kandidata. Tako kot nekateri drugi poslanci, ki nihajo vselej na katero stran se postaviti.</p>
               <p>Torej imeli smo množico petih kandidatov. Eden, vodja kabineta ministra Hojsa, je bil kategorično umaknjen kot neprimeren. Skupina SDS s pomočjo Nove Slovenije, se opravičujem, podpira kandidata, ki strokovno ne izpolnjuje pogojev. Zakaj? Zaradi tega, ker želijo svojega človeka postaviti na položaj ne glede na vse kriterije, ki so postavljeni s strani strokovnjakov, tudi zagovarjani. Torej, smo priča popolni uzurpaciji moči za dosego političnih ciljev.</p>
               <p>Spoštovani predsednik, moj postopkovni predlog je, da tega ne daste na glasovanje oziroma da ne se umakne točka z dnevnega reda in da izvedemo glasovanje tako kot se od nas pričakuje. In ne si pustiti, da vam stiskajo po Vizjakovo, da ne rečem kaj.</p>
               <p>Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Sedaj pa samo še Nik Prebil. Se je odpovedal.</p>
               <p>Povedal bom, da kot predsedujoči seveda jaz govorim kako se Poslovnik pač izvaja oziroma uporablja. Dal bom to na glasovanje na podlagi 74. člena Poslovnika. Moram pa povedati, da je dr. Saša Prelič rekel, da ta tako imenovana pritožba tega kandidata ni relevantna, ker on nima pravnih sredstev za pritožbo. In ne glede na to, če sedaj sprejeti sklep, da se bo na naslednji seji potem odločalo, se bo na naslednji seji potem odločalo. Ne more pa to spremeniti dejstva, da on teh pogojev ne izpolnjuje.</p>
               <p>Sedaj pa dajem na podlagi 74. člena<gap n="..."/>. <stage>(govorjenje iz klopi.)</stage> Postopkovno.</p>
               <p>Jaz sem že začel glasovanje. Pozneje je bil dan predlog za postopkovno. Jaz dajem na podlagi 74. člena Poslovnika Državnega zbora in pa predloga vodje Poslanske skupine SDS Danijela Krivca na glasovanje predlog sklepa, da se razprava in odločanje preloži na eno od naslednjih sej. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(9 članov.)</stage>
               </p>
               <p>Ugotavljam, da predlog sklepa ni sprejet.</p>
               <p>Želi še kdo o tem razpravljati? Če ne zaključujem razpravo.</p>
               <p>Upoštevaje mnenje Komisije za presojo ustreznosti kandidatov lahko ugotovimo, da vse pogoje za imenovanje izpolnjujejo štirje kandidati, ki jih Komisija šteje tudi kot ustrezne kandidate, in sicer so to: Betka Pajnič, Aleksander Petrovčič, mag. Gregor Šebenik in dr. Mateja Škabar. Izmed navedenih štirih kandidatov bomo za eno razpisano mesto člana Državne revizijske komisije torej izbrali enega kandidata, ki ga bomo predlagali v imenovanje Državnemu zboru.</p>
               <p>Glede na to, da imamo več kandidatov kot se jih imenuje, bomo glasovali z glasovnico, zato predlagam, da glasovanje vodi komisija v naslednji sestavi; kot predsedujoča Anja Bah Žibert, kot članica Andreja Zabret in kot član Dušan Šiško. Glasujemo.</p>
               <p>Kdo je za? <stage type="vote-ayes">(15 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Glasovali bomo za enega kandidata. Predlagani kandidati so na glasovnici navedeni po abecednem redu. Glasuje se tako, da se obkroži zaporedna številka pred priimkom predlaganega kandidata. Glasovnica, na kateri bo obkrožen več kot en kandidat, bo neveljavna. Prav tako bo neveljavna tudi glasovnica, ki ne bo izpolnjena in glasovnica iz katere volja poslanca ne bo jasno razvidna. Določen bo tisti kandidat, ki bo prejel največ opredeljenih glasov članov Mandatno-volilne komisije.</p>
               <p>Prosim komisijo, da razdeli glasovnice. Glasovanje se bo pričelo ob 9.45 in bo trajalo pet minut do 9.50. Po opravljenem glasovanju potrebujejo člani komisije primeren čas, da glasove preštejejo, zato bomo sejo nadaljevali ob 10.00 uri.</p>
               <p>Hvala. Prekinjam sejo in prosim komisijo, da prične z delom.</p>
               <p>
                  <stage type="time">(Seja je bila prekinjena ob 9.44 in se je nadaljevala ob 10.01.)</stage>
               </p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Nadaljujemo s sejo.</p>
               <p>Prosim predsedujočo, da nas seznani z rezultati glasovanja o izboru kandidata oziroma kandidatke, ki bo uvrščen oziroma uvrščena v predlog sklepa o imenovanju člana Državne revizijske komisije.</p>
               <p>Izvolite, Anja Bah Žibert.</p>
            </sp>
            <sp who="BahŽibertAnja">
               <speaker>ANJA BAH ŽIBERT (PS SDS):</speaker>
               <p>Hvala lepa, predsedujoči, najprej za zaupanje. Seveda sedaj pa tudi za poročilo o samem zapisniku.</p>
               <p>In sicer ugotavljamo naslednje; da je bilo razdeljenih 17 glasovnic, prav tako je bilo tudi oddanih, neveljavnih glasovnic ni bilo. Torej je bilo veljavnih 17 glasovnic.</p>
               <p>Kandidati po vrstni zaporedni številki so dobili naslednje število glasov: Betka Pajnič 0, Aleksander Petrovčič 9, mag. Gregor Šebenik 0 in dr. Mateja Škabar 8 glasov.</p>
               <p>Komisija ugotavlja, da je z največjim številom glasov na teh volitvah ali kakorkoli že imenovanju Aleksander Petrovčič.</p>
               <p>Toliko iz moje strani. Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Komisiji se zahvaljujem za opravljeno delo in podano poročilo o izidu glasovanja.</p>
               <p>Na podlagi izida glasovanja ugotavljam, da smo določili kandidata, ki ga bomo vključili v besedilo predloga sklepa in ga posredovali v odločitev Državnemu zboru.</p>
               <p>Zato na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o imenovanju člana Državne revizijske komisije, s katerim se za člana za dobo 8 let imenuje Aleksander Petrovčič.« Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklep sprejet.</p>
               <p>S tem zaključujem to točko dnevnega reda. Dr. Sašu Preliču se zahvaljujem za opravljeno delo ter sodelovanje na današnji seji.</p>
               <p>Prehajamo na <title>2.a TOČKO DNEVNEGA REDA – ADMINISTRATIVNE ZADEVE.</title>
               </p>
               <p>V okviru te točke bomo obravnavali obvestilo poslanca Gregorja Židana z dne 3. 11. 2021 o opravljanju dopolnilnega dela na podlagi 13. člena Zakona o poslancih. Obvestilo ste prejeli v sistemu UDIS.</p>
               <p>Iz obvestila poslanca Gregorja Židana izhaja, da bo v obdobju 8.11.2021 do 12.11.2021 opravljal strokovno delo v nogometu, s katerim se je pred nastopom poslanske funkcije poklicno ukvarjal. Glede na vrsto dejavnosti in navedbe poslanca o nepridobitnem upravljanju dejavnosti menim, da z vidika nezdružljivosti poslanske funkcije dejavnost ni sporna.</p>
               <p>Želi kdo o tem razpravljati? Če ne, zaključujem razpravo in na glasovanje dajem naslednji predlog<gap n="..."/>
               </p>
               <p>Sem spregledal. Anja Bah Žibert, izvolite.</p>
            </sp>
            <sp who="BahŽibertAnja">
               <speaker>ANJA BAH ŽIBERT (PS SDS):</speaker>
               <p>Hvala lepa, predsedujoči.</p>
               <p>Sedaj v bistvu gremo, če na nek način pogledamo, pa ravno isti primer je. Gre za poslanca SD. Iz ene skrajnosti v drugo. Pred časom veste, da smo obravnavali njegovo delo, za katerega še vedno menim, da je bilo takrat neupravičeno. Sedaj imamo pa v bistvu že eno drugo skrajnost, kjer se pa prijavljajo stvari, ki seveda jih sploh ni treba prijavljati, če nekdo nekaj popoldne dela brezplačno, v prostem času, to ni tako imenovano tisto kar sodi pod petinsko delo. Če jaz popoldne hodim štrikati s kolegicami, verjetno mi to ni treba prijaviti.</p>
               <p>Vendar pa kakorkoli že, če že imamo takšna obvestila, vas pa potem prosim, ker lahko bi bilo pa mnenje nekaterih drugačno in bi želeli, da se pač o tem glasuje, kar se tiče dovolila, da je zadeva iz obdobja od 8.11.2021. Ta stvar že poteka, spoštovani. Skratka mi bomo glasovali o njej takrat ko bo gospod praktično že zadevo zaključil. To pa menim, da tudi mi potem kažemo malo neresnosti in malo smešimo same sebe. Mislim, da je to vse skupaj brezpredmetno.</p>
               <p>Hvala lepa. Samo toliko.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa.</p>
               <p>Sedaj pa dajem na glasovanje naslednji predlog sklepa: »Mandatno-volilna komisija se je v skladu s 13. členom Zakona o poslancih seznanila z obvestilom poslanca Gregorja Židana z dne 3.11.2021, da bo od 8.11.2021 do 12.11.2021 nepridobitno opravljal strokovno delo v nogometu, in sicer delo pomočnika glavnega trenerja na pripravah slovenske reprezentance mladih nogometašev starih do 18 let ter na obvestilo ni imela pripomb.« Glasujemo.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je predlog sklepa sprejet.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – NADZOR PREMOŽENJSKEGA STANJA PO 21. ČLENU ZAKONA O INTEGRITETI IN PREPREČEVANJU KORUPCIJE PO PRENEHANJU FUNKCIJE NAMESTNIKA PREDSEDNIKA KOMISIJE ZA PREPREČEVANJE KORUPCIJE.</title>
               </p>
               <p>Uvodna pojasnila: 21. člen Zakona o integriteti in preprečevanju korupcije določa, da Državni zbor izvaja svoje pristojnosti glede nadzora nad predsednikom in namestnikoma predsednika Komisije za preprečevanje korupcije s smiselno uporabo določb tega zakona. Nadzor nad premoženjskim stanjem ureja Zakon v 41. do 46. členu. Poklicni funkcionarji imajo v skladu z drugim odstavkom 41. člena dolžnost sporočiti Komisiji podatke o svojem premoženjskem stanju tudi po prenehanju funkcije, in sicer najpozneje po enem mesecu po prenehanju funkcije.</p>
               <p>Glede na navedeno nam je mag. Uroš Novak poročal o premoženjskem stanju po prenehanju funkcije namestnika predsednika Komisije za preprečevanje korupcije.</p>
               <p>Gradivo ste članice in člani zaradi varstva podatkov prejeli v varovani predal v sistemu UDIS. Prav tako ste zaradi primerjave podatkov prejeli pretekli dve obvestili, ki ju je mag. Uroš Novak predložil v času opravljanja svoje funkcije.</p>
               <p>Želi kdo o tem razpravljati? Če ne, zaključujem razpravo.</p>
               <p>Na glasovanje najprej dajem naslednji predlog sklepa: »Mandatno-volilna komisija se je na podlagi 21. člena v povezavi z drugim odstavkom 41. člena Zakona o integriteti in preprečevanju korupcije seznanila s podatki o premoženjskem stanju mag. Uroša Novaka, posredovanimi na obrazcu za odjavo premoženjskega stanja z dne 18.10.2021 po prenehanju funkcije namestnika predsednika Komisije za preprečevanje korupcije ter nanje nima pripomb.« Glasujemo.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – NADZOR PREMOŽENJSKEGA STANJA PO 21. ČLENU ZAKONA O INTEGRITETI IN PREPREČEVANJU KORUPCIJE PO NASTOPU FUNKCIJE NAMESTNIKA PREDSEDNIKA KOMISIJE ZA PREPREČEVANJE KORUPCIJE.</title>
               </p>
               <p>Gradivo ste članice in člani Komisije zaradi varstva podatkov prejeli v varovani predal v sistemu UDIS.</p>
               <p>Uvodna pojasnila: 21. člen Zakona o integriteti in preprečevanju korupcije določa, da Državni zbor izvaja svoje pristojnosti glede nadzora nad predsednikom in namestnikoma predsednika Komisije za preprečevanje korupcije s smiselno uporabo določb tega zakona.</p>
               <p>V skladu z drugim odstavkom 41. člena Zakona o integriteti in preprečevanju korupcije imajo poklicni funkcionarji dolžnost, da najpozneje po enem mesecu po nastopu funkcije Komisiji sporočijo podatke o svojem premoženjskem stanju. Glede na navedeno nam je o premoženjskem stanju poročal novi namestnik predsednika Komisije za preprečevanje korupcije David Lapornik, ki je svoj mandat nastopil 25.10.2021.</p>
               <p>Želi kdo o tem razpravljati? Če ne, zaključujem razpravo.</p>
               <p>Na glasovanje dajem naslednji predlog sklepa: »Mandatno-volilna komisija se je na podlagi 21. člena v povezavi z drugim odstavkom 41. člena Zakona o integriteti in preprečevanju korupcije seznanila s podatki o premoženjskem stanju namestnika predsednika Komisije za preprečevanje korupcije Davida Lapornika, posredovanimi na obrazcu za prijavo premoženjskega stanja z dne 28.10.2021 ter nanje nima pripomb.« Glasujemo.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Zaključujem to točko dnevnega reda in tudi 36. sejo Mandatno-volilne komisije. Vsem prisotnim se zahvaljujem za sodelovanje.</p>
               <stage type="time">Seja je bila končana 11. novembra 2021 ob 10.11.</stage>
            </sp>
         </div>
      </body>
   </text>
</TEI>
