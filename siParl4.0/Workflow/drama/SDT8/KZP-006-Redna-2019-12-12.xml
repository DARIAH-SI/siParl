<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZP-006-Redna-2019-12-12">
   <teiHeader>
      <fileDesc>
         <titleStmt>
            <title>Komisija za poslovnik</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZP-006-Redna-2019-12-12.KZP" n="006">
               <name>Redna</name>
               <date when="2019-12-12"/>
            </setting>
         </settingDesc>
         <particDesc>
            <listOrg>
               <org xml:id="KZP-006-Redna-2019-12-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZP-006-Redna-2019-12-12.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA POSLOVNIK</stage>
            <stage type="session">6. seja</stage>
            <stage type="date">(9. december 2019)</stage>
            <stage type="chairman">Sejo je vodila mag. Karmen Furman, predsednica komisije.</stage>
            <stage type="time">Seja se je začela ob 9.06.</stage>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Vse člane komisije, vabljene in ostale prisotne lepo pozdravljam. Najprej eno opravičilo, zaradi tehničnih težave malce zamujamo s sejo 5 minut, ampak bomo pa zato bolj konstruktivno, verjamem, da nadaljevali.</p>
               <p>Torej pričenjam 6 redno sejo Komisije za poslovnik.</p>
               <p>Na seji kot nadomestni člani komisije s pooblastilom sodelujejo: poslanec Nik Prebil nadomešča poslanko Nino Maurovič; poslanec Jani Möderndorfer poslanko Matejo Udovč.</p>
               <p>In prehajamo na določitev dnevnega reda seje komisije, in sicer z dne 10. december 2019 sem prejela predlog poslanske skupine SNS za umik 1. točke današnjega dnevnega reda. Na podlagi uporabe desetega odstavka 64. člena poslovnika razprava o predlogu za umik točke dnevnega reda ni mogoča, lahko pa o tem predlogu sporoča stališča predlagatelj zadeve in predstavniki poslanskih skupin, predstavitev stališča pa ne sme trajati več kot 3 minute.</p>
               <p>Sprašujem ali želi kdo v imenu poslanske skupine predstaviti stališče o predlogu za umik?</p>
               <p>V kolikor ne, prehajamo na glasovanje o predlogu za umik 1. točke dnevnega reda.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>In ugotavljam, da je določen dnevni red seje, kot je bil določen s sklicem in izglasovanim umikom.</p>
               <p>Prehajam na <title>2. TOČKO DNEVNEGA REDA, TO JE PREDLOG POSLANSKE SKUPINE SLOVENSKE DEMOKRATSKE STRANKE ZA RAZLAGO POSLOVNIKA DRŽAVNEGA ZBORA IN POSLOVNIKA O PARLAMENTARNI PREISKAVI.</title>
               </p>
               <p>K tej točki so bili vabljeni: Danijel Krivec, kot vodja poslanske skupine, SDS kot predlagatelj – danes tukaj pozdravljam v njegovim imenu mag. Dejana Kaloha; mag. Dejan Židan, predsednik Državnega zbora; Tina Heferle, podpredsednica Državnega zbora; Jože Tanko, podpredsednik Državnega zbora; Branko Simonovič, podpredsednik državnega zbora, ki je svojo odsotnost opravičil; Jani Möderndorfer, predsednik Preiskovalne komisije o ugotavljanju dnevnega pranja denarja v NKBM d.d., domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018; Jelka Godec, predsednica Preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in upravljanja z medicinsko opremo in zdravstvenim materialom; Jernej Vrtovec, predsednik Preiskovalne komisije o ugotavljanju zlorab in negospodarnega ravnanja v DUTB; in Žan Mahnič, predsednik Preiskovalne komisije o ugotavljanju zlorab v zadevi Franc Kangler in drugi. Kot gradivo ste k tej točki prejeli: predlog poslanske skupine SDS z dne 22. november 2019, ki je objavljen na spletnih straneh Državnega zbora s sklicem.</p>
               <p>Vodja poslanske skupine SDS v omenjenem dopisu predlaga, da komisija sprejme razlago drugega odstavka 64. člena poslovnika Državnega zbora in razlago tretjega odstavka 4. člena v povezavi s prvim odstavkom 9. člena poslovnika o parlamentarni preiskavi. Kot predsednica komisije za poslovnik moram uvodoma najprej pojasniti, da v skladu z veljavnimi določbami poslovnika, ki določajo pristojnosti komisije, to je 37. člen poslovnika, opredelitev komisije do konkretnih dejanj in postopkov ni v pristojnosti komisije. V nasprotnem primeru bi komisija sama prekoračila poslovniške določbe in svoje naloge ter pristojnosti. Komisija za poslovnik v skladu s svojimi pristojnostmi lahko le spremlja uresničevanje določb poslovnika Državnega zbora in poslovnika parlamentarne preiskave, obravnava pobude za njene spremembe oziroma dopolnitve ali pa daje razlago njunih določb. Na današnji seji lahko torej razpravljamo o predlagani razlagi drugega odstavka 64. člena poslovnika Državnega zbora in razlagi tretjega odstavka 4. člena v povezavi s prvim odstavkom 9. člena poslovnika o parlamentarni preiskavi.</p>
               <p>Sedaj pa besedo dajem mag. Dejanu Kalohu, kot predstavniku predlagatelja, za dopolnilno obrazložitev.</p>
               <p>Izvoli.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednica, hvala lepa za dano besedo. Pozdravljeni kolegi poslanci, vsi vabljeni.</p>
               <p>Zdaj, veseli me, da je danes tukaj tudi predsednik parlamentarne komisije gospod Jani Möderndorfer, kjer pač po našem mnenju že dalj časa prihaja pač do zapletov na čisto procesni ravni. Jaz bi rad to dodatno obrazložitev še enkrat podal, da na predsednika preiskovalne Komisije za ugotavljanje, bom prebral za zapisnik celotno dikcijo, se pravi ugotavljanje domnevnega pranja denarja v NKBM, domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018.</p>
               <p>Zdaj, mi smo na predsednika že dvakrat naslovili predlog, predlog za širitev dnevnega reda preiskovalne komisije, z edino točko, z eno samcato točko, se pravi, ki se je glasila: predlog za širitev odrejene parlamentarne preiskave z dne 20. december 2018. Ob tem je bil predlagan tudi sklep o širitvi obsega preiskave, in sicer, da se na podlagi 9. člena ob upoštevanju tretjega odstavka 4. člena poslovnika o parlamentarni preiskavi Državnemu zboru predlaga, da razširi obseg preiskave tako, da se, štiri alineje: popravi naslov odrejene parlamentarne preiskave; dopolni odrejene parlamentarne preiskave; dopolni namen odrejene parlamentarne preiskave; in pa seveda, da se tudi dopolni obseg odrejene parlamentarne preiskave.</p>
               <p>Zdaj jaz se strinjam, da gospod Möderndorfer vedno pravi, da on vodi sejo. Jasno, če je predsedujoči, ne? Pa vendarle v obeh primerih ni dal niti na glasovanje, na glasovanje predlogov o širitvi dnevnega reda. Niti tega ni storil, kaj šele potem, da bi posledično se glasovalo o predlogu same širitve obsega parlamentarne preiskave. Zdaj, mi smo te, nazadnje smo celo trije poslanci podpisali, trije poslanci smo podpisali ta predlog za širitev obsega preiskave. Seveda spet nismo bili uslišani. Zdaj, iz poslovniških določil kot jih jaz razumem, bi kot predsednik delovnega telesa ali pa v vašem primeru preiskovalne komisije pravočasno in pravilno vložen predlog morali, širitve dnevnega reda, dati na glasovanje. Tako jaz razumem poslovniška določila. Samovoljno pa arbitrarno, tudi z mesta predsednika preiskovalne komisije, pa mislim, da tega pa vi, vseeno vam poslovnik ne daje možnosti te samovoljnosti in arbitrarnosti.</p>
               <p>Zato smo danes tudi tukaj in kot predlagatelj še enkrat pozivam, da se ti predloženi sklepi kot so v gradivu današnje seje, dajo na glasovanje kot taki. To se mi zdi delo pomembno, da danes tukaj vendarle dorečemo to, da ko člani parlamentarne preiskovalne komisije dajo, dajo v skladu s poslovnikom v analogiji s samim poslovnikom o parlamentarni preiskavi, da se danes ti sklepi podpro, kajti to je tudi pomembno za samo parlamentarno prakso, da več v prihodnosti takšnih zapletov, bi rekel res očitne samovoljnosti ali pa arbitrarnosti, več ne rabimo gledati.</p>
               <p>Zaenkrat toliko, predsednica.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa.</p>
               <p>Zdaj sprašujem ali želi besedo še kdo od ostalih vabljenih, torej podpredsedniki Državnega zbora oziroma predsedniki preiskovalnih komisij?</p>
               <p>Ja, izvolite Jani Möderndorfer.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa, predsednica.</p>
               <p>No seveda, namen preiskovalne komisije je itak določen s samim aktom, vendarle glede na to, da smo danes na Komisiji za poslovnik, ki ima seveda možnost razpravljati po 37. členu nalog tudi o samem, sami vsebini poslovnika kar se tiče preiskovalnih komisij, je to seveda to legitimna zadeva. Vendar to, kar je predlagatelj danes predstavil, pravzaprav ni vprašanje o tem ali ima predsednik pravico dati nekaj na glasovanje ali ne, ampak predvsem to, kar je seveda tudi predlagatelj omenil v samem svojem predlogu, to pa je ali je seveda na način kot ga je predlagal, seveda možno seveda širiti predmet preiskave.</p>
               <p>Če gremo zdaj po vrsti zato, da bo, ker predlagatelj seveda ni omenil v svojem predlogu in v svoji razlagi, je treba razložiti seveda, da smo prvič, ko je bila podana pobuda za razširitev same preiskave, je tekla diskusija na komisiji tudi o tem glede na to, da je podlaga za to preiskovalno komisijo in za ta predmet preiskovalne komisije, je seveda v tem primeru političnih strank bilo prav računsko sodišče. Kajti preiskovalna komisija nima ne znanj ne pooblastil, da dela forenzične finančne preiskave. In to je približno podobno, če se spomnite, ko je pred kratkim zelo jasno povedal tudi predsednik za DUTB, da oni ne bodo delali, ker ne morejo delati na sami preiskovalni komisiji forenzičnih preiskav, za to so druge inštitucije, ampak ugotavljajo politično odgovornost. In v tem duhu je seveda tudi v skladu s sklepom in dopisom, ki je bil potrjen na preiskovalni komisiji, je bil poslan računskemu sodišču - nenazadnje sem s predsednikom računskega sodišča tudi sam osebno govoril - kjer smo zelo jasno poprosili računsko sodišče, da točno po tistih točkah, kakršne je seveda bil predlagatelj z vsebino, kjer je želel širiti predmet preiskave, za to vsebino tudi pogleda vse politične stranke oziroma še posebej dve politični stranki, to sta SMC in SD, kjer se jim očita v bistvu možnost, da je šlo za sodelovanje oziroma neke vrste financiranja s strani dveh družb, to sta tako Futura v primeru makete kot Pristop v primeru nekih kmetijskih, ne znam niti povedati točno za kaj gre, za neko promocijo kmetijskih izdelkov v času ministrovanja obeh strank oziroma ministrov iz teh dveh strank. Predsednik računskega sodišča je seveda mi zagotovil, da ta preiskava bo narejena, to je bilo v letošnjem letu pred poletjem. Prav tako pa sem z njim govoril že prejšnji teden in tudi poslal dopis, da ga povprašam kdaj bo ta preiskava zaključena. Sam mi je osebno povedal, da bo predvidoma konec meseca maja. In v kolikor bo seveda nastala, bodo nastale tudi podlage za to, da se gre v to preiskavo oziroma, da se razširi ta predmet preiskave. Smo tudi zelo jasno povedali, da to seveda neumudoma uvrstimo na dnevni red.</p>
               <p>Kar se tiče očitka, da seveda ne želim razširiti predmeta preiskave in to dati na glasovanje na komisijo, naj omenim, da je bil ta sklep sprejet soglasno – tudi z glasom predlagatelja. In zato iti čez to glasovanje še enkrat po tistem, ko smo o tem že glasovali, je seveda, bom rekel skrajno, najmanj kar je, neresno. In tega seveda jaz tudi ne bom dovolil – da dvakrat o isti stvari glasujemo, ko so stvari že speljane in bile izglasovane. Druga stvar, ki se mi zdi še pomembna, pa je predvsem tudi način in postopek. Ko se pravzaprav širi predmet preiskave same preiskovalne komisije, je treba omeniti, da seveda praviloma v zgodovini, če pogledamo nazaj kako, pravzaprav iz parlamentarne prakse kako se je ta predmet širil, seveda je možna in tukaj sploh ni nobene dileme. In praviloma je bilo tako, da je seveda predsednik sam predlagal razširitev samega predmeta preiskave, vendar ne smemo pa pozabiti, da praviloma – praviloma, poudarjam – je predsednik izhajal iz politične opcije, ki je tudi predlagala parlamentarno preiskavo. V našem primeru to ni bil SMC, ampak je bil LMŠ. In zato v tem primeru je seveda treba vprašati predlagatelja parlamentarne preiskave ali se strinja s takšno širitvijo. Predlagatelj je zelo jasno odgovoril s svojim dopisom, da dokler ne dobimo podatkov s strani računskega sodišča, kar je bilo seveda tudi razvidno nenazdanje iz dokumentacije, ki smo ga pošiljali in sprejemali odločitve na preiskovalni komisiji, da se do takrat ne strinja s predmetom širitve. V prejšnjih primerih seveda je to bilo vedno narejeno, je bilo to enostavno, ker je bilo to iz iste stranke. Naj dam samo primer, da ne bo kakšnega nesporazuma, recimo predmet za razširitev obsega parlamentarne preiskave z dne 4. 10. 2017, v prejšnjem mandatu. Ne bom vam bral celega predmeta, ker je predolg, bom pa prebral samo zadnji odstavek, ki se nanaša točno na naš primer, ki ga danes obravnavamo, in reče naslednje: »ob tem vas seznanjam«, takrat sem pisal za širitev, da se razširit predmet preiskave na NKBM, ker prej je bil samo na NLB, v okviru pranja denarja, in zadnji odstavek rečem: »ob tem vas seznanjam, da sem člane preiskovalne komisije pred sprejemom predmeta predloga za razširitev obsega parlamentarne preiskave seznanil ob upoštevanju 4. člena poslovnika, da predlagatelj zahteve za odreditev parlamentarne preiskave skupaj s prvopodpisano dr. Simono Kustec Lipicer soglašamo z na 4. nujni seji preiskovalne komisije sprejeto v tem sklepu navedeno razširitvijo predmeta, namena in obsega parlamentarne preiskave v predmetni zadevi«. Je več kot jasno, da sem moral predlagatelja, ki je predlagal to preiskavo, predmet parlamentarne preiskave, vprašati in sem seveda pridobil soglasje, da sem lahko sploh v razširitev takrat na NKBM. In enako, popolnoma po istih vatlih, na popolnoma istimi določili, z isto razlago in razumevanjem poslovnika, delam tudi v tem mandatu v tej preiskovalni komisiji.</p>
               <p>Naj pa še enkrat poudarim. Mi nimamo nobenih težav z razširitvijo, ampak mi ta hip ne moremo opravljati tistih nalog, za katere je v tej državi edini in izključno edini možen, da to seveda ugotovi, to pa je računsko sodišče – namreč pregled finančnega poslovanja in seveda tudi ugotovitev kršitev tega poslovanja. To parlamentarna komisija ne more, ker parlamentarna komisija nima teh znanj, ni usposobljena ne za bilančno branje, ne za forenzično finančno preiskavo, ne za nič od tega, lahko pa seveda ugotavlja politično odgovornost na podlagi ugotovljenih dejstev.</p>
               <p>Toliko zaenkrat, bom pa seveda v nadaljevanju še dodatno lahko podkrepil.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa.</p>
               <p>Besedo predajam Žanu Mahniču.</p>
            </sp>
            <sp who="MahničŽan">
               <speaker>ŽAN MAHNIČ (PS SDS):</speaker>
               <p>Hvala, predsednica.</p>
               <p>Zanimivo je, kako si je kolega Möderndorfer kontradiktoren. Po eni strani govori kako bo uvedel preiskavo v kolikor bo računsko sodišče zaznalo kakšne nepravilnosti v primeru Pristopa in Future, po drugi strani pa preiskavo Slovenske demokratske stranke nadaljuje kljub temu, da je računsko sodišče ugotovilo, da ni bilo nepravilnost pri kampanji za volitve v Državni zbor leta 2018. Jaz verjamem, da je tukaj zagata in da ne želijo, da se preiskuje sledi, ki dejansko so. Jaz sem takrat jasno povedal, da naj prvi vrže kamen tisti, ki je brez greha in, zanimivo, sta takrat najbolj metala kamne ravno LMŠ in pa kolega Möderndorfer iz SMC-ja. Zdaj, za naslednji mandat, če ne že prej, jaz verjamem glede na to, kar počneta Šarec in Črnčec, da bo zelo zanimiva parlamentarna preiskava o ugotavljanju financiranja stranke LMŠ preko obvodov iz Telekoma Slovenije in še kakšne druge državne firme. Pač, podatki se zbirajo.</p>
               <p>Zdaj, za SMC bo težko kaj preiskovati, ker te stranke po naslednjih volitvah ne bo več, ampak kljub temu je za mene nedopustno, da v kolikor nekdo nekaj predlaga, in Slovenska demokratska stranka je tukaj dala konkreten predlog, ga poslovniško ustrezno vložila, da predsednik tega ne da na glasovanje. In to se je naredilo že dve seji nazaj, ko mene ni bilo, zadnjič, ko sem bil in smo potem tudi šli. Seveda kolega Möderndorfer tega ni želel uvrstiti na dnevni red in očitno se zdaj nekako izgovarja na vodjo poslanske skupine LMŠ gospoda Golubovića, ki pa seveda logično, da nasprotuje očitno uvedbi oziroma širitve te parlamentarne preiskovalne komisije še na SMC in SD, ker očitno tukaj se morajo medsebojno ščititi, ne?</p>
               <p>Zdaj, kolega Möderndorfer tudi v tej preiskovalni komisiji vodi zadevo tako, da se dejansko vidi, da ni bilo nič. Od ene od bank smo dobili kako je iskal ali imajo tem neki Madžari odprte bančne račune, prišel je negativen odgovor.</p>
               <p>Nobenih podatkov nisem izdal, to je bilo vse, o tem je že bilo govora, nobenih imen, ne banke ne posameznikov.</p>
               <p>Zdaj, kar se tiče-</p>
               <p>Kolega nadomestni poslanec, če se lahko umirite.</p>
               <p>Potem, kar se tiče tudi nekaterih ostalih dejanj, ki so bile v okviru te komisije že storjene, kažejo na to, da pač tukaj notri ni-</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Skrivne podatke govorite, no.</p>
            </sp>
            <sp who="MahničŽan">
               <speaker>ŽAN MAHNIČ (PS SDS):</speaker>
               <p>Kolega Möderndorfer, če se umirite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Poštni podatki, prometni podatki so to, ja.</p>
            </sp>
            <sp who="MahničŽan">
               <speaker>ŽAN MAHNIČ (PS SDS):</speaker>
               <p>Zdaj, če sem izdal kakšen tajni podatek, kakšno ime banke, kakšno ime kakšne osebe, potem me prosim prijavite, drugače se pa umirite. Vidim, da se že čisto rdeč tako, da bo seja naprej zanimiva.</p>
               <p>In za mene je nedopustno, da nekdo, ki vodi ali sejo Državnega zbora ali sejo delovnega telesa, da ne da na glasovanje tistega, kar nekdo predlaga. In jaz si ne znam predstavljati recimo, da bi Jože Tanko vodil sejo Državnega zbora in nebi dal na glasovanje recimo postopkovnega predloga, ki bi ga predlagal eden od poslancev koalicije.</p>
               <p>Zato jaz menim, da bi ta Komisija za poslovnik danes morala nekako odločiti in pa tudi zavzeti neko stališče. Drugače nima smisla, da takšno komisijo imamo, če ne more razlagati poslovnika.</p>
               <p>Jaz verjamem, da smo v Slovenski demokratski stranki vložili ta predlog v skladu s poslovnikom in da vse to, kar se sedaj dogaja, da so neki slepilni manevri, da nebi preiskovali dveh političnih strank, kjer pa je, dejansko obstaja sum, ki so ga obravnavali tudi v medijih in se čaka na neko poročilo računskega sodišča – taistega organa, ki je za Slovensko demokratsko stranko rekel, da ni bilo nič narobe v zvezi s financiranjem in pa potekom kampanje, pa ta preiskava še kar naprej poteka. Se pravi, očitno se nečesa bojite, ne? Tudi takrat je Miro Cerar za Odmeve oziroma za Tarčo dejal »nimam nič proti temu, da se SMC preišče v povezavi s poslom kar se tiče drugega tira«, tiste makete. Mislim, da tudi gospod Židan ne nasprotuje, ne?</p>
               <p>Tako, da če že sedaj sledimo temu, kar je kolega Möderndorfer rekel, da čaka poročilo računskega sodišča, on bi v vsakem primeru ne glede na to, kar bo računsko sodišče reklo, potem moral to uvrstiti na dnevni red, če že pristanemo na njegovo igro. Tudi, če računsko sodišče reče, da je vse v redu, kajti v primeru kampanje Slovenske demokratske stranke je računsko sodišče reklo, da je bilo vse v redu in ni zaključil z izvajanjem parlamentarne preiskave, ampak jo še naprej nadaljuje, a ne? Jaz se z njim strinjam, da ne more preiskovalna komisija vsega ugotavljati, da preiskovalna komisija ni pristojna, ampak tudi računsko sodišče ne more, ne more v takšni meri priti do nekaterih ugotovitev kot lahko pride parlamentarna preiskovalna komisija. Tukaj imamo podoben problem kot pri KNOVS-u – niso želeli, da raziščemo neko zaposlitev in so to naložili inšpektoratu. Inšpektorat je preveril samo formalne pogoje. Ko so prišle določene osebe za določeno delovno mesto na razgovor, ko so opravljale teste, inšpektorat preveri ali je bil zaposleni res tisti, ki je dobil največ točk. Ni pa inšpektorat pristojen za to, kako je prišel do teh točk, ali so bila znanja, ki jih je tam pokazal, odgovori, ki jih je podal, res v skladu s temi točkami. To bi pa lahko KNOVS raziskal. Ampak računsko sodišče naredi zadevo površinsko, ali je zadeva formalna, preiskovalna komisija pa je tista, ki lahko dejansko gre v globino. In seveda na koncu ne naredi sodbe, ampak ugotavlja politično odgovornost in v primeru, da sama kaj zazna, poda tudi kazenske ovadbe. In to je neka parlamentarna preiskava, ne pa sedaj po tem, ko je računsko sodišče reklo »v primeru SDS-a ni bilo nič spornega«, pa sedaj vabiti vse in skušati koga na čem ujeti. Tudi, če bo računsko sodišče reklo »ja, v primeru Future in Pristopa ni bilo nič narobe« dajmo to na preiskovalno komisijo, dajmo vabiti ljudi iz Future, iz Pristopa, iz ministrstva za kmetijstvo, iz ministrstva za infrastrukturo, pa bomo mogoče koga ujeli, ki bo pa kaj povedal, ne? Na to vižo vi igrate, nam pa ne dovolite igrati na isto vižo, po vaše.</p>
               <p>In edino primerno bi bilo, da se ta preiskovalna komisija razširi, ker je bil predlog vložen. Nebi bilo pa prvič, da se je enkrat že nekaj glasovalo, pa se, ko pride nov predlog, ponovno glasuje.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa.</p>
               <p>Besedo želi Jani Möderndorfer.</p>
               <p>Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Ja, predsednica, najprej vas bom opozoril na naslednje. Člani, tega se sicer zavedajo, vendar zlorabljajo svoj položaj. In seveda bom ustrezno tudi vse postopke v tej smeri sprožil. Namreč vsa preiskovalna dejanja, tudi ta, ki jih je omenjal član oziroma nadomestni član preiskovalne komisije gospod Mahnič, so pod oznako »interno«. In to sem vas opozarjal med sejo, pa me niste niti poslušala. Vi ste dolžna vse, bom rekel izjave, ki so pod oznako interno, zaupno ali tajno, seveda opozoriti člane, ko se pogovarjamo o preiskovalni komisiji, da jih ne omenjajo - in preiskovalna dejanja je omenjal. In to seveda je, bom rekel ni v skladu ne s poslovnikom, ne z zakonom, ne z ničemer. To je, kar se tiče tega dela.</p>
               <p>Kar se pa tiče same razprave gospoda Mahniča in njegovih trditev naj povem naslednje.</p>
               <p>Prvič. Preiskava proti dvem političnim strankam v okviru teh dveh materij že poteka in to na podlagi sklepa preiskovalne komisije, ki jo upravlja računsko sodišče. In zato zdaj tukaj govoriti, da preiskava ne poteka in da ne vem kaj še vse in da se nekaj ne bo zgodilo je seveda dobesedno norčevanje samega iz sebe, če pa to dobro veste.</p>
               <p>Druga stvar. Ni problem v tem kdo predlaga razširitev preiskave, tega vam nihče ne očita. Vi lahko kadarkoli, kdorkoli seveda, ki je lahko predlagatelj po poslovniku in po zakonu, lahko to predlaga. Ampak še do danes niste pravilno vložili postopka predloga. Kljub temu, da ga niste pravilno vložili, sem sam osebno pozval predlagatelja, da se izjasni, čeprav bi ti morali sami narediti. In je jasno povedal predlagatelj, da dokler ne opravi računsko sodišče svoje forenzične preiskave, tega ne bo seveda predlagal. Drugače pa, tako predlagatelj. In bom ponovno, ko dobim odgovor računskega sodišča, bom sam osebno predlagatelja pozval, da se zdaj pa opredeli in verjamem, da se bo.</p>
               <p>In ne rabite citirati Mira Cerarja zaradi tega, ker Miro Cerar ne bo glasoval ne na preiskovalni komisiji in ne v Državnem zboru. Moje besede citiraj, kolega Mahnič. Jaz ti povem, da nimam nobenih težav z razširitvijo teh dveh predlogov za te dve politični stranki, ko bodo izpolnjeni pogoji. Brez problema. Meni naslednjič citiraj, ne nekoga, ki teh pooblastil nima in niti nikoli ne bo mogel o tem glasovati.</p>
               <p>Kar se pa tiče izjave, da je računsko sodišče ugotovilo, da ni bilo nepravilnosti med volilno kampanjo, saj to sploh ni predmet preiskave. Predmet preiskave je nekaj drugega – posojilo, ki je bilo dano in je bilo ugotovljeno na strani računskega sodišča, da je bilo v nasprotju zakonom, za kar ste plačali prekršek in ste plačali kazen. In to so dejstva. In tudi, če se boste sklicevali na sodišče, sodišče ni ugotavljalo ali je bilo to zakonito ali nezakonito, ampak je govorilo samo o nesorazmernosti kazni in je o tem odločalo. Tako, da jaz ne vem o čem govorite. In če že govorite, dajte si vsaj prebrati predmet preiskave, o čem se pogovarjamo, če je že to diskusija, o kateri bi radi razpravljali.</p>
               <p>Ampak mi se danes pogovarjamo na poslovniku o eni sami zadevi – ali so izpolnjeni pogoji za to, da se razširi predmet preiskave. In glejte 4. člen poslovnika in boste videli kateri pogoji morajo biti izpolnjeni. That's it. In to je diskusija, ki je danes predvidena na Komisiji za poslovni, ne?</p>
               <p>Kar se pa razlag tiče, veste, v zgodovini je bila samo ena samcata razlaga glede preiskovalne komisije, in to leta, mislim, da 2010, po spominu zdajle brskam, glede infrastrukturnih projektov. In še takrat je pravzaprav bilo vse skupaj na meji kar se tiče same razlage, ker vemo vsi, da bi moral biti poslovnik spremenjen, če bi hoteli to zadevo tako delati. Ampak veste, da za spremembo poslovnika rabite dvotretjinsko večino in se potem včasih delajo obvodi.</p>
               <p>Drugače pa ne vidim nobenega problema v sami razširitvi. Tako, da ko boste izpolnili vse pogoje – meni je žal, da moram zdaj to tukaj na poslovniku razlagati, ker v bistvu ste dobili to že najmanj trikrat odgovorjeno na sami preiskovalni komisiji –, nimam jaz nobenih težav niti problemov razširiti te preiskave, vendar by the book. Imate kar nekaj poslancev, ki se sklicujejo večkrat na poslovnik in se držijo tega poslovnika in ga ne tolmačijo tako mačehovsko kot ga danes poslušam, da je to pač možno. Žal jaz kot predsednik ne bom delal v nasprotju s poslovnikom preiskovalne komisije in poslovnikom državnega zbora, niti zakonom. Nimam nobenih težav pa razširitev, ko bo predlagatelj to naredil. Obveščeni pa bomo po vsej verjetnosti konec maja o tem kakšna je forenzična preiskava bila narejena in kakšni so rezultati forenzične preiskave. In po tem nimam nobenih težav več.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Ja, jaz bom najprej samo v par besedah se odzvala na očitek kolega Möderndorferja.</p>
               <p>Jaz sem uvodoma povedal kaj je današnja vsebina razprave. Zdaj jaz pa tudi verjamem, da vsak poslanec se zaveda katere omejitve ima v okviru svojih pristojnosti in nalog, ki jih opravlja.</p>
               <p>Zdaj, k besedi se je prijavil še gospod Jože Tanko in pa predlagatelj. Za tema dvema bom pa odprla še nadaljnjo splošno razpravo vseh članov komisije.</p>
               <p>Tako, da kolega Jože Tanko, izvolite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa.</p>
               <p>Jaz sem tukaj v obeh vlogah, kot povabljeni in kot član komisije. Tako, da ne bo kakšnega nesporazuma.</p>
               <p>Zdaj, glede teh razprav, ki so bile do sedaj oziroma tudi teh argumentacij, ki jih je povedal predsednik te preiskovalne komisije Jani Möderndorfer, pač je treba na splošno nekaj ugotoviti. Podlaga za odreditev preiskovalne komisije ni prav nobeno forenzično poročilo prav nobenega organa, ampak zadostno število poslancev, ki se sklicujejo na domnevne sume pri določenih zadevah, ki bodo postale predmet preiskave. To je treba najprej ugotoviti. V zakonu o preiskovalni komisiji, o parlamentarni preiskave in tudi v poslovniku ni nobenih predpogojev, nobenih predpogojev pod kakšnimi pogoji je možno odrediti parlamentarno preiskavo in pod kakšnimi pogoji je možno širiti parlamentarno preiskavo. Nobenih. Toliko, da to takoj razčistimo.</p>
               <p>Zato je to sklicevanje tako predsednika te preiskovalne komisije Janija Möderndorferja kot pač obramba prvopodpisanega Braneta Golubovića ne vzdrži nobene resne presoje. Nobene resne presoje. Tu gre samo za to ali se širitev preiskovalne komisije na druge domnevne sume nezakonitega financiranja bo razširila ali se ne bo razširila. In gre samo za to ali se bo dodatno razširila na stranko predsednika preiskovalne komisije s SMC in na stranko predsednika vlade, Listo Marjana Šarca. In za nič drugega ne gre.</p>
               <p>Zdaj to sklicevanje, kolegi, na to, da mora biti nekaj ugotovljeno, da se bo nekaj storilo, to je pač del drugega postopka. Računsko sodišče pregleduje poslovanje strank redno, ta velikih vedno letno in v skladu z Zakonom o političnih strankah in Zakonom o Računskem sodišču v primerih, ko se ugotovi napaka ali pa kakšno nezakonito ravnanje, izreka globe, tudi lahko visoke globe. Tukaj ni nobenega problema in mi se o tem sploh ne pogovarjamo. To ni predmet preiskovalne komisije. In tu se pač izredno težko izognemo temu, da gre za izredno vpadljivo, vidno dvolično ravnanje vladajoče koalicije. Izredno dvolično in, bi rekel zelo nespretno obrambo, zelo nespretno obrambo, bi rekel domnevno nezakonitih financiranj volilnih kampanj tako stranke SMC kot stranke Liste Marjana Šarca. Glejte, to vidi vsak, to ve vsak. Zdaj pozivati računsko sodišče, da bi kaj storilo, pač je ena od stvari. Lahko pozovete tudi Nacionalni preiskovalni urad pod bistveno drugačnimi pogoji, če se bo sploh lotilo česa, ker imamo slabe izkušnje. Lahko pozovete državno tožilstvo, kolega Möderndorfer, da bo preiskalo to, kar je, bi rekel predmet tega. In tukaj pač je treba to nesporno ugotoviti.</p>
               <p>Zdaj, problem predsednika preiskovalne komisije je, da je odloča, bom rekel tehnično, v skladu s pravili osnovnega poslovnika Državnega zbora, se pravit tega, ki ga imamo in ki ga je treba ravno tako pri delu preiskovalne komisije spoštovati kot tisti podrejeni del, to je poslovnik o parlamentarni preiskavi. Vse stvari, ki niso v poslovniku o parlamentarni preiskavi urejene posebej, velja osnovni poslovnik. In za uvrstitev na glasovanje predloga za širitev dnevnega reda pač ne morejo odločati čustva, ampak pravilo, regul.</p>
               <p>Ja, glejte, gospod Möderndorfer, tako je.</p>
               <p>Pač pravilo obstaja. Predsedujoči ni tisti, ki bo na osnovi svojih, ne vem, političnih preferenc ali, ne vem, čustvenega pogleda na neko zadevo odločal o tem ali bo dal predlog na glasovanje ali ne. To ne gre. Nam v prejšnjih mandatih in tudi v tem marsikaj, bi rekel ne odgovarja, kar je dano na glasovanje, pa pač moramo o tem glasovati zato, ker je pač tehnični postopek izpeljave tak. In, glejte, tukaj, v takih primerih drugače opredeliti ravnanje predsedujočega, ali pa v tem konkretnem primeru predsednika preiskovalne komisije, kot samovoljno, je celo skoraj nemogoče.</p>
               <p>Drug problem je ta, da bi v tem primeru moral odreagirati tudi predsednik Državnega zbora, ki ima pooblastilo v 19. členu poslovnika. On je dolžan skrbeti, da postopki v Državnem zboru tečejo skladno s poslovnikom, in enim in drugim. In pač tu ne pomaga nič izogibanje ali pa tiščanje glave v pesek, pač odločati se mora in ugotoviti ali je zadeva taka, da mora reagirati in poskrbeti za to, da se poslovnik spoštuje. Zdaj, naloga preiskovalne komisije tudi, če nima, bom rekel zadostnih kapacitet za opravo preiskave, si lahko tudi pomaga z zunanjimi sodelavci. Tukaj ni prav nobenih problemov, nekatere preiskovalne komisije to rabijo, druge ne. In če za izpeljavo tega postopka ni strokovnih podlag dovolj ali pa kapacitet, je treba to tudi narediti. Ne zdi se mi pa pametno niti modro, da se, bi rekel taki primeri kot sta Futura in Pristop vlečejo, odmikajo, da se temu izogibate že praktično od odreditve ali pa še pred odreditvijo parlamentarne preiskave in tako naprej. Mi poznamo kakšna je vloga prvopodpisanega, to vemo, ampak če je pač to edini način, da se neka preiskava zaustavi, kjer je, več ali manj so sumi o nezakonitem financiranju potrjeni, pač je to, bom rekel nedosledno ravnanje in problematično tudi. Zato ker v nekaterih primerih se iz morda kakšne drobnarije naredi velik problem, v drugih se pa s slona hoče narediti muho ali pa celo to ne, še manj od tega.</p>
               <p>Tako, da modro bi bilo, da se takim zapletom izognemo, da predsednik parlamentarne komisije da vsaj na glasovanje predlog sklepa in v postopku potem, v realizaciji tega sklepa se potem ugotovi v kolikšni meri se dejansko bo ta parlamentarna preiskava razširila. Dopustno pa je in če je to dopustno in realni sumi obstajajo, je pač problem, da se te stvari tiščijo in da se jih ne razišče in razčisti kaj se je na tem področju delalo. Podobno je tudi pri delu drugih odborov ali komisij takih ali drugačnih – naloga parlamenta je, da to neodvisno - ne subjektivno, ne politično, ampak neodvisno – preišče in razčisti in tudi s temi ugotovitvami potem po potrebi obvesti inštitucije, ki so za izpeljavo teh stvari pristojne.</p>
               <p>Tako, da predlagam predsedniku preiskovalne komisije pač, da ta del postopka izpelje. Vsebinski del se potem pa določi s predlagateljem. Upam, da ima enake vatle za vse primere tudi v tem primeru in če jih ima, potem najbrž širitev tudi vsebinsko nebi smela biti v nobenem primeru problematična ali pa, bom rekel sporna za prvopodpisanega te preiskovalne komisije.</p>
               <p>Zaenkrat toliko.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa.</p>
               <p>Zdaj v nadaljevanju dajem še enkrat besedo predlagatelju mag. Dejanu Kalohu, potem pa bom odprla torej splošno razpravo tudi za vse ostale člane komisije.</p>
               <p>Izvoli.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednica, hvala še enkrat.</p>
               <p>Jaz sem kolega Möderndorferja poslušal pozorno. Zdaj, on je ves čas to mantro širitev dnevnega reda, ampak, kolega, mi smo vedno v tem predlogu za širitev poudariti širitev dnevnega reda - dnevnega reda, šele potem bi mi prišli de facto do glasovanja o sami širitvi predmeta in obsega preiskave. Širitev dnevnega reda nikoli ni bila s tvoje strani dana na glasovanje. Jaz pa mislim, da je to res dejansko kršenje poslovnika. Saj zdaj podpredsednik državnega zbora je to dejansko eksplicitno povedal.</p>
               <p>Zdaj pa še nekaj okrog vrstnega reda. Ni res, da predlagatelj parlamentarne preiskave je zdaj že tukaj tisti, ki bo zdaj se on strinjal. Ne, ni res, mi bi morali najprej člani parlamentarne preiskave odločati, se pravi najprej o širitvi dnevnega reda, šele potem o širitvi predmeta preiskave. Potem, odvisno od rezultata tega glasovanja, bi pa potem se zgodba premaknila do kolegija predsednika Državnega zbora, kjer bi se pa usklajevalo šele s predlagateljem parlamentarne preiskave. Takšen je vrstni red. Tako, da tisto pismo, ki ste ga omenjali, od gospoda Golubovića v tem, zdaj v tem danem trenutku nima prav nobene veze. In, gospod Möderndorfer, vaše izvajanje, da smo mi dali na komisiji poziv računskemu sodišču – ja, jaz sem tudi tisti sklep potrdil, pa bi še enkrat. Ja, naj računsko sodišče tudi malo pospeši. Vi ste ga že večkrat pozvali, še vedno ni. Ni pa to temelj. Ni pa to nikakršen temelj za te naše zahteve za predlog širitve obsega in predmeta preiskave, nikakršen temelj. In tisto, ko ste pa sami referirali na preiskovalno komisijo Polonce Dobrajc, to smo se tudi menili, brez problema so širili in dnevni red in samo preiskavo ne glede na to, da so bili v tistem primeru pač oni predlagatelj. Nima nobene veze, da zdaj tu v tem primeru je pa LMŠ predlagatelj.</p>
               <p>Tako, da tu, prosim, dajmo se jasno razumeti, da poslovnik to pravilo določa, da se takšen predlog za širitev dnevnega reda da na glasovanje, se mora dati po poslovniku na glasovanje. Šele po tem bodo pa člani de facto glasovali o širitvi samega predmeta preiskave. Tako, da tu moramo biti res jasni. Tudi zdaj še enkrat, kot predlagatelj zdaj že drugič, pač pozivam, da ti predloženi sklepi, ki jih danes ima Komisija za poslovnik, da se potem dajo na glasovanje in da dejansko to poglavje, bom se milo izrazil, tega nagajanja pa te neke ignorance poslovnika, da ne bom rekel eksplicitnega kršenja, da se res enkrat pospravijo s te mize, pa da lahko potem normalno delamo.</p>
               <p>Pa še za zaključek, ta prekršek o katerem si, predsednik, govoril, je bil bagatelne narave. To je samo sodišče odločilo, tam bo na drugi strani, ko so pa kolegi omenili, pa imamo dejansko domnevne nezakonitosti, ki pa gredo v ne vem kakšne višave zneskovne, tam pa se zdaj bojimo tega širiti. Tako, da res prosim en apel na to zdravorazumskost – mi želimo samo uravnavati te vatle, da so ti vatli enaki za vse. Ja, imamo zdaj predmet, vemo kaj je predmet preiskave, ampak dajmo ga še širiti na ti dve politični stranki, da bomo tu imeli neko bolj uravnoteženo situacijo.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Sedaj pa torej odpiram splošno razpravo, h kateri se torej lahko prijavijo, k razpravi, tudi ostali člani komisije. In najprej želi besedo Jani Möderndorfer.</p>
               <p>Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa, predsednica.</p>
               <p>No, zdaj najprej bi šel, bi komentiral. Mene ne navdajajo prav nobena čustva pri vodenju komisije, niti pri razlagi poslovnika niti pri posameznih interpretacijah.</p>
               <p>Se pa strinjam, ja, s kolegom Tankom. Računsko sodišče oziroma to, kar je diskusija na tej seji in na preiskovalni komisiji, ne more biti podlaga in ni osnova za podlago razširitev. Ampak predlog za forenzično preiskavo računskega sodišča je sprejela pa preiskovalna komisija soglasno.</p>
               <p>Pa, če za trenutek odmislimo to računsko sodišče. Ne glede na to, recimo, da akceptiramo v preiskovalni komisiji, da ste pač spremenili svoje razmišljanje in svojo, bom rekel podporo temu sklepu računskega sodišča, kjer smo soglasno se odločili, da seveda najprej naredimo ta korak, potem pa seveda v kolikor bo ugotovljena nepravilnost in nezakonitost stranke SMC pri teh dveh primerih, potem razširimo tudi predmet preiskave. Recimo, da rešpektiram, da ste odstopili od tega, ni noben problem - dajte vsaj zakonito vložiti predlog za razširitev. To, da danes rečete, da ni potreben predlog predlagatelja oziroma soglasje predlagatelja, seveda ne bo zdržalo.</p>
               <p>Kar se pa tiče razširitev dnevnega reda. Meni je prav žal, ampak seveda je treba brati tudi poslovnik Državnega zbora, ne samo poslovnik o parlamentarni preiskavi. In to 64. člen šesti odstavek, ki govori: »Državni zbor lahko odloča o razširitvi dnevnega reda le, če so razlogi za njo nastali po sklicu seje in če je bilo poslancem poslano ali izročeno gradivo, ki je podlaga za uvrstitev na dnevni red«. Na podlagi seveda vedno ugotavljam, da tega nikoli ne naredite. Mi je prav žal, ampak poslovnika se bomo pač držali. Ne vem, pa se sklicujte na poslovnik Državnega zbora, pa dajte še razlago in za ta člen poslovnika, če je temu tako, bomo zelo hitro ugotovili. Poslovnik smo spreminjali praktično pred kratkim. Nihče ni oporekal temu členu. Imam s sabo star poslovnik in nov poslovnik, spremenjen poslovnik. Ta člen, se niti ga dotaknili nismo zaradi tega, ker smo smatrali, da je okej. In, kolega Tanko, najmanj kar je, od tebe bi pričakoval, da se držimo poslovnika, ne? Zdaj tukaj ni nobenih čustev, jaz se popolnoma strinjam. Higiena ali strah ali ne vem kaj vse omenjate.</p>
               <p>To je pa najbolj bizarno, da bomo razširili parlamentarno preiskavo zaradi uravnoteženosti. Lepo vas prosim. Parlamentarne preiskave nikoli ne nastajajo zaradi uravnoteženosti, ampak nastajajo zaradi nekih faktov, dejstev, ki jih seveda opredeliš. Zato, ker se ena politična stranka preiskuje, je treba hitro uravnotežiti, pa še kakšno drugo. Pa, da se ne bomo narobe razumeli, jaz nimam nobenih težav, če vse preiskujemo ali pa samo SMC, dajmo spustiti SD zato, ker sem jaz predsednik preiskovalne komisije, dajmo hipotetično reči samo SMC, da bo bolj lažje razumljivo kaj hočem povedati. Nobenih težav, vendar by the book. Mi je prav žal, brez čustev, brez emocij.</p>
               <p>Mimogrede, ko se že toliko sklicujete in večkrat ponavljate določene subjekte in ste jih danes večkrat ponovili. Če bi bolj natančno prebirali akte preiskovalne komisije, so predmet preiskave. Samo je treba prebrati kaj.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Ja, besedo želi Tina Heferle.</p>
               <p>Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala za besedo.</p>
               <p>Gospa predsednica, vi ste na začetku prebrala jasna napotila o tem, o čem se danes pravzaprav tukaj razpravlja. Komisija za poslovnik lahko razpravlja praktično samo o tem ali se poslovnik spreminja ali se ga dopolnjuje ali se sprejema neka razlaga poslovniškega določila. In o tem bi morala teči danes beseda, ne pa o vseh ostalih vsebinskih razpravah parlamentarne preiskovalne komisije, ki jo vodi gospod Möderndorfer. In tukaj mislim, da bi morala vi svoje kolege opozoriti na to, da se držijo dnevnega reda v skladu poslovnikom. Verjamem, da poznate to določbo. Se pravi, razprava bi morala danes potekati o sprejemu neke razlage, ki jo predlagatelj predlaga v svojem predlogu in o spremembi poslovnika, ki jo tudi predlagatelj predlaga v svojem predlogu, ne pa o vsebini parlamentarne o širitvi predmeta parlamentarne preiskave in tako naprej.</p>
               <p>Gospod Möderndorfer je ravnokar prebral tale šesti odstavek 64. člena poslovnika, ki je relevanten, o katerem bi se morda tudi v okviru tega lahko pogovarjali, pa pač te spremembe predlagatelj ni predlagal. Jaz bi opozorila še na drugi odstavek 59. člena poslovnika, ki tudi govori o tem, da se dajo predlogi dnevnega reda, se lahko uvrstijo zgolj tisti, ki izpolnjujejo pogoje, ki so določeni s poslovnikom. Predsednik preiskovalne komisije je jasno povedal, da predlogi za razširitev dnevnega reda predlagatelja SDS niso izpolnjevali vsebinskih zahtev in jih zato ni dal na glasovanje. In po mojem mnenju in po mnenju poslanske skupine LMŠ oba poslovnika, tako o parlamentarni kot poslovnik Državnega zbora, popolnoma jasno in nedvoumno določata postopke v zvezi z dnevnim redom – širitvijo ali izvzemom neke točke iz dnevnega reda. In zato je po našem mnenju nepotrebno sprejemati kakršnokoli dodatno razlago ali pa celo spreminjati kakršnekoli člene v obeh poslovnikih glede dnevnega reda.</p>
               <p>Bi pa še enkrat apelirala, predsednica, na vas, da poskrbite za to, da ta razprava poteka zgolj in samo o uporabi poslovnika, obeh poslovnikov in o morebitni spremembi, ne pa o vsebinskih temah, ki pritičejo parlamentarni preiskavi.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Ja, hvala lepa tudi za vaše opazke.</p>
               <p>Jaz sem bila uvodoma jasna o čem je danes vsebina predmetne razprave. Je pa res, da se včasih določeni kolegi poslanci vsega ne držijo, je pa tudi res, da ne danes prvič. Žal je velikokrat tako, da se predlagani predlogi tudi navezujejo na neke vsebinske zadeve in se temu ne moremo izogniti.</p>
               <p>Želi še besedo kdo v splošnem delu razprave?</p>
               <p>Izvolite, gospod Jože Tanko.</p>
            </sp>
            <sp who="TankoJože">
               <speaker>JOŽE TANKA (PS SDS):</speaker>
               <p>Ja, hvala lepa za besedo še enkrat.</p>
               <p>Zdaj, smisel parlamentarne preiskave je ugotavljanje politične odgovornosti nosilcev javnih funkcij pri določenih zadevah. In tudi v tem primeru te preiskovalne komisije gre pravzaprav za isto zgodbo. Prav za enako zgodbo gre. Zdaj, pri tem, kar je bilo predlagano kot širitev, gre za ugotavljanje odgovornosti nosilcev javnih funkcij pri domnevni zlorabi javnih sredstev v primeru makete in v primeru pristopa, ki je izvajal določene piar funkcije ali pa piar naloge na ministrstvu za kmetijstvo. Samo za to gre in gre samo za to. In obramba je narejena, ki je, o kateri je prej govoril predsednik te preiskovalne komisije Jani Möderndorfer, samo na tem, samo na tem, da se čaka ugotovitve računskega sodišča. Ta argument je nesmiseln. Ne zdrži. In argumentirati zakaj se ne dopusti širitve vsebine nalog o domnevnih političnih odgovornostih nosilcev javnih funkcij na drugih dveh primerih, je iz tega razloga brezpredmetno. Parlamentarna komisija, bom še enkrat povedal, ni vezana na ugotovitve nobene institucije, nobene. In to, kar počenete sedaj, je enostavno samo obramba določenih političnih strank, ki so sestavni del koalicije. In preprečujete s tem tudi preiskavo tega dela domnevnih zlorab pri uporabi javnih sredstev, tukaj pa javnih sredstev. V primeru SDS-ja ne gre za javna sredstva, tisto, kar preiskujete, v tem primeru gre pa za zlorabo javnih sredstev v obeh primerih. In mislim, da je zelo nehigiensko, da predstavniki koalicije branite preiskavo, branite preiskavo domnevne zlorabe javnih sredstev v teh dveh primerih. To je poanta tega, ne? In meni, bom rekel marsikaj pove tako ravnanje, ker to traja zdajle praktično že skoraj, ne vem, tri četrt leta se s temi stvarmi ukvarjamo in tudi zdaj na tej komisiji. Jaz mislim, da bi morali z vidika interesa javnosti, z vidika etike, ki jo tako poudarjate, to narediti takoj, ko je prišla ta pobuda. Takoj. mislim, da je to primarna naloga poslancev ne glede na politično barvo ali pa pripadnost. Če se pojavijo resni sumi zlorabe javnih sredstev, je to treba, bom rekel uvrstiti na dnevni red preiskave, ki že poteka ali pa odrediti novo preiskavo.</p>
               <p>Skratka mislim, da tole izgovarjanje ima predvsem politično ozadje z vlečenjem iz petnih žil zakaj se kakšna stvar nebi smela preiskovati. Problem je, ker praktično tri četrtine koalicije bi se zajelo s temi dvemi, s to širitvijo. Tako SMC, tako LMŠ in kot tudi SD. In obramba je pač edino taka, da se to preprečuje, da bi se zadeva razširila na še te vsebine pri tej preiskave, ki že itak poteka. Skratka, ne sprejmem dejstvo, da neke stvari ni možno narediti. Gradivo za širitev preiskovalne, za širitev točke dnevnega reda je bilo pripravljeno in je bilo tudi ustrezno vloženo. Tudi je povedalo vsebinsko v katerem delu se bi predlagala predmetna širitev dela preiskovalne komisije. Tako, da ta razlog, o katerem sta govorila Jani Möderndorfer in Tina Heferle, ne zdrži. Problem je samo v tem, da iz razlogov, ki sem jih prej povedal, se je predsednik preiskovalne komisije Jani Möderndorfer odločil, da to za nobeno ceno ne bo dal na glasovanje ne glede na posledice, kot nek argument pa se sklicuje na neko mnenje ali pa neko revizijo računskega sodišča, ki bo pri tej preiskavi morda potrebna, morda pa tudi ne, saj eden izmed dokumentov bo to lahko pri tem postopku. In, še enkrat, ocenjujem tudi, da predsednik Državnega zbora, ki je očitno tu v koliziji interesov, v tem konkretnem primeru ne spoštuje 19. člena poslovnika Državnega zbora.</p>
               <p>Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Ja, besedo ima kolega Tomaž Lisec.</p>
               <p>Izvolite.</p>
            </sp>
            <sp who="LisecTomaž">
               <speaker>TOMAŽ LISEC (PS SDS):</speaker>
               <p>Ja, hvala, predsednica, za dano besedo. Vsem skupaj lep pozdrav.</p>
               <p>Moram reči, da sem eden tistih, ki sem verjetno tale poslovnik, vsaj v tejle sobi verjetno poleg kolega Jože Tankota in pa kolega Jani Möderndorferja, največkrat prečesaval, saj sem bil član Komisije za poslovnik v prejšnjem mandatu in tudi član tiste skupine, ki smo pripravljali spremembe. In moram reči, da smo zelo dobro sodelovali kljub različnim vsebinskim in morda včasih tudi ideološkim predznakom oziroma predpostavkam.</p>
               <p>Zato mi je še toliko bolj fascinantno, da kljub temu, da imamo po mojem mnenju dokaj jasen poslovnik, se vedno iščejo neki novi in novi obvodi kako ta poslovnik spreminjati oziroma razlagati glede na to kako ti politično paše. In tukaj se strinjam s predhodnikom, kolegom Jožetom Tankom, da ima zadeva, s katero se danes ukvarjamo, posledico v politiki - ker se želi na preiskovalni komisiji razširiti določeno vsebino s strankami, ki jim to ni v interesu. Dejansko. Vsi vemo. SMC-ju seveda ni v interesu. Še tisti procent podpore, ki jo imajo, bi jim verjetno strmoglavil, če bi se javno razvedelo in bi se preiskovalna komisija realno ukvarjala s tem kako oni kažejo s prstom na druge, sami pa imajo levo roko v marmeladi, ko kršijo zadeve. In seveda ta zadeva ne paše niti stranki SD, ki ima že tako politične probleme in ima na srečo na mestu predsednika Državnega zbora svojega človeka, ki mu nikakor ni v interesu, da se tako opredeli do delovanja predsednika preiskovalne komisije, da se opravi razprava, resna, na kolegiju Državnega zbora, kaj šele, da se dejansko preko različnih organov, ne samo preko računskega sodišča, ugotavlja ne samo vsebinska zloraba sredstev, ampak predvsem politična odgovornost vseh tistih, ki so to omogočili, da so se take zadeve dogajale.</p>
               <p>Tako, da jaz bolj kot berem ponovno in ponovno tako 37. člen poslovnika, kjer mislim, da je vse v redu, da danes to obravnavamo, mislim, da ne kršimo ničesar. Večkrat samo danes sem prebral ta 64. člen in tudi drugi odstavek 59. člena, na katerega se nekateri sklicujete, ki govori: »v predlog dnevnega reda se lahko uvrstijo le zadeve, za katerih obravnavo so izpolnjeni pogoji, določeni s tem poslovnikom«. In ne pristajam na to, da lahko vsakokratni predsednik - ali predsednik državnega zbora ali predsedujoči na seji Državnega zbora ali pa predsednik posameznega odbora oziroma komisije ali pa preiskovalne komisije – tisti, ki bo razlagal kateri so vsebinski pogoji. In tukaj se strinjam s kolegom Kalohom, ki je rekel »pogovarjamo se o tem ali je vse v redu«, ampak naprej se lahko pogovarjamo, kdaj? Ko se seja odpre tako, da se razširi dnevni red preiskovalne komisije, ki šele potem lahko tekom razprave, ki jo mora predsednik dopustiti, odloči o tem ali je vse v redu s tem, kar naj bi predlagatelj, po mnenju predsednika in očitno posameznih pravnih strokovnjakov na levem političnem polu govoril kateri so vsebinski pogoji za uvrstitev na dnevni red.</p>
               <p>Skratka pravite, da ni vsebinskih pogojev za uvrstitev na dnevni red arbitrarno, ampak o tem bi lahko odločali samo takrat, ko bi že sprejeli dnevni red in bi odločali ali se lahko preiskovalna komisija s točno določenim imenom, lahko razširi. In tukaj bi lahko zopet pridobivali različne komentarje, pravne subjekte pozvali ali se strinjajo s tem, da je poslovnik Državnega zbora jasen oziroma kateri so vsebinski pogoji za uvrstitev na dnevni red.</p>
               <p>Saj pravim še enkrat, če bo treba spremeniti poslovnik, ampak mislim, da ga ne bo treba, ker po mojem je zelo jasen, je pa le politična konotacija tista, iz tega poslovnika zopet dela nejasen dokument. Na drugi strani pa poznamo tudi parlamentarno prakso, vsaj tisti, ki smo več kot en mandat v tem Državnem zboru in ki smo oziroma so obsojali zadeve, ko posamezni predsedniki odborov ali komisij niso želeli sklicati oziroma razširiti dnevnega reda posamezne seje komisije oziroma odbora. Spomnite se, koliko pritožb je bilo, koliko sej kolegija, ko kakšen predsednik zavestno, marsikateri predsednik pa tudi nezavestno, pa mislim, da v primeru kolega Jani Möderndorferja to ne velja, ker pozna poslovnik, ko so zavestno kršili poslovnik s tem, da niso želeli posamezne točke uvrstiti na dnevni red. Lahko pogledamo vsaj za čas, v katerem sem jaz v Državnem zboru, zadnjih 15 let, kakšni viki in kriki so bili, kako je kakšna bivša poslanka SD-ja kričala kaj se bo zgodilo s tistim, ki ni želel sklicati sejo, ker si je ona zamislila »ta seja pa mora biti«. In ogromno, mislim, da v vsakem mandatu se zgodijo vsaj trije, štirje podobni primeri, ampak zadeve se raziščejo in skoraj vedno je prišlo do tega, da se je točka vsaj uvrstila na dnevni red, potem pa se je razpravljala.</p>
               <p>Ampak tukaj govorimo celo o dvofaznosti – najprej mora priti do dnevnega reda, da lahko potem odločate o tem ali se bo širila preiskovalna komisija. In tukaj resnično ne razumem in ne najdem v poslovniku razlage zakaj se ne dopusti širitev dnevnega reda, ki bi potem govorila o vseh teh eventualnih problemih, o vsebinskih, kako, pogojih ali ni pravi naslov, ali ni pravilno dopolnjena, ali ni pravilno dopolnjen namen, ali ni dopolnjen obseg.</p>
               <p>Ampak mislim, da zadeva ni uvrščena na dnevni red samo iz enega razloga oziroma iz dveh razlogov. Prvi je zavestna kršitev poslovnika Državnega zbora in zavestna kršitev poslovnika o parlamentarnih preiskavah. In pa druga zadeva je ta, da ima zadeva globoko politično ozadje, ki je obremenjujoče za vsaj dve koalicijski stranki tega Državnega zbora.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa.</p>
               <p>Besedo še želi poslanec Jani Möderndorfer.</p>
               <p>Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa, predsednica. Saj bom kratek. In tudi povem, da ne bom več se javljal k besedi, ker mislim, da sem že vse razložil.</p>
               <p>Bi pa vseeno izkoristil priložnost in se zahvalil za razpravo kolega Lisca, ki je razpravljal tako kot je razpravljal, ki samo potrjuje to, kar pravzaprav ves čas ponavljam. Ni vprašanje v postopku, ni vprašanje v poslovniku, to sam ugotavlja. Ampak je vprašanje v vsebini in neki ideološki prepričanosti, da je treba preiskovalne komisije uravnotežiti.</p>
            </sp>
            <sp who="LisecTomaž">
               <speaker>TOMAŽ LISEC (PS SDS):</speaker>
               <p>Kdo je to rekel?</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Lahko dokončam? To je moja interpretacija in to, kar si seveda razlagal v samem postopku.</p>
               <p>Zdaj še enkrat povem. Jaz se bom držal poslovnika in bom razširil dnevni red, ko bodo izpolnjeni vsi pogoji iz poslovnika. Za to, kar pa seveda poslušam seveda vsaj od dveh poslancev, da bi pa jaz dovolil razširitev dnevnega reda, pa potem naknadno ugotovil, da ni pogojev za to, da glasujemo, se mi zdi pa skrajno trapasto, če pa je jasno kateri pogoji morajo biti izpolnjeni za to, da seveda na dnevni red nekaj uvrstimo. Pisno sem jasno razložil. To, kar se pa danes poskuša razložiti, da je računsko sodišče, forenzična raziskava podlaga za to, da se nekaj lahko razširi – ne, ni res. Še enkrat ponavljam zaradi tega, ker se ves čas hoče to zgodbo prodati kot, da je to argument, ni res. Za to, da čakamo tudi na računsko sodišče - in to ponavljam kot pokvarjena plošča – je zato , ker imamo sklep preiskovalne komisije. To je bila odločitev, zavestna odločitev preiskovalne komisije soglasno, da seveda, ker to lahko po poslovniku telo Državnega zbora predlaga računskemu sodišču katero nalogo naj opravi. To veste, da lahko naredi katerikoli odbor in preiskovalna komisija ima po poslovniku seveda tudi to možnost in mi smo to možnost izkoristili. Res pa je, da je bilo v preteklosti redkokdaj to sploh narejeno, ampak to možnost smo izkoristili, poslovniško.</p>
               <p>Tako, da jaz res ne vidim v čem pravzaprav je problem, še enkrat pa povem in ponavljam – mi nimamo nobenih težav, da se preiskuje, jaz lahko za sebe govorim, ne morem za SD, lahko govorim za SMC, da se jo preišče in se jo uvrsti na preiskovalno komisijo, ko bodo izpolnjeni vsi pogoji. That's it. Nobenega strahu, nobenih vpletenosti. Tisto, kar se pa ponavlja ves čas zato, ker gre za več kot jasen sum, tudi brez tega se bo zelo hitro ugotovilo. In še enkrat ponavljam – določeni pravni subjekti so v predmetu preiskave.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Ja, repliko želi Tomaž Lisec.</p>
            </sp>
            <sp who="LisecTomaž">
               <speaker>TOMAŽ LISEC (PS SDS):</speaker>
               <p>Ja, zelo mi je žal, da je Jani Möderndorfer kot član Komisije za poslovnik v prejšnjem mandatu, ne samo, da napačno interpretira tale poslovnik Državnega zbora, ampak ima očitno problem tudi z interpretacijo govorcev.</p>
               <p>Govoril sem o dveh fazah: pogoji za uvrstitev na dnevni red in pogoji za širitev parlamentarne preiskave. In jaz osebno nimam nobenih problemov, da se pogovarjate o pogojih za širitev parlamentarne preiskave. Ampak vi, kot predsednik, ne dopustite, da se izpolni prvi pogoj za širitev dnevnega reda. In potem je izgovarjanje »pogoji, pogoji, pogoji«, dejansko pa so pogoji, kateri? Tisti, kateri bi ustrezali kolegu Janiju Möderndorferju. In teh pogojev nikoli ne bo do konca tega mandata, ker karkoli bo SDS pripravil, pa verjemite, nismo stranka za en mandat brez pravnih strokovnjakov v poslanskih skupinah ali v strokovnih službah ali pa s pravnimi strokovnjaki v stranki ali ob stranki, ampak nobeni pogoji ne bodo pravi, ker je namen širitve preiskovalne komisije po mnenju politike napačen. Edino to je edina stvar. Vse ostalo je samo iskanje izgovorov zakaj se širitev preiskovalne komisije ne naredi. In vse ostalo je le interpretacija trenutne vladajoče koalicije.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo ima Jože Tanko.</p>
               <p>Izvolite.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa za besedo.</p>
               <p>Zdaj samo vprašanje. Kateri pogoji so bili izpolnjeni za odreditev tele parlamentarne preiskovalne komisije oziroma preiskave, gospod Möderndorfer? Edini kriterij je bilo število podpisov, drži? Niste priložili nič drugega kot število podpisov.</p>
               <p>Kar zadeva postopek širitve je, so izpolnjeni pogoji za obravnavo točke na seji preiskovalne komisije zato, ker je predlog korektno obrazložen, je dana obrazložitev. Mi se tudi zavedamo, da ne gre čisto za klasično širitev, ampak je treba, oziroma klasično dopolnitev odredbe preiskovalne komisije, ampak je treba to uskladiti, pač tako je zapisano s prvopodpisanim osnovne preiskovalne komisije in to bomo naredili.</p>
               <p>Zdaj bi vas pa samo nekaj spomnil, če bi lahko si dovolili poslušati, kolega Jarković in kolega Möderndorfer. Glejte, gremo samo na problem makete. Ali je kdo prevzel glede tega projekta politično odgovornost? Je? Minister Leben je odstopil, torej je prišlo v stranki do političnega problema, in na koncu tudi izstopil iz stranke. Zdaj mi govorimo, ne glede na kaj govorite, govorimo o oceni dejanskega stanja ugotovitve politične odgovornosti nosilcev javnih funkcij. In ta politična odgovornost nosilca javne funkcije se je dejansko de facto zgodila – minister je moral odstopiti, in to v tem mandatu. Drži?</p>
               <p>In to, kar zdaj vi to razpletate, nima nobene podlage ne v poslovniku Državnega zbora ne v poslovniku o parlamentarni preiskavi, ampak gre za, bi rekel zlorabo ali pa kršitev obeh aktov. Ne bom rekel zlorabo, ampak kršitev obeh aktov, ker gre predvsem za politični strah in tako naprej. Zdaj, tisto, kar hočete vi doseči, je to, da bi se stvari, da bi se odreditev ali pa širitev obsega preiskovalne komisije ne delala vzporedno s tistim, kar počne računsko sodišče, ampak zaporedno – »šele, ko«, ne? To pomeni, da se zadeva umakne za pol leta ali pa eno leto iz tega postopka obravnave. To je vaš cilj. In vse to, kar interpretirate glede politične uravnoteženosti, nima nobene zveze s tem, ker s politično uravnoteženostjo. Problem je v tem, da je nekdo pri eni točki, ki bi bila predmet širitve, prevzel politično odgovornost in odstopil. In to je bil minister. In blokirati širitev dela te preiskovalne komisije, ki jo vodi kolega Jani Möderndorfer, na tak način kot se zdaj izgovarjate, je neposlovniška. To je ena ugotovitev. Drugič, je pa izrazito politično pristranska. Politično pristranska. In kakorkoli zdaj vi to interpretirate sem ali tja, bi rekel že po naravni poti, že zaradi odstopa ministra, ki je prevzel politično odgovornost za projekt maketo in potem tudi izstopil iz stranke, bi morali sami predlagati širitev preiskave. Ker ministra ste menda odstranili iz etičnih razlogov in iz suma določenih koruptivnih ali pa kakršnihkoli ravnanj pri tem projektu.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Vsebinsko, no.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Glejte, saj govorim o razlogih. Utemeljujem zadevo, ne? In ne vem, v čem je tukaj problem. problem je v tem, da, bom rekel tukaj pri blokadi širitve te preiskovalne komisije prevladujejo, bi rekel najnižji standardi ali pa najbolj nizkotni standardi kar zadeva politično obrambo.</p>
               <p>In jaz mislim, da tukaj ni - ne mislim, ampak prepričan sem - popolnoma nobenih razlogov, da se to preprečuje že tri četrt leta, da se ta zadeva uvrsti na dnevni red preiskovalne komisije in o tem sprejme odločitev. Zdaj, če odločitev ne bo sprejeta, gospod Möderndorfer, ste avtomatsko pokriti, če boste glasovali o tem kaj se predlaga. Če predlog za širitev dnevnega reda na preiskovalni komisiji ne bo sprejet, ga ne bo in je zgodba končana. In, ne vem, mislim, da imate večino v preiskovalni komisiji. Tako, da lahko o tem odločite tistih hip, bi že odločili tisti hip, ko je bilo vloženo - bi sprejeli sklep, sprejeli širitev in zavrnili predlog, noben problem. In tole, bom rekel izigravanje poslovnika, je nedostojno za resno politično obravnavo in tudi za resno politiko. Nedostojno.</p>
               <p>Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Medtem sem prejela pooblastilo, in sicer da poslanca Ivana Hršaka nadomešča poslanec Franc Jurša.</p>
               <p>Sedaj pa besedo želi predlagatelj.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednica, hvala.</p>
               <p>Zdaj, kolega Möderndorfer, moram se še enkrat odzvati na to vašo mantro o tem sklepu famoznem. Zdaj, mi smo takrat s tistim sklepom na nek način zadolžili računsko sodišče, da še ugotovi, če so bile morebitne nepravilnosti v volilni kampanji pri Socialnih demokratih in pri SMC-ju. Zdaj pa povejte tukaj potem, če smo mi z eno besedo, z eno stavčno zvezo v tem sklepu napisali, da bo to potem podlaga za širitev predmeta preiskave. Nismo, gospod Möderndorfer, z eno besedo, z eno stavčno zvezo tega v tem sklepu ne piše. Zgolj smo zadolžili računsko sodišče, da pač še dodatno preverijo, če so bile tam kakšne nepravilnosti. Tako, da vi to vi veste dobro, kaj smo zapisali. In to, da bi bila to podlaga, to enostavno ne drži. Niti v dikciji zapisa niti po logiki stvari, kaj šele po tem, kar vi tu zdaj razlagate, da je to edini zveličani temelj. To enostavno ne drži.</p>
               <p>Zdaj pa, gospod Möderndorfer, še to. zdaj, ko vi se postavljate na ta postulat vaše korektnosti, etičnosti in tako dalje. Glejte, tudi tu moram povedati, pa daleč od tega, da bi bilo to moje izvajanje zdaj v domeni kakšnega nerganja, ampak glejte, tudi ko ste bili nadomestni član, nadomestni član v komisiji gospe Godec, tam ste ves čas na nek način tajili, da ste bili hkrati tudi član oziroma v tistih letih 2009, 2010, 2011 član sveta UKC Ljubljana. In potem so vas morali šele, bi rekel nekako naknadno izločiti. Tako, da tudi ta vaša, kako bi rekel, ta vaša prezenca, da vi vse delate korektno po poslovniku, ne drži. Že na tem primeru, kaj sem zdaj navedel, pa nima zdaj neposredne povezave s tem, ampak to podajam kot vzorčni primer. Če bi vi res bili, bi rekel s tem svetniškim sijem poslanca, ki se dosledno vsega drži, vas nebi rabila predsednica komisije potem od tam kot nadomestnega člana poditi.</p>
               <p>Tako, da še enkrat, zdaj pa apeliram na spoštovane člane Komisije za poslovnik, dajte, gre za resno stvar. Gre za resno stvar, ki je bila tudi s strani članov dobro argumentirana. Potem, ko bo prišlo do glasovanja o teh sklepih, ki so v gradivu, dajte jih podpreti, da ne bomo in ne gre, gospa Heferle, ko ste prej tudi omenjali ta drugi odstavek, pardon, šesti odstavek 64. člena, gradivo, ki je bila podlaga za uvrstitev, je bilo vedno predloženo članom komisije, vedno. Vedno, jaz sem ga tudi tam videl, da so ga imeli oziroma tudi na UDIS-u so ga imeli na svojih predalih. Tako, da to gradivo je bilo vedno zadosteno temu kriteriju 64 člena. Zato tudi tukaj gre dejansko do teh navideznih zapletov na procesni ravni, ki jih nebi smelo priti. Gospod predsednik mora dati predlog za širitev dnevnega reda na glasovanje. Mislim, saj, še enkrat poudarjam na to racionalnost, no.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo želi poslanec Jani Möderndorfer.</p>
               <p>Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Zdaj, prvič, treba bo par laži in podtikanj seveda zavreči. Jaz sem prej rekel, da ne bom več razpravljal, ampak ker so to pač ponavlja, bo treba pač zelo jasno povedati.</p>
               <p>Prvič, mene ni nihče podil iz nobene preiskovalne komisije, ampak sem odstopil sam.</p>
               <p>Drugič, ni res, da sem tajil, je pa res, da sem bil eno leto in pol odsoten, ker sem zaradi bolezni bil odsoten od službe in vsepovsod in sem bil popolnoma izoliran od vsega.</p>
               <p>Tako, da seveda po tistem, ko sem prišel nazaj, sem pa kandidiral za poslanca in sem zaradi poslanske funkcije izstopil iz sveta UKC. Bil sem prisoten samo na eni sami seji sveta, kjer se je omenilo, da se bo uvrstila ta točka na dnevni red, razpravljali pa nismo nikoli o problemih srčkih. Tako, da kadar kaj govorite, dajte vsaj prebrati zapisnike sveta ali pa dajte se podučiti o čem smo kdaj kje razpravljali. Še enkrat ponavljam, mene predsednica preiskovalne komisije ni od nikjer podila, me je obvestila. Isti hip sem odstopil in to nepreklicno. Nikoli nisem imel svetniškega sija, ker nisem svetnik in upam, da to veste. Zato mi ne pripenjajte ničesar, česar ni.</p>
               <p>Še enkrat ponavljam, mene predsednica preiskovalne komisije ni od nikjer podila, me je obvestila. Isti hip sem odstopil in to nepreklicno. Nikoli nisem imel svetniškega sija, ker nisem svetnik in upam, da to veste. Zato mi ne pripenjajte ničesar, česar ni.</p>
               <p>Kar se tiče etike jaz nisem nikoli omenjal besede etike, ampak jo omenjate vi in gospod Tanko. Kar se omenja, uravnoteženosti komisije. Sploh je nisem omenil jaz, ampak ste jo omenili vi. Tako, da jaz ne vem, o čem pravzaprav govorite. Govorimo o poslovniku in o postopku. Samo to je pomembno.</p>
               <p>Kar se tiče računskega sodišča sem vam že trikrat danes povedal, ampak ponavljate kot pokvarjena plošča, ker bi radi imeli zadnjo besedo, da se zadnji echo odmeva in sliši kako vztrajam na tem, da je računsko sodišče oziroma forenzična preiskava računskega sodišča temelj za razširitev. Tega jaz nisem rekel. Še več, celo potrdil sem gospodu Tanku in sem mu zelo jasno povedal, da to ne more biti podlaga. Sem pa seveda zelo jasno povedal, da je preiskovalna komisija, tako kot seveda poslovnik določa, izkoristil priložnost in podal zahtevo, predlog računskemu sodišču, da ta del opravi. Ne, da opravi v času volilne kampanje za ti dve stranki, ampak je celo prepisal tekst predloga širitve preiskave, ki ste ga vi napisali, in napisal celo kateri dve stranki in v katerih dveh predmetih bo še prav posebej pozoren, da je prišlo, ali je prišlo do kakršnegakoli financiranja. Ja, zaboga, če si tega pa vsi skupaj ne želimo izvedeti ali je to res temu tako ali ne in če je to edini organ, ki je z ustavo in z zakonom določen, da lahko to strokovno in edino pravilno naredi, ja, če ni to dobra podlaga, da bomo pa potem še politično odgovornost lahko ugotavljali, ja potem pa nič nočem.</p>
               <p>Seveda sem pa zraven dodal, še enkrat ponavljam, to ni pogoj za to, da se izpolni predlog razširitve, ampak poslovnik, ki govori o tem katere pogoje morate izpolnjevati. Jaz vas tega ne bom učil, ker vi to zelo dobro veste. In če vi meni očitate manipulacijo, bi vam jo jaz lahko enako nazaj, ker se nonstop sklicujete na neka ideološka in vsebinska vprašanja, ki niso predmet diskusije te komisije, ampak ali je interpretacija tega člena poslovnika prava ali ne. samo o tem se pogovarjamo, vendar v bi radi to razširili na ne vem kaj. Glejte, jaz vam povem, ko pride seveda, bom rekel poročilo te preiskave, ki, mimogrede, poteka, bodite brez skrbi, jaz bom glasoval za razširitev. Če se pa vam ne da čakati, komot lahko ustanovite svojo preiskovalno komisijo in jo boste naredili in bomo imeli še peto preiskovalno komisijo, ki bo pač to počela. Sploh ni noben problem, ustanovite jo. Jaz pa vem, kaj bom naredil, ko dobim to poročilo. Mi je jasno ko beli dan in se ničesar ne bojim, še glasoval bom za. Seveda bom pa moral za to izpolniti pogoje, če bom hotel razširiti tako preiskavo - moral bom vprašati predlagatelja, pa če je to vam prav ali pa ne, ker jaz se bom držal poslovnika, če se ga vi nočete in uvajate novo interpretacijo poslovnika in razlago in prakso. To je pač seveda legitimno, vprašanje pa je, če to pravilno. Jaz mislim, da ne in sem v to celo prepričan. In dokler bom predsednik preiskovalne komisije, se bom ne glede na to kdo iz katere politične stranke izhaja, tudi ne glede na to, če je to moja politična stranka, se bom držal by the book tega poslovnika. In tako mislim, da je prav.</p>
               <p>Zdaj, nekateri bi seveda radi naredili svoje. Jaz vam predlagam, počakajte, vse bo prišlo na dan. In z veseljem, glejte, z veseljem se damo preiskovati vsi vse, drug drugega, če mislite, da bo to pomagalo, še posebej, ko bo pa računsko sodišče ugotovilo, če bo ugotovilo, da je pa so celo bile nezakonitosti narejene oziroma kršitev zakona, da ne govorim o financiranju, ki je prepovedano, političnih strank. Glejte, kljub temu, da bo šlo za moje ljudi, bom kričal na ves glas kdo je odgovoren in kriv, ne? Meni to ni problem, za razliko od vas, ki boste pa do konca pijani od veselja in sreče branili ljudi, čeprav iz vaših vrst, da temu ni tako in da gre za politično zaroto in hobotnice in kaj ti jaz vem kaj še vse.</p>
               <p>Jaz res nimam s tem težav. Poslovnik je pa jasen.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Želi še- ja.</p>
               <p>Izvolite besedo, Jože Tanko.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa.</p>
               <p>Kolega Jani Möderndorfer, če bi bilo by the book tako kot sam razlagaš, potem nebi mogel biti nikoli predlagan za člana preiskovalne komisije, ki preiskuje v UKC-ju. Nebi se niti predlagal v to, ker če by the book delaš, potem to veš. Zagotovo veš. In če to veš, potem si šel, zavestno si se dal imenovati zato, da se je pač neka določba s pravili kršila. In, glejte, težko, bi rekel sprejmem to, da delate ali boste delali izključno po pravilih, ker ne delate. To je že en primer, ki sem vam ga povedal.</p>
               <p>Zdaj, drug primer, če se vrnem nazaj, pa tisto, kar je bilo povedano oziroma kar je Jani Möderndorfer povedal v uvodu pri obrazložitvi te točke, da predsednik oziroma vodje poslanske skupine LMŠ Brane Golubović nasprotuje širitvi preiskovalne komisije dokler ne bo prišla revizija računskega sodišča. To je bilo povedano. Jaz sem povedal, da nobena revizija nobene inštitucije ni podlaga za odreditev ali širitev preiskovalne komisije. Nobena. Torej gre za politično odločitev v koaliciji, da se zadevo blokira in da se o njej ne glasuje.</p>
               <p>V skladu s poslovnikom pa je potrebno o predlogu, ki izpolnjuje pogoje, opraviti glasovanje. In če se opravi glasovanje, se tam poslanci koalicije lahko odločite proti širitvi dnevnega reda. Če bo pa izglasovana širitev, pa proti razširitvi parlamentarne preiskave. Imate vse možnosti. To, kar se pa zdaj dogaja, je pa v nasprotju s pravili tega Državnega zbora. In to sloni na politični odločitvi ne vem katerega sestanka znotraj koalicije. In nič drugega se ne da ugotoviti pri tej točki. In blokada je zato, bom še enkrat povedal, ker je eden izmed ministrov sedanje vlade, sedanje koalicije pri enem izmed predmetov, ki je predlagana za širitev, pač prevzel politično odgovornost za šlamastiko, ki se je zgodila pred volitvami. Torej tam ne gre za samo sume, gre za kaj več kot sume oziroma domneve. Tam se je zgodilo to in ni odstopil iz ljubega miru, ampak zaradi nekih razlogov. In najbrž ti razlogi so razlog, da se preprečuje odrediti sploh glasovanje o tem, da bi se uvrstila na dnevni red točka širitve predmeta preiskave v tej konkretni preiskovalni komisiji. To je problem. In jaz ne razumem zdaj, da vi tu govorite, iščete in bi radi to zagovarjali z vsebinskimi razlogi, ker gre izključno samo politične. In nobenih drugih razlogov ni tukaj,samo politični, in odločitev znotraj koalicije, da se to za nobeno ceno ne sme zgoditi. Nihče od vas ne zna to argumentirati drugače. In tudi v obrazložitvi je bilo povedano točko to, kar sem zdaj povedal. Vodja največje koalicijske stranke Brane Golubović nasprotuje razširitvi preiskovalne komisije dokler ne bo poročila računskega sodišča, to je zaključek. Vse ostalo je pa stvar podajanj, izgovarjanj, namigovanj, podtikanj in tako naprej in tako naprej. Minister v primeru maketa je odstopil zaradi, boste znali povedati, česa – zaradi tega, ker je ravnal zakonito, ker je bil posel speljan zakonito, zaradi tega, ker ni prišlo do, ne vem, nezakonitega financiranja volilne kampanje oziroma po domače pranja denarja in tako naprej? Mi predlagamo samo to, da se na ta in še en predmet dodatno razširi ugotavljanje pranja denarja. Ampak v teh dveh primerih gre pa v obeh za javna sredstva, ne za zasebna, ne za, ne vem, kakršnakoli, ampak za javna sredstva, za državni denar, za proračunski denar, za davčni denar gre tudi v teh primerih, za davčni denar. Zaradi tega in takih primerov so dohodninske stopnje previsoke, je DDV previsok, so prispevki previsoki. In to plačujemo mi zaradi takih primerov. In ne boste me prepričali, da so zadaj kakršnikoli drugačni kot politični razlogi za to, da se to preprečuje.</p>
               <p>Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Tina Heferle, postopkovno.</p>
               <p>Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Jaz bi, gospa predsednica, vas prosila, če še enkrat preberete tisto navodilo oziroma napotilo glede razprave, ki ste ga prebrali na začetku komisije.</p>
               <p>Pa vprašala bi vas, če lahko pojasnite ali mi danes glasujemo o razširitvi parlamentarne preiskave ali glasujemo o predmetu parlamentarne preiskave? Ali o čem glasujemo? Ali glasujemo o spremembi, predlagani spremembi poslovnika? Da bo jasno prosim, če pojasnite.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa.</p>
               <p>Zdaj, jaz bi še samo naprej prebrala pooblastilo, in sicer, da poslanko Nino Maurovič nadomešča poslanec Robert Pavšič.</p>
               <p>Uvodoma sem povedala tudi kakšna je vsebina današnje razprave. Zdaj konkretno, če me poslanka Tina Heferle poslušala, je to tudi slišala.</p>
               <p>Drugače pa, o čem glasujemo imate v gradivu in si lahko preberete.</p>
               <p>Zdaj, v kolikor v okviru splošne razprave, se naj prijavi, drugače bomo pa počasi razpravo tudi zaključili.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>A lahko, še en postopkovni predlog imam, prosim.</p>
               <p>Jaz sem vas pozorno poslušala, gospa predsednica. Je pa moj postopkovni predlog, pa verjamem, da vas nič ne stane, če še enkrat preberete to navodilo oziroma napotilo. Jaz ne vem zakaj je tukaj problem, da bomo vsi slušali - ker očitno nekateri iz tiste strani dvorane niso pozorno poslušali vašega opozorila oziroma napotila.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Torej, po izrecni zahtevi kolegice Tine Heferle: »na današnji seji torej razpravljamo«, še enkrat preberem, »o predlagani razlagi drugega odstavka 64. člena poslovnika Državnega zbora in razlagi tretjega odstavka 4. člena v povezavi s prvim odstavkom 9. člena poslovnika o parlamentarni preiskavi«.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Prosim.</p>
               <p>Besedo pa želi predlagatelj.</p>
               <p>Izvolite.</p>
            </sp>
            <sp who="KalohDejan">
               <speaker>MAH. DEJAN KALOH (PS SDS):</speaker>
               <p>Hvala, predsednica.</p>
               <p>Ja, tudi počasi se bližamo temu finišu te razprave, ki jaz mislim, da bi morala biti samoumevna za določene koalicijske poslance zlasti, ker vršijo tudi delo, pomembno delo podpredsednikov Državnega zbora.</p>
               <p>Ampak glejte, kolega Möderndorfer je rekel »poslovnik je jasen«. Dajmo še enkrat ta 9. pa 4. člen, govorim seveda o poslovniku o parlamentarni preiskavi. 9. člen: »v teku parlamentarne preiskave sme Državni zbor na predlog preiskovalne komisije razširiti obseg preiskave v skladu s 4. členom tega poslovnika«. Se pravi 9. člen napotuje na 4. člen in ne obratno. Torej, se prav, če na predlog preiskovalne komisije, je pa po defaultu, se pravi po logiki stvari, najprej se na preiskovalni komisiji odloča – danes že petič govorim – širitvi dnevnega reda, potem pa seveda o sami točki se glasuje. Se pravi, da ima tukaj dva, če se pred to bojaznijo, da se pa ja nebi širilo, ima potem gospod Möderndorfer dve varovalki, ampak seveda po poslovniku mora dati vsaj na glasovanje. In 4. člen potem govori: šele po tem se, se pravi, če temu ne nasprotuje, ko je že na preiskovalni komisiji o tem izglasovano ali pa ne, v primeru, da je izglasovano šele potem predlagatelj zahteve da svoje soglasje, se pravi, da nasprotuje ali pa ne nasprotuje in potem se šele to usklajuje v Kolegiju predsednika Državnega zbora. To je poslovnik o parlamentarni preiskavi. Jaz verjamem, da si ga niste vsi člani Komisije za poslovnik prebrali, ampak jasno je – 9. člen napotuje na 4. člen in ne obratno. Tako, da še enkrat poziv – dajmo presekati ta navidezni gordijski vozel. Sprejmimo te sklepe, izhajajoče iz današnje seje in dajmo se premakniti naprej končno.</p>
               <p>Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Želi še kdo k razpravi kaj dodati? V kolikor ne, zaključujem razpravo.</p>
               <p>In prehjaamo na odločanje. In sicer na glasovanje dajem naslednja predloga za razlago poslovnika Državnega zbora in poslovnika o parlamentarni preiskavi, glasovali bomo pa o vsakem predlogu ločeno.</p>
               <p>In sicer, prvič. Razlaga drugega odstavka 64. člena poslovnika Državnega zbora: »predsednik delovnega telesa in preiskovalne komisije mora pravočasno in pravilno vložen predlog za širitev dnevnega reda dati na glasovanje in ne more samovoljno in arbitrarno odločiti, da takšnega predloga ne bo dal na glasovanje«.</p>
               <p>In drugič, razlaga tretjega odstavka 4. člena v povezavi s prvim odstavkom 9. člena poslovnika o parlamentarni preiskavi: »predsednik preiskovalne komisije mora dati na glasovanje predlog za širitev ali dopolnitev odrejene preiskovalne komisije, ki je že v teku, če predlog vsebuje predlog sklepa s katerim se predlaga širitev ali dopolnitev obsega odrejene parlamentarne preiskave, ki jo v primeru sprejetega sklepa o širitvi potem uskladi še s predstavnikom predlagatelja zahteve na Kolegiju predsednika Državnega zbora«.</p>
               <p>Želi besedo kdo v zvezi s predlaganima sklepoma?</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Ja.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Izvolite, gospod Jani Möderndorfer.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Ne bom podprl te razlage iz preprostega razloga. 35 preiskovalnih komisij je bilo v zgodovini Državnega zbora Republike Slovenije, od tega jih je več kot polovico na predlog SDS-a in samo ena razlaga je bila do sedaj v zgodovini, pa še ta takrat sprejeta zato, ker se je vedelo, da dvotretjinske večine se ne bo nikoli sprejelo. In zato razlaga ni potrebna, poslovnik je zelo jasen in se ga razume in zato seveda tudi ne bom podprl tega predloga.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Želi besedo še kdo?</p>
               <p>V kolikor ne opozarjam torej, da odločali bomo o vsakem predlogu posebej, in sicer z dvotretjinsko večino navzočih članov komisije, s pomočjo torej glasovalne naprave.</p>
               <p>Ugotavljam, da smo sklepčni in torej najprej glasujemo o prvi predlagani razlagi, torej predlog razlage drugega odstavka 64. člena poslovnika Državnega zbora.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(4 člani.)</stage> Kdo je proti? <stage type="vote-no">(5 članov.)</stage>
               </p>
               <p>Ugotavljam, da razlaga ni sprejeta, niti ni sprejeta s potrebno večino navzočih glasov.</p>
               <p>Glasujemo še o drugi predlagani razlagi, torej predlog razlage tretjega odstavka 4. člena v povezavi s prvim odstavkom 9. člena poslovnika o parlamentarni preiskavi.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(4 člani.)</stage> Kdo je proti? <stage type="vote-no">(5 članov.)</stage>
               </p>
               <p>Ugotavljam, da razlaga ni sprejeta.</p>
               <p>S tem zaključujem 2. točko dnevnega reda in 6. sejo Komisije za poslovnik.</p>
               <p>Hvala lepa.</p>
               <stage type="time">Seja se je končala 12. decembra 2019 ob 10.49.</stage>
            </sp>
         </div>
      </body>
   </text>
</TEI>
