<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZ-019-Nujna-2019-11-06">
   <teiHeader>
      <fileDesc>
         <titleStmt>
            <title>Odbor za zdravstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-019-Nujna-2019-11-06.OZZ" n="019">
               <name>Nujna</name>
               <date when="2019-11-06"/>
            </setting>
         </settingDesc>
         <particDesc>
            <listOrg>
               <org xml:id="OZZ-019-Nujna-2019-11-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-019-Nujna-2019-11-06.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZDRAVSTVO</stage>
            <stage type="session">19. nujna seja</stage>
            <stage type="date">(6. november 2019)</stage>
            <stage type="chairman">Sejo je vodil dr. Franc Trček, predsednik odbora.</stage>
            <stage type="time">Seja se je začela ob 15.25.</stage>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Lep pozdrav vsem skupaj.</p>
               <p>Začenjamo 19. nujno sejo Odbora za zdravstvo.</p>
               <p>Na seji kot nadomestna člana sta prisotna: kolega Jani Prednik namesto kolega Sama Bevka in kolega Soniboj Knežak namesto mag. Bojane Muršič.</p>
               <p>Prehajamo na določitev dnevnega reda odbora. S sklicem seje dne 25. 10. letos ste prejeli predlog dnevnega reda. Prva točka: predlog Zakona o spremembi zakona o lekarniški dejavnosti, po skrajšanem postopku. Amandmaji predloga zakona se vlagajo do začetka obravnave predloga zakona. Druga točka: predlog Zakona o spremembah in dopolnitvah Zakon o zdravstveni dejavnosti, tudi po skrajšanem postopku. In tudi pri tem predlogu zakona se amandmaji predloga zakona vlagajo do začetka obravnave predloga zakona. Ker v poslovniškem roku ni bilo predlogov za spremembo dnevnega reda, je določen takšen dnevni red kot je bil predlagam s sklicem seje. Prehajamo torej k <title>1. TOČKI DNEVNEGA REDA SEJE ODBORA – PREDLOG ZAKONA O SPREMEMBI ZAKONA O LEKARNIŠKI DEJAVNOSTI,</title> ki ga je Državnemu zboru v obravnavo predložila skupina poslank in poslancev s prvopodpisanim Janijem Möderndorferjem in je objavljena na spletnih straneh Državnega zbora.</p>
               <p>Prehajamo torej k <title>1. TOČKI DNEVNEGA REDA SEJE ODBORA – PREDLOG ZAKONA O SPREMEMBI ZAKONA O LEKARNIŠKI DEJAVNOSTI,</title> ki ga je Državnemu zboru v obravnavo predložila skupina poslank in poslancev s prvopodpisanim Janijem Möderndorferjem in je objavljena na spletnih straneh Državnega zbora.</p>
               <p>Kolegij predsednika Državnega zbora je na 47. seji dne 18. 10. letos odločil, da se predlog zakona obravnava po skrajšanem postopku.</p>
               <p>Kot gradivo, objavljeno na spletnih straneh Državnega zbora, je na voljo še: mnenje Zakonodajno-pravne službe z dne 29. 10. letos; stališče Trgovinske zbornice Slovenije z dne 28. 10.; in mnenje Vlade Republike Slovenije z dne 5. 11. letos.</p>
               <p>K prvi točki so vabljeni: predlagatelj predloga, skupina poslancev in poslank s prvopodpisanim; vlada Republike Slovenije; Ministrstvo za zdravje; Zakonodajno-pravna služba; Državni svet Republike Slovenije; Zavod za zdravstveno zavarovanje Slovenije; Zdravstveni svet Republike Slovenije; Lekarniška zbornica Slovenije; Javna Agencija Republike Slovenije za zdravila in medicinske pripomočke; Javna agencija Republike Slovenije za varstvo konkurence.</p>
               <p>V poslovniškem roku ni bilo vloženih amandmajev, torej pričenjamo drugo obravnavo predloga zakona, v kateri bomo opravili razpravo in glasovanje o amandmajih in členih predloga zakona.</p>
               <p>Besedo dajem predlagatelju predloga zakona za dopolnitev obrazložitve.</p>
               <p>Jani, izvoli.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa, predsednik.</p>
               <p>Pred nami je predlog Zakona o spremembi Zakona o lekarniški dejavnosti, ki seveda govori predvsem o enem, je zelo kratek, zato tudi je eden od razlogov zakaj je skrajšan postopek – ker praktično se spreminja samo ena zadeva. To pa je določba, ki govori kdaj pravzaprav nastopi v veljavo zakon v tistem delu, kar se tiče vertikalnih povezav – vertikalnih povezav med lekarno in pa seveda grosisti. In ta je v zadnji noveli Zakona o lekarniški dejavnosti zelo jasno določil, da se vertikalna povezava seveda prekinja in s tem onemogoči delovanje vseh tistih grosistov, kjer je ustanovitelj bodisi pač ustanovitelj se pravi sama lekarna ali pa neposredno tisti, ki je lastnik lekarne.</p>
               <p>Zdaj, kot veste, je že pred dvemi leti pravzaprav obstajal podoben zakon, ki je to določbo prestavil za dve leti. Vmes so se zgodile volitve in eden od razlogov, pri meni sta vsaj dva razloga zakaj to ukinitev predlagam oziroma prestavitev. Eden razlog je zagotovo ta, da je določba oziroma da je novela zakona ZLD-1 pred ustavnim sodiščem in da so številne določbe tega zakona tudi napadene in zato bi lahko nastala večja nepopravljiva škoda, še posebej v kolikor bi seveda nastopila odločitev oziroma nastopila v veljavo zakonit pogoj, to pa je, da se grosisti v tem primeru, tam, kjer vertikalna povezava je, prekinejo. Kasneje pa bi lahko seveda ustavno sodišče odločilo tudi drugače in škoda bi bila praktično nepopravljiva. Kajti medtem bi se zamenjali lastniki ali pa celo bi prihajalo do ukinitve oziroma stečajev, skratka drugih oblik možnosti zaprtja samih podjetij. Zraven tega seveda nastaja tudi velika nevarnost. To pa je, kar je več ali manj tudi dokazano, še posebej v zadnjih mesecih, da v bistvu s tem se omogoča neverjeten monopolističen trg samo posameznim firmam, kar seveda za Slovenijo kot dvomilijonsko državo predstavlja nepopisne posledice, predvsem iz vidika monopola, višine cen in pa seveda s tem tudi posledično oskrbo samih zdravil, kar seveda ne bom danes razlagal, razen v kolikor ne bom seveda izzvan. In so več ali manj vsem jasni.</p>
               <p>Drugi razlog, ki je ključen, pa je seveda ta, da verjamem, glede na to da je kar nekaj določb napadenih v Zakonu o lekarniški dejavnosti, da bo seveda Ministrstvo za zdravje imelo dovolj časa, da seveda pripravi novelo Zakona o lekarniški dejavnosti in na ta način upošteva tudi pripombe, med drugim tudi to pripombo, in seveda razmislek na kakšen način in pod kakšnimi pogoji pa seveda lahko pride do normalnega delovanja.</p>
               <p>Toliko na začetku, bom pa z veseljem in sem pripravljen seveda razložiti oziroma tudi razpravljati v nadaljevanju, v kolikor bo debata stekla.</p>
               <p>Bi pa samo še to povedal, da predlagani amandmaji, ki so pripravljeni, seveda jih kot predlagatelji podpiramo. To je to. Ne, ne, ne, predlog je bil za nomotehnični popravek, se opravičujem. Saj imam že toliko amandmajev, danes že cel dan samo odbori, sploh več ne vem na kateri točki.</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK (PS Levica):</speaker>
               <p>Hvala, predlagatelj.</p>
               <p>Besedo predajam državnem sekretarju, dr. Tomažu Pliberšku, da poda pogled resornega ministrstva.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Predsedujoči, hvala za besedo. Spoštovane poslanke, spoštovani poslanci, spoštovani prisotni.</p>
               <p>Mnenje Ministrstva za zdravje v okviru predlog Zakona o spremembi Zakona o lekarniški dejavnosti ZLD do 1b po skrajšanem postopku. V bistvu gre za, samo za poseg v rok, ki še ni komzumiran in je zatorej dopusten. Torej, ZLD-1 je z namenom ohranjanja regulacije lekarniške dejavnosti opredelil lekarniško dejavnost kot javno zdravstveno službo, s katero se zagotavlja trajna nemotena oskrba prebivalcev in izvajalcev zdravstvene dejavnosti z zdravili. Mrežo lekarniške dejavnosti na primarni ravni zagotovi občina ali več sosednjih občin ali z ustanovitvijo javnega zavoda ali z razpisom koncesije. Pogoji so v ZLD-1 natančno določeni. Ravno tako zakon natančno opredeljuje financiranje lekarniške dejavnosti in razpolaganje s presežki, katero nadzoruje organ za nadzor proračuna. Z omejitvijo vertikalnih povezav, ki so opredeljene v ZLD-1, smo sledili namenu regulacije dejavnosti, saj so zdravila blago posebnega pomena. Zato je tudi sodišče Evropske unije že razsodilo, da lekarništvo ni navadna trgovina z blagom. Zato zakonodajalec v državi članici lahko uvaja omejitve, če presodi, da se s tem povečuje kakovost lekarništva. Zagotavljanje in dostopnost do kakovostnih, varnih, učinkovitih in preizkušenih zdravil brez ekonomskih vplivov na strokovne odločitve farmacevtov je najpomembnejše poslanstvo lekarništva, ki sledi interesom varovanja javnega zdravja.</p>
               <p>Kot rečeno, pri predlogu zakona gre za poseg v rok, ki še ni konzumiran in je zatorej dopusten. Ministrstvo sicer opozarja, da so na ustavno sodišče vložene pobude za oceno ustavnosti ZLD-1, zato da odločitve U-I-40/17 ne nasprotuje predlogu zakona. Predlaga pa, da se besedilo 1. člena predloga zakona nomotehnično pravilno glasi. Torej 1. člen v Zakonu o lekarniški dejavnosti, Uradni list Republike Slovenije št. 85/16 in 77/17, se v 121a. členu letnica 2019 nadomesti z letnico 2021 Hvala za besedo.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, dr. Pliberšek.</p>
               <p>Prosim dr. Katjo Triler Vrtovec, da poda mnenje Zakonodajno-pravne službe.</p>
               <p>Izvolite.</p>
            </sp>
            <sp who="TrillerVrtovecKatja">
               <speaker>DR. KATJA TRILLER VRTOVEC:</speaker>
               <p>Hvala za besedo, lep pozdrav.</p>
               <p>Na predlog zakona nimamo pripomb.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Kratko, jedrnato.</p>
               <p>Vabljeni na sejo, zdaj ste na vrsti vi. Ali želi kdo podati mnenje, stališče?</p>
               <p>Gospod župan, izvolite.</p>
               <p>Proceduralno. Jelka, izvolit.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Najlepša hvala, predsednik.</p>
               <p>Mene samo zanima s kakšno oziroma glede na vabljene, ki ste jih prej prebrali, nisem zaznala župana mesta Maribor. Zdaj me pa zanima na podlagi česa ima župan besedo?</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Na podlagi zainteresirane javnosti in se je javil za besedo. Drugi pa niso izkazali želje po ubesedovanju.</p>
               <p>Izvolite, gospod župan in prosim, da se predstavite za magnetogram. Taka so pač pravila.</p>
               <p>Hvala.</p>
            </sp>
            <sp who="ArsenovičSaša">
               <speaker>SAŠA ARSENOVIĆ:</speaker>
               <p>Saša Arsenović, župan mestne občine Maribor. Hvala za priložnost in besedo.</p>
               <p>Najprej bi povedal, da mislimo v mestni občini Maribor, da smo že sedaj skladni z obstoječo zakonodajo, kar se tiče povezav vertikalnih, saj Farmadent in Mariborske lekarne nista vertikalno povezani, nista mama in hčerka, če se lahko tako izrazim. Mislim, mama in hčerka ampak sta v resnici sestri.</p>
               <p>Ne glede na to, bi pa rad povedal nekaj drugega – da je prej gospod Pliberšek lepo povedal, da je EU rekel, da lahko Slovenija uvaja določene omejitve, vendar jih ne potrebuje uvajati. Rad bi vam pa približno orisal kam vodi takšno omejevanje prostega trga in neenakosti na širšem evropskem trgu, kjer ni dovoljena drobitev.</p>
               <p>Farmadent danes zaposluje 170 ljudi. Ustvarja 113 milijonov evrov prometa in se namesto s svojo poslovno dejavnostjo ukvarja z dobavitelji, odvetniki, novinarji, vprašanji in se že sedaj s starim zakonom dela temu podjetju v resnici škoda. In škodo povzročamo sami sebi v Sloveniji s pisanjem takšnih zakonov, ki potem naša dobra podjetja silijo v prodajo. Zadnja ponujena cena za Farmadent je bila 8,7 milijona, kar je v resici zelo blizu darilne pogodbe. Podjetja v tej branži se prodajajo mnogokratnikom 8-12 letnega dobička, ki je v lanskem letu znašal 2 milijona, torej desetkrat dva milijona – smo že na 24. Če temu prištejemo še zaloge, ki jih podjetje ima, nepremičnine, ki jih poseduje, vrednost blagovne znamke in celoten know-how, je realna vrednost na trgu vsaj 25 do 30 milijonov. Samo s takšno zakonodajo se pa sili, da bo to podjetje, prej ali slej bi in upam, da ne bo, da bomo imeli toliko zdrave državotvorne pameti, končalo v rokah multinacionalke, ki ima sedež seveda v kakšnem drugem mestu, opravlja pa preko, na primer, ali pa da ne bom imenih, ravno takšno dejavnost preko enega drugega našega veletrgovca, ki je v lasti velikega koncerna.</p>
               <p>Če je morda rešitev, da bomo skladni z zakonom, da sedež Farmadenta preselimo v sosednjo državo, lahko gremo tudi v to smer. Vendar še enkrat, prosim, da pustite, da podjetja na trgu delajo tako kot delajo in da mestna občina deluje in opravlja svoje naloge, ki so dobre za vse državljane. In da se ne sprejemajo zakoni, ki lastna podjetja silijo v prodajo tujim družbam.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Želi še kdo od vabljenih besedo?</p>
               <p>Želite? Izvolite. Prosim, da se predstavite za magnetogram.</p>
            </sp>
            <sp who="ProdanIztok">
               <speaker>IZTOK PRODAN:</speaker>
               <p>Pozdravljeni. Iztok Prodan, Javna agencija Republike Slovenije za varstvo konkurence.</p>
               <p>Nekaj mnenj oziroma stališč glede spremembe ozirom glede vertikalnih integracij smo že podali na predhodnem Odboru za zdravje, podal je kolega. Vseeno bi jaz nekaj stališč ponovil, pa bom tako povedal.</p>
               <p>Torej, v bistvu AVK, agencija je pregledala ta predlog zakona, ki se nanaša na odložitev učinkovanja prepovedi vertikalnih integracij javnih lekarniških zavodov iz 26. člena ZLD-1.</p>
               <p>Uvodoma ugotavljamo, da pravzaprav je, da tako kot pri prejšnjem predlogu spremembe ZLD-1 tukaj manjka oziroma pogrešamo neko poglobljeno ekonomsko analizo stanja, naprej trga, ne? Saj nekaj razlogov je bilo omenjenih. In prav tako analizo učinkov spremembe zakona. So omenjeni v predlogu zakona ampak po našem mnenju so preskopi oziroma ne odražajo pravega stanja. In kar se nam je zdelo, da je potrebno, da opozorimo.</p>
               <p>Druga točka. Glede na to, da aktualni predlog zakona, tako kot je bilo predhodno predlagano oziroma na prejšnjem odboru, zasleduje enak cilj, torej odpravo vertikalnih integracij, pri čemer ponavljam, ekonomska analiza ni bila opravljena, je stališče agencije, da nasprotuje takšnemu predlogu zakona. Tako bi povedal. Tako kot je bilo uvodoma povedano, je potrebno za dokončno mnenje, torej naše stališče, o smotrnosti ukinitve tovrstne prepovedi vertikalnih integracij, narediti celostno analizo relevantnih upoštevanih trgov. Tu so mišljeni maloprodajni kot veleprodajni.</p>
               <p>Glede na dosedanje izkušnje, ki jih ima agencija na omenjenih trgih zdravil, je pa težko zagovarjati stališče, da bo vertikalna integracija, tako kot nekako izhaja iz tega predloga zakona in tam navedenih ciljev, da bo pozitivno vplivala na konkurenco. Namreč, predlog sprememb zakona po našem mnenju ne upošteva konkretnih posebnosti slovenskega trga zdravil. In sicer, da gre za izredno reguliran trg, da je povpraševanje po zdravilih togo. Prav tako je slovenska ureditev glede ustanavljanja lekarn toga. Tako, da kar se tiče maloprodaje imamo dobesedno zabetoniran trg, če se lahko tako izrazim. Ponovno poudarjam, da po oceni AVK bi bilo za to potrebno najmanj presoditi vpliv na trg veleprodaje in na trg maloprodaje, s posebnim poudarkom na trg OTC zdravil, torej zdravil brez recepta, kot tudi na maloprodajni trg zdravil z receptom.</p>
               <p>Na podlagi vsega navedenega predlogu novele nasprotujemo, saj predvidenih učinkov, po našem mnenju niso v zadostni meri razčiščeni.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Se predlagatelj želi izjasniti do povedanega, ker vidim, da ni več želje po razpravi vabljenih. Ja?</p>
               <p>Izvoli.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>No, jaz sem malo presenečen nad tole razpravo zdajle, ki je bila nazadnje.</p>
               <p>Predvsem samo zaradi tega, ker po mojih informacijah in ta raziskava je bila narejena prav s strani AVK-ja in sem malo razočaran. Ne vem, kaj gledate, kakšno dokumentacijo, pa katere razprave ste do zdaj spremljali. Tako, da se pri takih razpravah jaz vedno bojim, ko pridejo in razpravljajo posamezniki samo o enem delu. Ampak ne glede na to, pač dopuščam možnost, da pač niste pregledali vso dokumentacijo. Sam sem osebno poslal po svojega sodelavca po to javno objavljeno raziskavo, ki vam jo bom na koncu dal, da si jo boste lahko ogledali. In prav ta ugotavlja zelo velik monopol že dveh obstoječih firm. Tako, da ne vem o čem vi to govorite. Bi vas pa prosil, da seveda v takem primeru predno greste s takšnimi izjavami, seveda prej preverite ali to res obstaja ali ne.</p>
               <p>Ne glede na to, pa je ta Državni zbor opravil že več razprav o vertikalni razpravi in opravil, bom rekel in pojasnil kar nekaj stališč in razlogov zakaj seveda je lahko takšna ukinitev vertikalne povezave v manjši državi z 2 milijoni prebivalcev in z izrazitim monopolom lahko izrecno nevarna in se nam kot bumerang vrne, seveda prav v napačno smer, kar je bila intenca, ko se je vzpostavljala vertikalna povezava. To pa je - po zaščiti potrošnika, po varovanju konkurence in da ne govorim kaj še vse. In pa seveda svojevrstne eventualne prednosti, na katero se celo sklicuje v zadnjem mnenju Trgovinska zbornica, kar je svojevrsten fenomen, ki so ga objavili.</p>
               <p>Tako, da moram reči, da seveda ne morem podpreti takšno razlago in sem malce presenečen nad tovrstnim pomislekom.</p>
               <p>Zdaj imam, kolega mi je pravkar prinesel še en podatek. Namreč, 2015 28. 5. je Vrhovno sodišče odločilo o revizijah veledrogeristov. In, citiram: »Vrhovno sodišče je v postopku revizije podjetji Kemofarmacije in Salusa potrdilo ugotovitve Agencije za varstvo konkurence – AVK,«, tako da ne vem o čem vi to govorite, »ki je v svoji odločbi zapisala, da sta se podjetji dogovarjali oziroma usklajeno ravnali pri določanju cen zdravil na debelo, pri oddaji ponudb za dobavo zdravil javnim lekarniškim zavodom in razdelitvi trga oziroma javnih naročil za dobavo zdravil ter zavodom pri prodaji zdravil na debelo«. Mislim, to postavlja vse malo na drugačno težo, to kar ste zdaj govorili. »To vse pa predstavlja omejevalni sporazum, katerega cilj je preprečevanje, oviranje in izkrivljanje konkurence na ozemlju Republike Slovenije«. Če 1. 1. 2020 nastopi ta omejitev vertikalne poteze, juhuhu, smo podarili nekomu strašansko lepo darilo, ne? Ne vem, kakšen podatek še ekstra potrebujete. Jaz pa razumem predlagatelja in intenco takratnega ministrstva oziroma sestave ministrstva, ki je predlagal ukinitev vertikalne povezave in ki jo imajo v evropskih državah, mimogrede, zelo različno urejeno, zelo različno, je seveda pripeljalo do tega, češ, da bodo na ta način seveda osmislili tisto, kar so si nekateri želeli – to pa je preprečiti manipulacijo z zdravili in cenami zdravil. Pred mesecem ali dvemi meseci nazaj smo lahko ugotovili, da tam, kjer so veledrogeristi proti katerim se danes seveda pelje bitka tudi preko tega zakona, so zdravila cenejša kot tam, kjer tega ni.</p>
               <p>Tako, da jaz ne vem. Sicer še enkrat poudarjam, lahko da se vam je zareklo. Mogoče ste površno pogledali vso dokumentacijo o kateri ste razpravljali. Ampak dejstvo pa je, da fakti seveda zdržijo to, kar govorim jaz. V nasprotnem primeru seveda je to drugače.</p>
               <p>Kaj ta zakon pravzaprav sploh predlaga? Predlaga popolnoma nobene spremembe razen to, da se nadaljuje zadeva še 2 leti tako kot je danes. Torej ne bo nobene škode, zato sem presenečen, da nekdo nasprotuje nečemu, kar sploh še ni bilo uveljavljeno. Razumel bi, če bi nasprotoval nečemu, kar je že uveljavljeno. Se pravi, če rečeva, da so že prekinjene vertikalne povezave, ne, zdaj bi jih pa hoteli nazaj uvesti. Ampak ravno zato, ker so takšne velike razlike in dileme v tem predno se uveljavi, je prav potrebno seveda pogledati. Lahko, da je podatek 2015 napačen in se bo na koncu ugotovilo, da Salus pa Kemofarmacija idealno koristita naši družbi in da sta naravnost idealna za to, da sta edina ponudnika, velika ponudnika v tej državi in bomo mogoče prišli do tega novega spoznanja in takrat bomo prišli do nove preobrazbe in takrat bomo rekli »v redu, naj bodo vertikalne povezave vzpostavljene«. Ampak bojim se in močno dvomim, močno dvomim glede za kakšne milijone gre, da državni korist dela v tem primeru v javnem interesu. Prej nasprotno. In preden se to uveljavi, naj se preveri. In seveda predvsem naj se ne povzroča škode, ki bi lahko nastala ob tem primeru. In to resne škode. In to za že obstoječe drogeriste, ne le drogeriste.</p>
               <p>Toliko bi jaz imel samo, predsednik. In to je to.</p>
               <p>In zato predlagam, da se predlog zakona podpre.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Načeloma ni praksa, da razpravljajo poslanci z vabljenimi. Če pa bomo ugotovili, da je kaj nujnega, da dopolnite, vam bomo dali besedo.</p>
               <p>Sedaj pa prehajamo na razpravo in prva se je k razpravi javila kolegica Nada Brinovšek.</p>
               <p>Izvolite.</p>
            </sp>
            <sp who="BrinovšekNada">
               <speaker>NADA BRINOVŠEK (PS SDS):</speaker>
               <p>Hvala lepa za besedo. Lep pozdrav vsem. Poglejte, ko smo leta 2016 sprejemali ta Zakon o lekarniški dejavnosti, smo v naši poslanski skupini opozarjali, da je ta zakon bil pripravljen zelo šlampasto. Od 129 členov, ki jih je zajemal, je bilo 127 amandmajev. Da je temu res tako, da je bil zakon pripravljen slabo, kaže to, da je zdaj zadeva pred ustavnim sodiščem. Zdaj, leta 2016 smo določili to prehodno obdobje, s katerim so prepovedane te vertikalne povezave nad izvajalci lekarniške dejavnosti in pa seveda proizvajalci, smo določili najprej datum 27. 1. 2018. To ste videli, da je nekako premalo časa, smo v letu 2017 podaljšali ta rok na 31. 12. 2019. Okej, tri leta cajta, tri leta cajta je bilo. Ampak v tem obdobju nič. Lani oziroma letos junija pa sta se dva predlagatelja oziroma, ja, dva podpisana predlagatelja spomnila, da bi bilo pa treba to podaljšati, ta rok.</p>
               <p>Poglejte, ko smo leta 2016 sprejemali ta Zakon o lekarniški dejavnosti, smo v naši poslanski skupini opozarjali, da je ta zakon bil pripravljen zelo šlampasto. Od 129 členov, ki jih je zajemal, je bilo 127 amandmajev. Da je temu res tako, da je bil zakon pripravljen slabo, kaže to, da je zdaj zadeva pred ustavnim sodiščem. Zdaj, leta 2016 smo določili to prehodno obdobje, s katerim so prepovedane te vertikalne povezave nad izvajalci lekarniške dejavnosti in pa seveda proizvajalci, smo določili najprej datum 27. 1. 2018. To ste videli, da je nekako premalo časa, smo v letu 2017 podaljšali ta rok na 31. 12. 2019. Okej, tri leta cajta, tri leta cajta je bilo. Ampak v tem obdobju nič. Lani oziroma letos junija pa sta se dva predlagatelja oziroma, ja, dva podpisana predlagatelja spomnila, da bi bilo pa treba to podaljšati, ta rok.</p>
               <p>In ko smo imeli to v juniju 2019 na seji matičnega odbora tule, bi rada poudarila, da je, da so bili proti temu predlogu, da je bila vsa stroka, pa tudi Ministrstvo za zdravje. Zdaj, lahko vam tukaj naštejem kdo je bil proti: se pravi, kot sem že rekla, vlada oziroma državni sekretar je povedal, tudi ZPS je imelo ogromno pripomb, Državni svet, Lekarniška zbornica, Agencija za varstvo konkurence, Javna agencija za zdravila in medicinske pripomočke, predsednik Sindikata farmacevtov Slovenije. Moram reči, da je bila razprava takrat zelo borna, mislim, da so se samo ene trije poslanci, kolegica iz SNS-ja in pa SD-ja, kolega Bevk se je vključil v razpravo in pa tudi Levica s svojimi amandmaji, poleg predlagatelja. Takrat je bil sprejet sklep ob koncu seje, da se pač ta zadeva zavrne, 10 proti 2 – nobenega drugega dogovora, nobenega drugega sklepa ni bilo v zvezi s tem sprejeto, kot navaja predlagatelj v svojem sklicu za današnjo sejo.</p>
               <p>No, za današnjo sejo smo pa še dobili tudi drugo mnenje Trgovinske zbornice, ki tudi nasprotuje temu predlogu predlagatelja.</p>
               <p>Da pa je zadeva še bolj bizarna bom rekla, smo pa na seji Državnega zbora, ko smo obravnavali to točko, se predlagateljem današnje točke, razen SD-ju, sploh ni zdelo primerno oziroma sploh niso prebrali svojega stališča, LMŠ in SMC. Ne, mi smo brali svoja stališča, zakaj se ne strinjamo s predlogom spremembe. Vam, predlagatelj, in pa LMŠ-ju, ki ste podpisnice za današnjo sejo, pa se tega stališča ni zdelo vredno prebrati.</p>
               <p>Zdaj, ker nam, kolega Jani, ti dostikrat nekako oporekaš, da predvsem v naši poslanski skupini skličemo kako sejo, da to sejo skličemo brez argumentov, brez ne vem kaj, moram reči, da tudi tole, kar smo dobili za današnji sklic seje, da mene popolnoma nič ne prepriča. Nobenih dodatnih argumentov, ki bi se spremenili od leta 2018 ali od prejšnje seje v juniju 2019. Ne, še celo nekaj je takih trditev, ko bi pač jih rada vedela zakaj so. Tule navajaš, da predlagatelji ne vidite razlogov zakaj nebi smeli javni lekarniški zavodi kupovati zdravil od lastnega veletrgovca po nižji ceni. Po nižji ceni. Zanima me, če je bila narejena kaka analiza, da lahko to trditev, da ste zapisali tule notri v ta današnji sklic.</p>
               <p>In kot drugo netočnost ste zapisali, »ker vlada oziroma ministrstvo še ni pristopilo k pripravi sprememb Zakona o lekarniški dejavnosti, h kateri ga je pozvalo matično delovno telo«, sem že prej omenila. Na zadnji seji Odbora za zdravstvo, ko smo obravnavali Zakon o lekarniški dejavnosti, ni bila nobena zaveza sprejeta ali kar koli, samo kolega poslanec Bevk je predlagal, da bi se neka delovna skupina imenovala pa mogoče pripravila nek predlog spremembe. Nobene sklepa ali karkoli ali zaveze ali karkoli v zvezi s tem ni bilo.</p>
               <p>Zdaj, da o tejle zahtevi, ki so jo pa podali ostali poslanci SMC-ja, ki so, v juniju sta bila sklicatelja samo kolega poslanec Jani Möderndorfer in pa Rajić, za današnjo sejo so predlagatelji vsi člani SMC-ja, LMŠ-ja in pa SD-ja, o tej njihovi zahtevi oziroma predlogu me pa sploh ne prepričate. Sploh ne prepričate. Oziroma bom rekla, tale zahteva za sklic nujne seje, ki ste jo naslovili na tale odbor, bom rekla, da je zelo, zelo osnovnošolsko napisana. Pravite tule notri, »poleg tega pa lahko zaradi delovanja 26. člena« - tega, ki se danes pogovarjamo – »po koncu prehodnega obdobja na lekarniškem trgu pričakujemo tudi negativne vplive, zlasti višje cene v prosti prodaji«. Povejte mi, povejte mi ali ste naredili kako analizo? Kakšne argumente imate, da ste to lahko zapisali? Po drugi strani pa tudi pišete, da je ta zakon potrebno sprejeti po nujnem postopku oziroma da ga je potrebno, spremembo tega zakona, nujno potrebno sprejeti. A veste kdaj se zakoni v tem Državnem zboru sprejemajo po nujnem postopku? A veste kdaj? Upam, da veste, da ne bom tukaj ponavljala tega.</p>
               <p>Zdaj, gospod državni sekretar. Sprašujem vas, jaz sem brala, se trudila, brala mnenje vaše iz junija. V tem mnenju pravite: »Vlada Republike Slovenije meni, da je sedanja ureditev primerna, saj sledi evropskemu zakonodajnemu in strokovnemu urejenemu sistemu. Skladno z navedbami Vlada RS ne podpira predloga zakona za spremembo Zakona o lekarniški dejavnosti«. Ali po treh mesecih, glej ga vraga, ste se premislili brez kakršne koli dodatne obrazložitve, razen, da ste nekaj od nekje prepisali. Pa pravite, »v zvezi s predlogom zakona vlada ugotavlja, da gre za poseg v rok, ki še ni bil konzumiran in je zatorej dopusten«. A tega pred tremi meseci niste vedeli? Zato ne nasprotujete predlogu zakona in ste celo predlagali tudi- zanima me in upam, da bom tudi od vas prejela danes nek tehten odgovor, kaj vas je v teh treh mesecih prepričalo, da ste spremenili mnenje? Ker jaz mislim, da neka resna vlada, neko resno ministrstvo v treh mesecih ne more spreminjat mnenja. Res, da tu ne gre za življenje ljudi tako kot na področju zdravstva ampak kljub temu, kako vam naj potem verjamemo pri ostalih zakonih, ki pa res so tudi življenjskega pomena?</p>
               <p>Zdaj, mogoče vas bom kar izzvala. So bili pri vas lobisti? Kateri lobisti? To.</p>
               <p>Zdaj, tudi še enkrat bom rekla, se bom ustavila pri predlagatelju. Zdaj, te razlogi, ki si jih, kolega Jani, navedel v obrazložitvi – da so se vmes zgodile volitve, ne vem kaj kje, pa da je zadeva pred ustavnimu sodišču, pa da je nevarnost, da je dokazano, da se s tem omogoča monopolistični trg, da se višajo cene in tako naprej. Argumenti, Jani, argumenti. Rekel si tudi, da verjameš, da bo ministrstvo imelo dovolj časa, da bo pripravilo spremembo zakona. Zdaj, jaz sem pričakovala vse kaj drugega, no. Oziroma zakaj sploh, če se vam tako gre, mislim, jaz ne razumem, saj to me je kolegica Jelka tudi opozorila, ne razumem – po eni strani se točno vidi, da se vam gre za to, da bi se v bistvu ta člen črtal, po drugi strani pa kar še vztrajate pri nekem prehodnem obdobju. A nas boste zdaj spet dve leti zavajali, junija 2021 se boste pa spet spomnili, da to ni glih najbolj všeč vašim ne vem katerim, morebitnim lobistom in boste spet prišli s tem predlogom za podaljšanje tegale prehodnega obdobja?</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Replika ali razprava? Predlagatelj.</p>
               <p>Izvoli.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa, predsednik.</p>
               <p>Ja, seveda je potrebno kar nekaj stvari odgovoriti, Kolegica Brinovšek. Zdaj, treba je kakšno stvari tudi prebrati pa razumeti.</p>
               <p>Prvič, to danes ni nujni postopek ampak je skrajšani postopek. V tej državni točno vemo kaj je nujni postopek in katere stvari se po nujnem postopku sprejemajo - vse kar je finančno ali pa finančno nujno zaradi hujših finančnih posledic ali pa iz obrambnih zadev oziroma varnosti države. Vse ostalo je pa skrajšan postopek. Zdaj jaz ne vem, a mi počnemo kaj nezakonitega v tem postopku ali ne? Jaz mislim, da ne, ne? Glede na to, da poslovnik kar dobro poznamo in približno vemo kako te postopki grejo.</p>
               <p>Kar se pa tiče argumentov, ne, in da ni nobenih finančnih posledic, sem pa malce razočaran. Zdaj, ali niste poslušala? Danes je med vabljenimi oziroma med gosti tudi župan, mariborski župan, ki je predstavil finančne posledice, kaj to pomeni neposredno. To je 20 milijonov, 20 milijonov evrov.</p>
               <p>Ker pa vem, da s tem niste zadovoljni, vam bom povedal še en drug podatek, ki je zelo pomemben, kateri je bil danes sicer omenjen, pa vendar ne z imeni ampak jaz bom pa z imeni govoril, ker lahko govorim z imeni, ker mislim, da je prav, ker ne želim, da se kogar koli zavaja, ne? Dejstvo je, da sem prej govoril, da imamo dva velika grosista, veletrgovca, ki bosta ostala sama in bosta lepo imela seveda krasen trg. Če seveda 1. 1. nastopi ta vertikalna povezava imamo mi še en dodaten problem, ki ga do zdaj seveda na junijski seji, ko smo jo imeli, seveda tega podatka nisem imel, nisem z njim razpolagal, drugače bi ga že takrat omenil. Danes pa seveda razpolagam z novimi podatki, ne? To pa je, da je Kemofarmacija, lastnik Kemofarmacije, multinacionalka mednarodna oziroma v Evropi lastnik, ki ima seveda v lasti 2300 lekarn. 2300 lekarn. Po tej analogiji seveda pomeni, da lahko govorimo zelo jasno, da tudi Kemofarmacija mora zapreti svoja vrata v tej državi. Razen, če velja pravilo, da moraš preseliti sedež lastnika nekam drugam oziroma sedež tega veledrogerista v drugo državo, potem pa za njih ta omejitev ne velja. Kar pomeni, da boste bolj plastično razumeli kaj hočem povedati, LL grosist pa Farmadent bosta šla čez mejo. Na Ciper. In potem bosta lahko v Sloveniji zakonito delala, ker delujeta v evropskem trgu. Omejevanje svobodne gospodarske pobude, če niso na teh tleh, tako eni to tolmačijo, jaz ne, jaz mislim, da Kemofarmacija bi morala takoj zapreti vrata 1. 1., je zadeva končana. Zdaj pa nov moment – kaj to pomeni? Ja, še hujše. Samo še Salus nam ostane. Potem imamo pa res čisti monopol. Saj, če boste pogledali v AJPES, boste našli 30 veledrogeristov. Ampak to niso playerji, oni ne delajo to, kar delata Kemofarmacija pa Salus, daleč od tega. Gre za uvoznike oziroma grosiste, ki so ničelni v tem procesu.</p>
               <p>In to, oprostite, če, kolegica Brinovšek, za tebe to ni velika škoda in da to ni v javnem interesu kar se tiče zdravil, oprosti, potem mi lahko začnemo vse zapirati. In dajmo sporočiti tej Evropi in kompletnemu gospodarskemu trgu, ki se ukvarja na področju, ki je občutljivo in pri nas regulirano, da je pravzaprav prosto. In da je prazen prostor, da naj pridejo. Ker jih kličemo po zaslužku. Seveda se bodo našli posamezniki, ki bodo našli in vedeli kako se tem stvarem streže in zagotovo seveda ne bodo te multinacionalke prišle sem, ker jih ne zanima, ker je to premajhen trg. Ampak bodo Slovenceljni prišli z, bom rekel tako imenovanimi preoblekami tujih firm. Če to nekomu ni jasno, potem imamo resen problem.</p>
               <p>Druga stvar, kolegica Brinovšek. Junija meseca smo imeli popolnoma drugo materijo, imeli smo spremembe Zakona o lekarniški dejavnosti in to konkretno o vertikalni povezavi. Danes imamo pa drugo materijo. Govorimo samo o roku, ne pa o vertikalni povezavi. In to je bistvena razlika. Zakona ne spreminjamo v smislu, da bomo prepovedali oziroma ukinili vertikalno povezavo ampak govorimo samo o dodatnem roku. Ja, potrebujemo čas, absolutno. In dokler ni narejena škoda. In ta hip ni narejena škoda. Povejte mi, kaj je bilo junija meseca narobe, kaj je bilo lansko leto decembra narobe in kaj je bilo predlansko leto maja narobe, ko je vertikalna povezava bila v funkciji? Nič ni bilo narobe. Če pa s 1. 1. seveda to naredimo, bo pa velika škoda. Me prav zanima kako bo zgledalo, ker nobenega ne zanima tisto, kar je v sferi javnega, se pravi v tem primeru lekarn, ker je to nepomembno, kako bodo zazvonili zvonovi, ko bo treba vrata Kemofarmacije zapreti? Takrat bomo imeli pa kar naenkrat uzbuno tukaj - kaj se to dogaja, ali vatli veljajo za vse enako ali ne. Pejte pogledati koliko je zaposlenih v Kemofarmaciji. Jaz jih nebi rad imel na zavodu, ne? In tudi nisem za to, da se ukine Kemofarmacija, daleč od tega. Naj deluje naprej, ne? Ampak naj delujejo tudi drugi. Nimam nič proti, naj Salus deluje naprej. Nobenemu nič ne prepričujemo, a sem kje kaj predlagal nasprotno? Kot liberalec se zavzemam za neke druge vrednote, ne?</p>
               <p>Tako, da to seveda ne zdrži, da ni argumentov. Kar nekaj argumentov je bilo zelo jasno opredeljenih. Mimogrede, kolegica Brinovšek, tak predlog s tem tekstom in s to obrazložitvijo je bil tudi v prejšnjem mandatu, pa teh besed nisem slišal iz tvojih ust. Identičen tekst, datum je spremenjen. In nisem bil jaz predlagatelj, mimogrede. Je bila NSi je bila predlagatelj. Ampak takrat se nisi oglasila, ker je bila neka druga opcija. Ja, kolegica, tako pač to je, treba je pač, saj veš, jaz sem pač neposreden, pa pač na glas povem tisto, kar drugi nočejo, zaradi tega ker imajo potem težave. Ampak jaz verjamem, da če je nekdo tak predlog predlagal in ga je podprl, da ga bo seveda tudi zdaj podprl. Še posebej zato, ker s tem ne delamo nobene škode. Reče se drugače, vzameš si določen čas.</p>
               <p>Kar se pa tiče sklepov na smem odboru, o katerem govoriš, kolegica, je pa naslednje. Zdaj, treba bo pogledati malo magnetogram. Jaz nisem z eno besedo rekel, da je bil sprejet sklep na odboru. Niti z eno besedo nisem tega rekel, tako da ne vem kje si to slišala. Tudi sklep na odboru ni nobena podlaga za to, ja? Ni nobena podlaga zato. Če si me pa dobro slišala, sem pa rekel, da pričakujem, da bo vlada naredila spremembo Zakona o lekarniški dejavnosti glede na kopico pripomb, ki so znotraj Zakona o lekarniški dejavnosti in seveda pred samo presojo ustavnega sodišča. In zato jaz ne vidim nobenega razloga zakaj seveda temu nebi bilo tako.</p>
               <p>Je pa res, da je seveda bilo govora o tem, da seveda bo ministrstvo pripravilo te spremembe. Ampak teh sprememb ne more pripraviti v dveh mesecih, do 1. 1. Nenazadnje v končni fazi je izvršna veja oblasti in zakonodajna veja oblasti ločena. In izvršna počne tisto, kar se odloči in potem ko se odloči in ko pripravi, predlaga Državnemu zboru. Dokler ne pride to sem, seveda jaz sam osebno menim glede na to, da sem bil že predlagatelj spremembe Zakona o lekarniški dejavnosti, seveda samo za eno stvar oziroma pardon, se opravičujem, za dve stvari, obsežnega predloga Zakona o lekarniški dejavnosti in sprememb si nebi upal niti predlagati Državnemu zboru, ker menim, da je prav, da to opravi Ministrstvo za zdravje. Prvič, zato ker ima za to resurse. Drugič, zato ker je to njena matična naloga. In tretjič, zato ker takšen zakon seveda ne more iti po skrajšanem postopku ampak pričakujem, da gre po rednem postopku, zato da so lahko tudi vsi ekvivalentni deležniki lahko enakopravno udeleženi v samem postopku spremembe zakona.</p>
               <p>Tako, da jaz tukaj ne vidim nobenega razloga. In če želiš, lahko to zdaj naredim še enkrat uradno, ja, poziva Ministrstvo za zdravje naj pripravi spremembe Zakona o lekarniški dejavnosti. Za to ne rabim nobenega sklepa. Ampak če ga hočem narediti, moramo najprej seveda odložiti in premakniti ta datum. Ker drugače bo škoda že narejena, potem nimaš kaj več popravljati.</p>
               <p>Intenca, ja, da bi rad, da se prekine oziroma odstrani vertikalna povezave z tega zakona. Če to komu ni jasno od junija meseca ali pa od zadnjih dveh let, ko samo še o tem govorim, ja potem imaš resne težave, kolegica. Kaj naj rečem, da se ne borim za to? Seveda se, saj kar naprej govorim o tem. In niti ne skrivam. In tudi povem razloge in povedal sem, da gre za velike denarje. Če pa to komu ni jasno, da gre za velike denarje, imajo pa probleme, ker gre za velike denarje. In to je v javnem interesu – kakšna zdravila po kakšni ceni kupujem. In dokler bo možnost, da na ta način je tudi eden od razlogov, da se znižujejo cene, veva, da so cene sicer določene ampak kje se znižujejo cene? V tistem delu, kjer se pobira marža. In to sem na zadnji seji zelo jasno, natančno razložil kje se lahko znižajo cene.</p>
               <p>Kar se pa tiče novega momenta se bom vzdržal mnenja, ki ga je napisal del Gospodarske zbornice, se pravi trgovinskega dela. Se bom raje vzdržal tega komentarja, ker je več kot jasno kdo in zakaj na kakšen način ga je napisal. Ga pa lahko zelo podrobno raztrgam na prafaktorje. Ampak bom odkrito povedal, ta hip ni niti vredno, da komentiram to obrazložitev, ki so jo podali. Je pa jasno, tam je samo en interes, ki ni bil skrit niti na Državnem svetu takrat, ko je bil čas za to, ko so razpravljali in so na glas povedali za magnetogram – »mi delamo v interesu«, zelo jasnih, čistih, »gospodarske dejavnosti in bomo do konca te interese branili. Nas ne zanimajo tisti, ki so v javni lasti«. Celo še več, posamezni državni svetniki zastopajo ta stališča in so povedali, da imajo, da ne moreš sploh drugače glasovati kot tako. Ampak a veste, v čem je razlika med nami, kolegica Brinovšek, pa med državnimi svetniki? Da oni zakonito in legalno branijo interese. Zakonito. Kar mi ne moremo, ne? Oni brezsramno to naredijo, ker so z elektorji izglasovani. Veste, kaj so elektorji? Elektor je interes. Tam ni klasičnih volitev in oni so zakoniti branilci interesov. Zato jaz kdaj pa kdaj marsikdaj kakšno tako razpravo raje preskočim in se delam, da je ne slišim.</p>
               <p>Hvala lepa, predsednik.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Ne, saj ni repliciral, je replika. Preden vam dam možnost za repliko, a potrebujeta pol ure časa, da pogledate magnetogram, pa se uskladita ali ne?</p>
               <p>Izvoli, replika 3 minute.</p>
            </sp>
            <sp who="BrinovšekNada">
               <speaker>NADA BRINOVŠEK (PS SDS):</speaker>
               <p>Hvala lepa.</p>
               <p>No, kolega Jani, samo o eni stvari. Lahko bi zdajle govorila pol ure ampak imam samo 3 minute.</p>
               <p>Ti, izgleda, da niti svojega predloga, kar si zapisal v temle predlogu za sklic te seje. Tu notri si, jaz sem tu ven citirala. »Ker vlada oziroma ministrstvo še ni pristopila k pripravi sprememb Zakona o lekarniški dejavnosti, h kateri ga je pozvalo matično delovno telo«. Nič ni matično delovno telo pozvalo ministrstva. Če misliš, da si samo ti ali pa, ne vem, eden, da je to matično delovno telo, potem pa lahko kar nehamo, pa gremo ostali domov.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Preden dam naprej besedo predlagatelju, bom tako rekel.</p>
               <p>Predlagatelj je rekel, da ima kolegica velike težave. Na predhodni seje se, kolega Jani, pač nisi strinjal z ustanovitvijo nekega pododbora, pa ti noben ni rekel, da imaš velike težave. Živimo pač v ustavni parlamentarni demokraciji, kjer imamo različne poglede na različne tematike.</p>
               <p>Izvoli, predlagatelj.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>No, ker si že to komentiral, predsednik, bom ti nazaj odgovoril. Rekel sem, da ga ne bom oviral, nisem glasoval proti. Tako, da ne širiti krive izjave, pa malo bodi pozoren kaj kako glasujem. Sem pa povedal samo argumente zakaj mislim, da ni prav, da se to ustanovi.</p>
               <p>Bistvo – magnetogram iz junija meseca. Kolega Robert Pavšič, citiram, kolegica Brinovšek, dobro poslušaj: »Ministrstvo za zdravje«, oziroma se opravičujem, »Jaz mislim, da bi bilo bolj smiselno in tako bom tudi sam naredil, zavrniti oboje in si vzeti kakšen mesec časa. Tukaj je ogromno ljudi, ki to poznajo do potankosti. Naložiti pa je treba Ministrstvu za zdravje, da se dejansko vprašanje reši res celostno ampak v zelo kratkem času. Ker vidimo, da ko smo dregnili v to zadevo, se je zakadilo naenkrat. Tu se strinjam s kolegom Janijem – če se tako hitro zakadi in se dobi argumente iz ene in druge strani, potem je tudi ogenj zelo močen ali pa tli oziroma je zelo vroče. Tako bom jaz zavrnil Janijev predlog in predlog Levice, če dobim zagotovilo z ministrstva, da se bo urgentno lotilo tega vprašanja na način, ki nam bo v septembru ali oktobru zagotovil neko rešitev, ki pa bo ta problem tudi ustrezno naslovila«. Citiram razpravo v petih vrsticah kolega Sama Bevka, citiram: »zato predlagam, da tako zapleteno problematiko kot je ta Zakon o lekarniški dejavnosti rešimo z vladno novelo zakona in ne s poslansko. Vlada ima namreč vse resurse. Ustanovi naj delovno skupino, ki mora biti neodvisna in naj pripravi novo rešitev novele Zakona o lekarniški dejavnosti. Tudi v tem aktualnem zakonu je rok 1. 1. 2020 glede uveljavitve prepovedi vertikalnih povezav. Ta datum lahko z enostavnim tehničnim zakonom tudi podaljšamo za pol leta, za eno leto, če bo vlada pač pri sami pripravi novega zakona potrebovala več časa, kajti nista problematična samo ta dva člena, zakon je napaden tudi na ustavnem sodišču z različnih strani« in tako naprej, da ne berem.</p>
               <p>Skratka, vi pa dobro veste, da Državni zbor, še posebej pa ne odbor, ne more zapovedati izvršni veji oblasti kaj naj počne. Lahko samo predlaga, lahko da pobudo, skratka, zakonodajna veja oblasti ne more izrecno nalagati naloge izvršni veji oblasti. Tako, da ne mi govoriti o sklepih, s čem smo mi zavezali ministrstvo, da bo kakšno stvar naredilo, ker tega nismo mogli narediti, ker tega sploh ne. In pa več kot jasno iz same razprave in tudi jasno je kako je tekla debata, v katero smer, da seveda predlogi ne bodo podprti oziroma zakon ne bo podprt, da pa se seveda na ta način omogoči ministrstvu, da, seveda v nekem doglednem času, pripravi spremembe Zakona o lekarniški dejavnosti. Toliko o tem kako in kaj je potekala ta razprava. Toliko iz magnetograma in kaj kdo kaj govori in kaj ne.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala za citat.</p>
               <p>Preden dam besedo naprej kolegici Jelki Godec, državni sekretar že nekaj časa hoče besedo.</p>
               <p>Izvolite, dr. Pliberšek.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Predsedujoči, hvala še enkrat.</p>
               <p>Ne bom, bom rekel, zanikal to, kar smo se pogovarjali junija in julija. V bistvu vse je korektno postavljeno ampak tudi danes ugotavljamo, da prihajajo nova in nova dejstva na plan.</p>
               <p>Nam v bistvu bi, na ministrstvu, ogromno tudi podalo mnenje ustavnega sodišča v okviru zadeve, ki sem jo prejle tudi citiral. Torej še vedno nekako čakamo glede na presojo ustavnosti. Zakaj? Zato, ker tudi če bi delovna skupina novelirala, tudi sami ste ugotovili, da je bil, bom rekel zakon amandmiran skoraj v vseh členih, bi to lahko pomenilo na primer, da noveliramo v napačno smer. Zato nekako pač smatram, da je treba čim več teh informacij tudi zbrati. Govorim, kot sem v začetku tudi povedal, da gre za poseg samo v rok, ki ni konzumiran, torej je načeloma tudi dopusten. Obljubljamo tudi, dalje, da bomo, bom rekel postopali po načelu, da morata biti nosilec lekarniške dejavnosti in tudi izvajalec lekarniške dejavnosti popolnoma neodvisna pri opravljanju svojega dela. Spomnim se tudi, bom rekel na delovno skupino, ki ste je omenili, katero je omenil gospod Bevk in vzeli smo ponovno na znanje, da načeloma bi morali pristopiti k temu.</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Kolegica Jelka, izvoli.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Hvala.</p>
               <p>Zdaj, kolega predsednik, jaz bi samo na vabljene, pa kdo lahko govori ampak si dal možnost govoriti in je okej, upam, da bo tudi v nadaljevanju takšna praksa ampak v 51. členu poslovnika v 2. točki piše, da lahko, seveda lahko predstavniki zainteresirane javnosti so vabljeni in govorijo na seji ampak v primeru, ki je bilo dana beseda, ni bil povabljen kot, a veš? Je bil brez povabila in je govoril kljub temu ampak, glej, to samo pripomba. glej, to samo pripomba glede na poslovnik-</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Res je, res je, drži. Jani, niste formalno povabili župana Maribora. Pa ne zaradi tega, ker sem jaz iz Maribora. Začutil sem, da je vsebinsko primerno, da dobi besedo. Dobil bi besedo navsezadnje tudi župan Janković, ne glede na to, kar si jaz mislim o njem, če bi bil danes tukaj prisoten.</p>
               <p>Izvoli, nadaljuj.</p>
               <p>Ni pa bil formalno vabljen. To je pač napaka predlagatelja, če so ga hoteli formalno vabiti. To je dejstvo.</p>
               <p>Izvoli.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Ne, samo zato, da ne bo pol, potem pa, veš, potem pa, ko drugič povabimo kateri, potem pa, itak. No, ampak pustimo zdaj to.</p>
               <p>Zdaj, če bi vsi, bom rekla zavezujočo, kar govorimo poslanci, vse kar rečemo ministrstvu, kar jim priporočamo v svojih izjavah oziroma ko debatiramo, ko je diskusija in tako naprej, če bi vsi pozivi nas, poslancev, brez sklepov, veljali kot zavezujoči za ministrstvo, potem, glejte, lahko gremo magnetograme brati kaj vse nismo predlagali poslanci kar tako, mimo sklepov. Jaz tudi lahko rečem: državni sekretar, 20. april 2020 bomo imeli Zakon o dolgotrajni oskrbi, mi pokimate. Glejte, zagotovil mi je. To je poziv matičnega odbora. In to, a veš, kolega Jani, jaz ne oporekam tvojemu nenehnemu pač zavzemanju za to, tudi danes. Ostajaš na svojem stališču in to je to. In spoštujem to. Ampak reči, da je to, kar je kolega Pavšič in kolega Bevk, kar sta dejala, zavezujoče za ministrstvo, je pa malo hecno, no. Ker niti sklepov odborov ministrstvo ne spoštuje. Da ne govorim o otroški kardiologiji, ko še vedno čakamo poročilo. Še vedno čakamo poročilo, državni sekretar. Sem vam poslala vprašanje, pa še kar delate, ne? Torej, niti sklepov na upoštevajo, a zdaj bodo pa upoštevali, ker pač koalicijski poslanci rečete »ustanovite delovno skupino«, pa to je to in to je zavezujoče? Ni res, ne, ni res. In, a veš, to ne zdrži v tem kontekstu, da se to potem lahko reče, da je to poziv matičnega telesa.</p>
               <p>Torej, jaz sem imela sicer vprašanje, ne, ministrstva. Kaj, boga, čakate? Kaj, boga, čakate? Ma, čakate pri vsaki zadevi. Ne vem, enkrat ustavno sodišče, enkrat delovno skupino, enkrat nekaj. Tu vam Jani razlaga, da že ne vem kako dolgo s tem dela, jaz verjamem, da vam tudi že na ministrstvu teži. Kaj, boga, čakate? Potem boste pa dobili odločbo ustavnega sodišča, potem bo trajalo 4 mesece, da boste naredili delovno skupino, potem bo trajalo eno leto, da boste naredili novelo zakona, potem bo pa vlada padla. Potem bo pa spet Jani prišel s tem predlogom in dokazoval nekaj, kar pač, ne. Če bo prišel.</p>
               <p>Ampak, glejte, stališče, meni je zanimivo pač to, da stališča poslanskih skupin se spremenijo v treh mesecih iz enega stališča na drugo stališče. Pravim še enkrat, to ne zadeva kolega Janija, ker on vztraja na istem stališču. Ampak nekateri pa menjate. In mene zanima zakaj menjate. Kdo vas je klical? Od Farmadenta dalje naprej, ali kaj? Danes je bilo nemogoče, zdaj bom pa javno povedala, nemogoče klicanje non-stop mene: kakšno je vaše stališče glede lekarniške dejavnosti, a veš, ker to, pa takle, pa takle, pa takle, pa oni, pa to, pa takle mislijo, Farmadent pa to takle misli. Zato mene zanima koliko so vas klicali. Kdo vas je klical? To je vprašanje danes.</p>
               <p>In predvsem pa vprašanje ministrstvu kdaj, tako kot kolega pravi, da je bilo že pozvano naj se zakon spremeni, naj se delovna skupina ustanovi, kdaj glede na to šlamastiko, ki je bila sprejeta v prejšnjem mandatu – Zakon o lekarniški dejavnosti – s toliko amandmaji, da je bilo tule noro, ne, kdaj boste začeli s spremembo - ki ste jo obljubili - Zakona o lekarniški dejavnosti? V naši poslanski skupini ne menjamo mnenja glede tega, ne glede na to kako pač, smo povedali danes, tudi kolegica Brinovšek. Mene zanima predvsem ministrstvo – kakšno je sedaj vaše stališče do tega, kar je povedal predlagatelj? Kdaj bo prišlo, ali bo prišlo do te spremembe v tem členu? In kdaj? In če boste rekli »ja, čakamo ustavno sodišče«, me zanima ali ste na ustavno sodišče kdaj? Ali prioritetno to obravnavajo in kdaj nekako se lahko pričakuje? Ker ta možnost je, to ni pritisk, to je samo vprašanje, če je na dnevnem redu oziroma kdaj se to pričakuje. Torej, jaz bi rada odgovor ministrstva glede nato, da tukaj dostikrat kaj obljubite, dostikrat kaj pokimate: kdaj bo prišlo do spremembe Zakona o lekarniški dejavnosti? To kar ste obljubljali na prejšnji seji kolegi Pavšišču, Bevku, pa verjetno tudi kolegu Janiju, jaz nisem, ne. Kdaj boste to naredili? Predvsem vprašanje ministrstvu.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Predlagatelj.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Kolegica Jelka, ja, mogoče smo se malo narobe razumeli.</p>
               <p>Jaz sem zelo jasno povedal, da Državni zbor ne more zavezovati izvršne veje oblasti. In jaz sem tole citiral z magnetograma in govoril o tem pravzaprav, da je bil poziv narejen predvsem in zgolj zaradi izvajanja kolegice Brinovškove, ki je govorila, da ni bilo nobenega sklepa sprejetega, ne? To je bil povod. Drugače pa mi tega pravzaprav ne potrebujemo, ne, saj v končni fazi je bila ta razprava večkrat opravljena in nenazadnje smo danes zopet slišali državnega sekretarja, da je zelo jasno povedal, da bodo to naredili, ne? Saj sem te razumel.</p>
               <p>Toliko, samo v, da ne bo ostalo odprto in nerazumevanje. Skratka, mi tega poziva, mislim, jaz tega poziva sploh nisem pogojeval. Tako, da to za mene ni bilo toliko relevantno.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Še enkrat želi besedo državni sekretar.</p>
               <p>Čisto za intermezzo, v 110. členu ustave piše v eni alineji tudi, da vlada odgovarja Državnemu zboru. Pika.</p>
               <p>Izvolite.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Hvala, predsedujoči, še enkrat, za besedo.</p>
               <p>Kdaj bomo začeli, bom rekel z novelacijo tega zakona? Lahko rečem, da na tem delamo. Kdaj bomo končali nimam mandata oziroma nimam tega roka, to bi moral, bom rekel mi minister potrditi, da govorim o tem.</p>
               <p>Kdo nas je klical? Jaz moram reči zase, zagotovo nihče. Kliče me pa vsak dan moja sopotnica, ki je farmacevtka. Upam, da to nima problemov s tem.</p>
               <p>Tudi hvala lepa za vaš predlog, da vprašamo na ustavno sodišče kdaj približno je predviden rok obravnave tega.</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Želi še kdo razpravljati? Ne.</p>
               <p>Potem bom si na kratko besedo vzel sam.</p>
               <p>Zdaj, nekako ko sem ratal, relativno nepričakovano, poslanec, sem se seveda v relativno hitrem času moral naučiti brati pravno materijo.</p>
               <p>Zdaj, resni pravniki so me podučili, da v približno resnih državah, tam že če se menja četrtina nekih členov, se piše novi zakon, ne pa dela neka žlobundra, ne? Zdaj, če si bom po čem zapomnil mandat tako imenovanega velikega SMC-ja, so to bili blazno slabi zakoni, na način preveč babic, kilavo dete. Pokali so od ustavnopravne vednosti in potem vsakič smo poslušali tukaj gospe iz Zakonodajno-pravne službe že na ravni te osnovne nomotehnike, da je to bilo prepogostokrat neke šlamastika. Žal je ta zakon iz 2015 v izhodišču tudi nek del te zgodbe. Zdaj, mi se pogovarjamo o nekem močno reguliranem trgu, kjer niti nimamo duopola, imamo monopol in pol, to dam nekako Janiju za prav. Ampak potem se bi morali pogovarjati o tem, kako to regulirati, znotraj seveda pravne regule in ustavnosti, kot je to omogočeno. Zdaj, kaj me moti pri tem predlogu je podobno kot tisto, kar smo imeli prejšnji teden <stage>/ nerazumljivo /</stage>, ko Alenka Bratušek pride z nekim poroštvenim zakonom za 777 milijonov in tam nam skoraj pištolo drži na glavi, ne, »morate takoj sprejeti«, kjer meša dve zadevi, ki jih težko mešaš, ne, drugi tir pa tretjo os. Tukaj imamo v osnovi dva subjekta, ki si nista tako podobna. Imamo neke Ljubljanske lekarne, kolikor imam jaz v spominu neko izigravanje zakonodaje, takrat pod nekim gospodom, ki se ga bolj spomnimo po nekih črnih gradnjah v polhograjskih dolomitih, imamo že pravnomočne sodbe, ko te lekarne izrivajo neke druge subjekte z regionalnega trga, tudi ob dobrem sodelovanju SDS-a in gospoda Jankovića, moram odkrito povedati. In imamo neko mariborsko zgodbo, ki je pomenljivo drugačna. In tukaj vidim neko težavo in dejansko nek veliki problem.</p>
               <p>Zdaj, mi se pogovarjamo o nekem močno reguliranem trgu, kjer niti nimamo duopola, imamo monopol in pol, to dam nekako Janiju za prav. Ampak potem se bi morali pogovarjati o tem, kako to regulirati, znotraj seveda pravne regule in ustavnosti, kot je to omogočeno. Zdaj, kaj me moti pri tem predlogu je podobno kot tisto, kar smo imeli prejšnji teden <stage>/ nerazumljivo /</stage>, ko Alenka Bratušek pride z nekim poroštvenim zakonom za 777 milijonov in tam nam skoraj pištolo drži na glavi, ne, »morate takoj sprejeti«, kjer meša dve zadevi, ki jih težko mešaš, ne, drugi tir pa tretjo os. Tukaj imamo v osnovi dva subjekta, ki si nista tako podobna. Imamo neke Ljubljanske lekarne, kolikor imam jaz v spominu neko izigravanje zakonodaje, takrat pod nekim gospodom, ki se ga bolj spomnimo po nekih črnih gradnjah v polhograjskih dolomitih, imamo že pravnomočne sodbe, ko te lekarne izrivajo neke druge subjekte z regionalnega trga, tudi ob dobrem sodelovanju SDS-a in gospoda Jankovića, moram odkrito povedati. In imamo neko mariborsko zgodbo, ki je pomenljivo drugačna. In tukaj vidim neko težavo in dejansko nek veliki problem.</p>
               <p>Druga težava so seveda pritiski. A veste, če si majhen, ne pomeni, da si lahko neumen ali pa neodgovoren. Jaz vedno rečem, da nekako sem fasal, predsedujem najbolj zahtevnemu odboru, ker je okrog 4 milijarde interesov. In za peneze gre, nehajmo se slepiti, ne. Toliko pa vseeno sem lokal patriot, čeprav se v vsem ne strinjam s tukaj prisotnim gospodom županom, pa mogoče bi bilo dobro, da se kdaj srečava okrog upravljanja mest ampak to je neka druga tema.</p>
               <p>Ampak predvsem se mi zdi tukaj problem ta, ki sem ga nekako nakazal. Imamo neki SMC, ki očitno ima težave z zgodovinskim spominom, bi potreboval neki Persen. In imamo, ko se meša nekaj, kar se mi zdi, da bi bilo smiselno, da se ne meša, ker sta neki dve različni zgodbi. In seveda imamo še to problematiko ustavnosti, kjer pa človek, ko hodi mimo bajte, se počasi že sprašuje po kateri strani naj hodim, če se bosta tista dva kampeljca stepla, pa bom kaj v glavo dobil. Pa to ni hec, tukaj se strinjam s profesor Petričem, pa tudi predsednik državi ima tukaj neko veliko vlogo koga kandidirati nekam.</p>
               <p>Zdaj, osebno tudi težko kupim zgodbo, da nekdo slabih 100 dni nazaj ni vedel kakšna je lastniška struktura nekega subjekta. Če ni vedel, potem je to malo neodgovorno, zlasti iz neke stare politike, ker vseeno imajo toliko brade. Ko sem jaz začel predsedovati temu odboru, že prej, je bila neka odločba Evropskega sodišča in seveda sem takoj šel gledat, da za tisto slovensko firmo stoji neka španska firma, ki je globalna firma, ki se ukvarja z plazmami, krvjo in tako naprej. Saj živimo v 21. stoletju, madona, ne? saj ni to čas, ko je, ne vem, kuga potovala desetletja z enega konca do drugega konca.</p>
               <p>To nekako, na kratko.</p>
               <p>Po drugi strani pa seveda tudi, seveda je težko pripravljati neke zakone, kjer moraš vložiti ogromno časa, kar je Levica delala na DDZ-ju, čeprav sem že dolgo vedel, da nas boste povozili, pa bi moje fantje lahko tudi kaj drugega pokrival, pa kaj drugega pripravljali. Ampak, a veste, navsezadnje kljub temu, da ste manjšinska koalicija, imate toliko strokovcev in strokovk, ki bi lahko boljše oddelali domačo nalogo. Res pa je, da stranke koalicije več zaposlujete piarovce kot vsebinske strokovce ampak to je navsezadnje vaša svoboda, lahko to počnete. Tudi od nekih organov, ki morajo skrbeti za konkurenčnost, ko prihajajo, bi človek pričakoval, da imajo neke te zadeve preračunane, če se tako izrazim. Če je pa seveda težava kadrovski primanjkljaj, finančni primanjkljaj, mogoče niti ustrezne softwareske opreme nimate, je pa tudi seveda vaša dolžnost, da nas opozorite na te zadeve. To je zdaj spet nek predlog zakona, ko dejansko težko tehtaš. Imaš dve raznolikosti, imaš premalo vstopnih informacij. Mene so že 35 let nazaj informatiki naučili tisto »garbage in, garbage out«, ne - in zdaj nekako se naj odločamo?</p>
               <p>Toliko, na kratko. Želi še kdo besedo? Ne.</p>
               <p>Ker k predlogu zakona ni bilo vloženih amandmajev, predlagam, da v skladu s 128. členom poslovnika glasujemo o vseh členih skupaj.</p>
               <p>Želi kdo opredelitev glasu? Tudi ne.</p>
               <p>Prehajamo na glasovanje.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(3 člani.)</stage>
               </p>
               <p>Ugotavljam, da je predlog zakona sprejet.</p>
               <p>S tem zaključujem drugo obravnavo predloga zakona na matičnem delovnem telesu.</p>
               <p>Odbor bo pripravil poročilo, v katerem bo Državnemu zboru predlagal, da predlog Zakona o spremembi Zakona o lekarniški dejavnosti sprejme v predloženem besedilu. Prosim, da v skladu z drugim odstavkom 24. člena poslovnika Državnega zbora določimo poročevalca ali poročevalko. Jaz bi predlagal, da je to kolegica Nada Brinovšek, če sta skupaj z Janijem tukaj nekako. Ali se strinjaš s tem? Se. Dobro. Poročevalka je kolegica Nada Brinovšek.</p>
               <p>In sledi še sklep. Na glasovanje dajem še naslednji predlog: »Odbor za zdravstvo predlaga, da se na dnevni red 13. seje Državnega zbora uvrsti naslednja točka dnevnega reda. Predlog Zakona o spremembi Zakona o lekarniški dejavnosti, skrajšani postopek, ki ga je Državnem zboru v obravnavo predložila skupina poslank in poslancev s prvopodpisanim Janijem Möderndorferjem«.</p>
               <p>Glasujemo še enkrat.</p>
               <p>Začenjam glasovanje. Glasujem.</p>
               <p>Kdo je za? <stage type="vote-ayes">(13 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Zaključujem to točko dnevnega reda, se zahvaljujem vsem vabljenim in samopovabljenim, ki ste pri njej sodelovali. Prehajamo na <title>2. TOČKO DNEVNEGA REDA REDNE SEJE ODBORA,</title> to ni redna seja odbora, to je napaka, 19. nujne seje odbora <title>, TO JE PREDLOG ZAKONA O SPREMEMBAH IN DOPOLNITVAH ZAKONA O ZDRAVSTVENI DEJAVNOSTI, skrajšani postopek,</title> ki ga je Državnemu zboru v obravnavo predložila Vlada Republike Slovenije in je objavljen na spletnih straneh</p>
               <p>Prehajamo na <title>2. TOČKO DNEVNEGA REDA REDNE SEJE ODBORA,</title> to ni redna seja odbora, to je napaka, 19. nujne seje odbora <title>, TO JE PREDLOG ZAKONA O SPREMEMBAH IN DOPOLNITVAH ZAKONA O ZDRAVSTVENI DEJAVNOSTI, skrajšani postopek,</title> ki ga je Državnemu zboru v obravnavo predložila Vlada Republike Slovenije in je objavljen na spletnih straneh</p>
               <p>Državnega zbora.</p>
               <p>Adijo.</p>
               <p>Kolegij predsednika Državnega zbora je na 48. seji dne 23. 10. letos odločil, da se predloga zakona obravnava po skrajšanem postopku.</p>
               <p>Kot gradivo, objavljeno na spletni strani Državnega zbora, je na voljo še: mnenje Zakonodajno-pravne službe z dne 29. 10. letos; mnenje Komisije Državnega sveta za socialno varnost, delo, zdravstvo in invalide z dne 4. 11. letos; in mnenje Ministrstva za zdravje z dne 5. 11. 2019.</p>
               <p>K 2. točki so vabljeni: Vlada Republike Slovenije; Ministrstvo za zdravje; Zakonodajno-pravna služba; Državni svet Republike Slovenije; Zavod za zdravstveno zavarovanje Slovenije; Zdravstveni svet Republike Slovenije; Zdravniška zbornica Slovenije; Slovensko zdravniško društvo; Združenje zdravstvenih zavodov. Ter dodatno vabljeni: Zbornica zdravstvene in babiške nege Slovenije; Zveza strokovnih društev medicinskih sester, babic in zdravstvenih tehnikov Slovenije.</p>
               <p>V poslovniškem roku so vloženi amandmaji poslanskih skupin koalicije k 1. in 3. členu.</p>
               <p>Pričenjamo drugo obravnavo predloga zakona, v kateri bomo opravili razpravo in glasovanje o amandmajih in členih predloga zakona.</p>
               <p>Odboru z, že dokaj stalno prakso, predlagam, da se razprava o vseh členih in amandmajih združi v skladu s prvim odstavkom 128. člena poslovnika. Po opravljeni razpravi bi opravili glasovanje o amandmajih, nato pa glasovali o vseh členih skupaj. Ali temu kdo nasprotuje. Ne.</p>
               <p>Torej predajam besedo ponovno državnemu sekretarju, dr. Tomažu Pliberšku.</p>
               <p>Izvolite.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Predsedujoči, hvala.</p>
               <p>Predlog Zakona o spremembah in dopolnitvah Zakona o zdravstveni dejavnosti ZZDI-L, ki ga je pripravilo Ministrstvo za zdravje in se zanj predlaga obravnava po skrajšanem postopku.</p>
               <p>S predlogom Zakona o spremembah in dopolnitvah Zakona o zdravstveni dejavnosti se predlaga uvedba licence za strokovno področje.</p>
               <p>In kot drugo, predlaga podaljšanje roka za pridobitev licence za tehnike zdravstvene nege iz prvega odstavka 38. člena prehodnih in končnih določb ZZDI-K.</p>
               <p>V okviru prve točke, torej predloga uvedbe licence za strokovno področje, tehnikom zdravstvene nege iz prvega in drugega odstavka 38. člena prehodnih in končnih določb ZZDI-K se ne priznava izobrazbe diplomirane medicinske sestre, temveč zgolj z večletnim delom osvojene poklicne kompetence in aktivnosti na posameznem strokovnem področju. Uvedba licence za strokovno področje omogoča transparentno razmejitev med diplomiranimi medicinskimi sestrami, ki so formalno izobrazbo pridobile skladno z nacionalnimi in mednarodnimi predpisi in tehniki zdravstvene nege, ki bodo na delovna mesta diplomiranih medicinskih sester prerazporejeni na podlagi prvega ali drugega odstavka navedenega člena. Predlog uvedbe licence za strokovno področje je temeljil tudi na namenu zaščite javnega interesa izvajanja kakovostne in varne zdravstvene storitve ter zaščite zaposlenih iz prvega in drugega odstavka navedenega člena.</p>
               <p>V okviru drugega predloga, torej podaljšanja roka, torej zaradi zamika sprejetja dokumenta Poklicne kompetence in aktivnosti izvajalcev v dejavnosti zdravstvene nege se je rok za pridobitev licence iz več kot enoletnega obdobja skrajšal na nekaj mesecev, kar predstavlja za zaposlene, ki licenco morajo pridobiti in za nosilce javnih pooblastil, ki podeli licenco, veliko tveganje nepridobitve licence v kratkem roku. Če v navedenem roku licence ne pridobijo, se z njimi sklene pogodba o zaposlitvi na delovno mesto, za katerega izpolnjujejo pogoje glede izobrazbe. Zakon o spremembah in dopolnitvah Zakona o zdravstveni dejavnosti, ki je bil sprejet v letu 2017, v 38. členu prehodnih in končnih določb omogoča priznavanje z delom pridobljenih kompetenc tehnikom zdravstvene nege, ki so od uveljavitve tega zakona v zadnjih 15 letih najmanj 12 let pretežno, to je več kot 15 odstotkov delovnega časa, izvajali aktivnosti in kompetence diplomirane medicinske sestre. Zaradi zamika pri sprejemu dokumenta Poklicne kompetence in aktivnosti izvajalcev v dejavnosti zdravstvene nege se je rok za pridobitev licence za zaposlene tehnike zdravstvene nege pomembno skrajšal, kar zaradi potrebnih administrativnih postopkov predstavlja tveganje nepridobitve licence. Poleg tega je Ministrstvo za zdravje ob podpori stroke ugotavljalo potrebo po ureditvi licence za strokovno področje, saj zaposleni iz prvega in drugega odstavka 38. člena prehodnih in končnih določb ne postanejo diplomirane medicinske sestre oziroma se jim ne priznava formalna izobrazba.</p>
               <p>Zato je Ministrstvo za zdravje pripravilo predlog Zakona o spremembah in dopolnitvah Zakona o zdravstveni dejavnosti, za katerega se predlaga obravnava po skrajšanem postopku. Predlog je bil medresorsko usklajen z Ministrstvom za delo, družino, socialne zadeve in enake možnosti, Ministrstvom za javno upravo in Službo Vlade Republike Slovenije za zakonodajo.</p>
               <p>Hvala, predsedujoči.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, dr. Pliberšek.</p>
               <p>Prosim predstavnico Zakonodajno-pravne službe, gospod Heleno Rus, da poda mnenje ZPS.</p>
            </sp>
            <sp who="RusHelena">
               <speaker>HELENA RUS:</speaker>
               <p>Hvala za besedo.</p>
               <p>Naša služba je podala pisno mnenje na predlog zakona. V mnenju smo izpostavili, da naj predlagatelj v izogib morebitnim različnim razlagam pojasni ali so s prvim členom zajete tako osebe, ki bi licenco pridobile v roku dveh let, kot tudi osebe, ki bi jo pridobile v okviru podaljšanega roka ter ali so že bile izdane licence na podlagi prehodnega režima. Opozorili smo tudi, da je potrebno predlog zakona pravočasno sprejeti in predvsem uveljaviti, saj se lahko prehodne določbe spreminjajo le dokler niso konzumirane.</p>
               <p>Glede naših pripomb je Ministrstvo za zdravje podalo pisna pojasnila oziroma sta vložena amandmaja koalicijskih poslanskih skupin.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospa Rus.</p>
               <p>Prosim predstavnika Komisije Državnega sveta, gospoda mag. Petra Požuna, da poda mnenje Državnega sveta.</p>
            </sp>
            <sp who="PožunPeter">
               <speaker>MAG. PETER POŽUN:</speaker>
               <p>Hvala za besedo, gospod predsednik. Spoštovane poslanke, poslanci.</p>
               <p>Preden podam mnenje, bi kljub vsemu želel povedati, da ja, Državni svet sestavljajo interesna področja. Tako piše tudi v ustavi Republike Slovenije in tega seveda ne gre zanikati. Smo pa o tem vprašanju interesa in konflikta interesov in podobnih stvari opravili razprave, večkrat z Komisijo za preprečevanje korupcije kot tudi z visokimi predstavniki GREC-a, ki so bili v Sloveniji in smo na podlagi tega sprejeli tudi kodeks. In predlagamo vsem državnim organom, da kaj takega seveda tudi opravijo znotraj tega.</p>
               <p>Kar se pa tiče predloga zakona, smo ga na komisiji obravnavali in ga seveda tudi podprli. Bi pa želel ob tem povedati samo nekaj, ker je bilo kar nekaj razprav, da smo, prejšnji teden sem povabil v Državni svet na zaprosilo direktorjev velikih bolnišnic vse predstavnike s tega področja. Pa ne zaradi tega člena tega zakona ampak zato, ker se je, smo se v Sloveniji znašli na izjemno težki situaciji pomanjkanja medicinskih sester, babic in zdravstvenih tehnikov in bolničarjev. Zato so zaprti posamezni oddelki, ne izvajajo se določene dejavnosti, ne, povečujejo se tudi zaradi tega čakalne dobe. V vsem tem času, ko smo na veliko slišali o pomanjkanju zdravnikov, se zaradi vseh ukrepov ni povečalo popolnoma nič število zdravnikov. Vsi ti ukrepi v tem času so služili samo k dvigu plač, zato nimamo nobenega zdravnika več. Popolnoma se je pa zanemarilo, da v zdravstvenem sistemu izgubljamo vse ostale kadre in smo zato seveda to priložnost izkoristili, da se začnemo ukvarjati tudi s tem problemom. Uvažanje medicinskih sester iz Filipinov, oprostite, za Slovenijo ni opcija.</p>
               <p>Še enkrat pa, da smo na komisiji predlog zakona podprli.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Ali želi besedo še kdo od vabljenih.</p>
               <p>Izvolite, gospa Ažman, prosim.</p>
            </sp>
            <sp who="AžmanMonika">
               <speaker>MONIKA AŽMAN:</speaker>
               <p>Hvala lepa za besedo, gospod predsedujoči. Monika Ažman, Zbornica zveze regulatornega organa za področje zdravstvene in babiške nege.</p>
               <p>Jaz bi podprla vse, kar je omenil gospod državni sekretar. In povedala še enkrat, da v dosedanjem postopku ni bila izdana še prav nobena licenca za omenjeno področje, ne za tiste iz dvoletnega oziroma troletnega obdobja, preprosto zato, ker je to vezano tudi na podzakonski akt pravilnika, ki ga je zbornica zveze že pripravila in oddala na ministrstvo in pričakujemo sprejem pravilnika, ki bo opredeljeval to licenco v najkrajšem možnem času. Želimo si pa, ja, podaljšanje tega roka za eno leto, zato da bo regulator dejansko lahko izvedel vse postopke pravočasno in korektno v skladu z ZUP-om.</p>
               <p>In seveda, ja, opozarjam – naredimo to za slovenske medicinske sestre, za tehnike zdravstvene nege, vse s srednješolsko izobrazbo, zato ker enostavno brez njih, njihovega znanja, dela, pa sistem res ne more več učinkovati. In to je nekaj, kar dejansko daje večjo varnost in tudi kakovost za slovenske paciente.</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospa Ažman.</p>
               <p>Odpiram razpravo.</p>
               <p>Miha Kordiš, ki nadomešča Željka Ciglerja.</p>
               <p>Izvoli.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
               <p>Jaz imam eno vprašanje, ki je vezano na to licenciranje.</p>
               <p>Razumem, da je iz izvedbenih razlogov potrebno te roke podaljšati, tukaj ne vidim težave. Malo se mi pa zatika pri tem, da bi se vpeljevalo dve kategoriji licenc. Tega dela, ne razumem prav dobro funkcionalne potrebe od zadaj potem. Ker na prvi pogled mi v resnici deluje kot kopičenje določenih papirjev, brez kakršne koli resne potrebe. Tukaj bi mogoče, če lahko malo osvetlite ta del.</p>
               <p>Pa potem kako tudi izgleda ta postopek pridobivanja licence. To kakšna zdravstvena fakulteta izda račun ali kaj? Ali kako?</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>A bi državni? Dajte, odgovorite.</p>
               <p>Prosim.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Če dovolite, jaz bi čisto samo vsebinsko opredelila to zadevo.</p>
               <p>Pravzaprav gre tukaj samo za pridobitev papirja, tako kot ste rekel. Gre za formalno potrditev znanja, ki ga ti tehniki zdravstvene nege dejansko so pridobili s svojim znanjem in veščinami. Ne gre pa za pridobitev s formalno izobrazbo. To gre samo za to prvo skupino, ki se bo upokojila v naslednjih 7 letih in v bistvu, ja, bil je očitek, da uvajamo medicinske sestre dvojnega reda, kar ne morem soglašati s tem. Dejansko bodo vsi, ki bodo pridobili to licenco imeli enake pogoje za vzdrževanje te licence, tako kot diplomirane medicinske sestre.</p>
               <p>Je pa res, da jim ne moremo izdati enake licence, ker ne izpolnjujejo pogojev po direktivi, kar pomeni izobraževanje na prvi, zaključeno redno izobraževanje na prvi bolonjski stopnji z opravljenim 4 tisoč 600 ur izobraževanja, zaključenim z diplomami. Ampak na nek način smo si želeli v slovenski državi vendarle urediti to stanje nekega bridginga, in to je to. In to je samo, zares prošnja, ki smo jo vsi partnerji oziroma dogovor vseh partnerjev, ki smo se za to prizadevali lahko rečem od leta 2012, pa tam do kje 2016. Ne bo pa nobenega drugega postopka, gre samo za Zakon o pravnem postopku.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala za razlago.</p>
               <p>Kolegica Jelka želi besedo.</p>
               <p>Izvoli.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Hvala.</p>
               <p>Zdaj, kakor jaz razumem, gre za reševanje nečesa, kar je bilo s pravilnikom v bistvu nekako, bom rekla ne da je bilo narobe ampak kar se je pojavilo s tem pravilnikom, če jaz prav razumem, torej reševanje srednjih medicinskih sester, ki imajo določena znanja in pač se jim ne priznava ta stopnja zdaj, ne? Gre v bistvu za to, da se priznavajo neformalno pridobljena znanja oziroma te kompentence in je to to.</p>
               <p>Mene zanima v bistvu, sicer ni tu zdaj ministra za šolstvo, kdaj se bo pa v bistvu spremenil šolski sistem na tem področju, ki bo končno začel priznavati neformalno pridobljena znanja tudi, ne? Pa tudi del je seveda tudi na samem ministrstvu in tako naprej. Tako, da so licence v bistvu to, kar bi moral šolski sistem nekako že v samem sistemu priznavati – neformalno pridobljena znanja. Isto imamo recimo pri pomoči na domu. Te socialni oskrbovalci, ki se jim pa v nekem drugem delu šolskega sistema pa to priznava.</p>
               <p>Zdaj, mene tudi zanima kako bomo pa izobrazili oziroma kako bodo stvari potekale naprej, ker mi bomo pa potrebovali, bom rekla te negovalne medicinske sestre, bolnišnične medicinske sestre, ki bodo opravljale seveda zdravstveno nego in tako naprej. Ali imamo podatke koliko teh medicinskih sester oziroma koliko tega kadra bomo potrebovali? Potem vprašanje je seveda koliko zdaj, verjetno imate to informacijo, koliko je teh medicinskih sester, ki bodo pridobile licenco zdaj po tem, kar pač ta zakon prinaša. In pa tukaj bi jaz, kolega Kordiš je sicer ostal zadovoljen očitno s to razlago, ampak mene zanima, mogoče sem preslišala na začetku, pa bom še enkrat postavila vprašanje: kdo bo to licenciranje izvajal? Kdo bo to licenciranje plačal? Koliko oziroma kako bo to licenciranje potekalo? Torej, ali bodo te medicinske sestre dobile na podlagi, bom rekla svojega portfolija, dokazil papirnatih, če želite, pa delodajalcev, da imajo te neformalna znanja ali bodo morale opravljati dodatna izobraževanja in tako naprej, ne?</p>
               <p>Torej so ene stvari, ki so odprte, ki so tudi lahko finančne posledice – ali bo morala medicinska sestra to plačati sama ali jo bo temu napotila bolnišnica ali je to zdaj kar že po, bom rekla kar sistem, kjer bomo rekli vse, torej tu so ene stvari, ki so ostale odprte v predlogu. Jaz jih ne vidim, teh odgovorov, zato bi prosila, da se ti odgovori podajo. In torej tudi koliko torej negovalnih oziroma bolnišničnih medicinskih sester bomo potrebovali, kako bo to izobraževanje potekalo oziroma ali se načrtuje sprememba izobraževalnega sistema na tem področju z priznavanjem, pravim še enkrat, neformalno pridobljenih znanj oziroma če imate kakršne koli usmeritve. In jaz se moram tudi strinjati z, pa sem večkrat tudi kritična do tega in sem bila tudi zdaj že kritična glede, pa nimam nič proti, bom rekla pridobivanje kadrov ampak to, kar je rekel danes predstavnik Državnega sveta, ne – hvalisanje ministrstva, da iščejo kader na Filipinih in v Srbiji in ne vem kje vse, domače pa, bom rekla pa zdaj z nekimi omejitvami, takšnimi in drugačnimi, ne, pa na nek način zapostavljamo pa še vedno ne urejamo kot bi bilo potrebno, je pa, bom rekla žalostno, no. Ker pravim, ker takšnega navdušenja jaz že dolgo nisem doživela glede teh kadrov in jaz verjamem, da gospa Ažmanova, da bi lahko tudi vi glede tega kaj povedali, torej kako naše medicinske sestre pa v bistvu te zadeve doživljajo.</p>
               <p>Torej, vprašanje moje je torej: koliko približno bo teh licenc potrebnih? Kdo in kje in kako se bo to izvajalo, financiralo? Koliko negovalnik in bolnišničnega osebja bomo potrebovali, to je za srednješolsko izobrazbo še vedno. Kolikšen je ta primanjkljaj v Sloveniji medicinskih sester, bom rekla, če imate po vseh rangih?</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala Jelka.</p>
               <p>Nam lahko z ministrstva odgovorite na ta vprašanja? Če ne, so relevantna vprašanja in bomo zahtevali pisni odgovor. Če nam pa lahko podate, bi prosil.</p>
               <p>Izvolite. Lahko tudi seveda kolega, če mu prepustite.</p>
               <p>Izvolite, gospod državni sekretar.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Hvala, predsedujoči.</p>
               <p>Nekaj zagotovo lahko odgovorim, nekaj me bo predsednica dopolnila.</p>
               <p>Torej, 38. člen prehodnih in končnih določb ZZDI-K tehnike zdravstvene nege deli v tri kategorije. To so tehniki zdravstvene nege, ki ob izpolnjevanju pogojev prvega odstavka 38. člena prehodnih in končnih določb ZZDI-K v roku dveh let uveljavitve ZZDI-K pridobijo licenco. Drugi – tehniki zdravstvene nege, ki ob izpolnjevanju pogojev drugega odstavka 38. člena prehodnih in končnih določb ZZDI-K opravijo poseben preizkus strokovne usposobljenih in v roku štirih let od sklenitve pogodbe za delovno mesto diplomirane medicinske sestre pridobijo licenco. Tretji – tehniki zdravstvene nege, ki ob izpolnjevanju pogojev tretjega odstavka 38. člena prehodnih in končnih določb ZZDI-K v šestih letih od sklenitve pogodbe o zaposlitvi za delovno mesto diplomirane medicinske sestre zaključijo študijski program in pridobijo strokovni naslov diplomirane medicinske sestre.</p>
               <p>Ministrstvo je v avgustu 2019 izvajalce zdravstvene dejavnosti zaprosilo za posredovanje podatkov glede števila prerazporeditev tehnikov zdravstvene nege na delovna mesta diplomiranih medicinskih sester. Za podatke smo zaprosili 251 izvajalcev zdravstvene dejavnosti. In sicer: 26 izvajalcev dejavnosti bolnišnic, klinik in inštitutov; odzivnost je bila 81 %. 59 zdravstvenih domovov; odzivnost je bila 64 %. 14 izvajalcev zdraviliške dejavnosti; odzivnost je bila 14 %. 152 socialnih zavodov; odzivnost je bila 68 %.</p>
               <p>Poročane prerazporeditve pri izvajalcih zdravstvene dejavnosti, ki so poročali. Na podlagi prvega odstavka 38. člena prehodnih in končnih določb ZZDI-K je 471 tehnikov zdravstvene nege, ki so prerazporejeni na delovna mesta diplomiranih medicinskih sester. Pridobiti morajo licenco. Na podlagi drugega odstavka 38. člena prehodnih in končnih določb ZZDI-K je 529 tehnikov zdravstvene nege. Ti so prerazporejeni na delovna mesta diplomiranih medicinskih sester. Opraviti morajo poseben preizkus znanja in pridobiti licenco. In tretja skupina, ki sem jo prej na vedel. Na podlagi tretjega odstavka 38. člena prehodnih in končnih določb ZZDI-K je 57 tehnikov zdravstvene nege. Ti so prerazporejeni na delovna mesta diplomiranih medicinskih sester. Poleg tega jim je bil delodajalec dolžan ponuditi podpis pogodbe o izobraževanju ob delu na dodiplomski ravni na področju zdravstvene nege.</p>
               <p>Toliko.</p>
               <p>Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Najprej dam besedo kolegici Ivi Dimic. Potem se je še enkrat javil kolega Kordiš.</p>
               <p>Ampak če jaz prav razumem to, kar je rekla gospa Ažman in kar ste povedali vi, pomeni da nam bo zelo kmalu na začetku naslednjega desetletja primanjkovalo čez tisoč tovrstnega kadra, prej bi si upal reči 2 tisoč. In kakor koli obračamo, bo jih treba tudi nekje najti zunaj Slovenije.</p>
               <p>Izvoli, Ivi.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa.</p>
               <p>Hvala za podatke ministrstvu. Ravno iste podatke sem želela, zato ker slab mesec oziroma mesec pa pol nazaj, ko smo v Novi Sloveniji sklicali kako varni smo pacienti ali pa so pacienti v Sloveniji glede dokumenta pri poklicnih kompetencah, smo ravno želeli koliko je teh ljudi, ki bodo po vseh treh kategorijah morali pridobiti, se pravi dodatna izobraževanja.</p>
               <p>Seveda, takrat smo vprašali tudi koliko bo to stalo, kdo bo to plačal, kako se bo to. Tega vprašanja ali pa tega odgovora še nisem dobila, mogoče me boste dopolnili. Seveda, da se vse neha pri denarju, tako pri izobraževanju kot seveda tudi pri nižjih plačah medicinskih sester, ki se mi zdi, da kljub vsem ukrepom in v vsem denarju, ki smo ga v prejšnjem mandatu ali pa v mandatu vlade Mira Cerarja vložili v zdravstvo. Tam je šlo kar krepko nekaj čez 100, 150 milijonov. Seveda smo ves čas govorili, da gre za zdravnike, enostavno smo pa, na žalost, pozabili na medicinske sestre – na tiste mravljice, ki so dejansko ob bolniku 24 ur na dan, ki vsake dve uri obrnejo bolnika, da ne dobi prežalnine, ki dejansko gleda kaj se z njim dogaja. Že takrat sem opozorila, da je poklic medicinske sestre dejansko neka poklicanost, da pa mladi, ki prihajajo na ta trg, tudi diplomirane medicinske sestre ali diplomirane babice, imajo neurejene delovne razmere, to je še drugo področje, kjer 6 tednov delajo brez dneva prostega, brez dneva prostega. Se pravi, 6 tednov delajo, potem dobijo 4 dni prosto in enostavno so tretji dan v stiski, ker vedo, da bodo prišle nazaj na delovno mesto in kjer bodo spet opravljale 6 tednov neprekinjeno svojo delo. Delajo odgovorno. Zato prihaja do izgorevanja. In kar kaže na to, da že danes nam primanjkuje medicinskih sester, diplomiranih ali srednjih. Mislim, da srednjih še bolj. In kaj kaže na to? To, kar sem skos opozarjala, da imamo zaprte oddelke. Zdaj sem jaz videla, na onkološkem je oddelek v stavbi C1 odprt. Ampak ne glede na vse, v prihodnosti nam jih bo primanjkovalo. In jaz računam, da ko se bo pripravljal dokončen dokument za poklicne kompetence, da se bo tudi pogledalo na način kako bomo mi mlade vzpodbudili, da se bodo odločili za ta poklic. Ker odločajo se, srednje šole so polne, je zanimanje za ta poklic ampak ko pride do zaposlitve enostavno, tako kot je gospa Ažmanova povedala v enem intervjuju, se odločajo za isto plačo za manj odgovorne delovna mesta. Ne za poklice, za manj odgovorna delovna mesta. Kar pomeni, da gredo ali v prodajalne ali gredo nekam v druge različne poklice in da se poskušajo prekvalificirati. Meni se zdi, da je to velikanska škoda. Mi imamo, bom rekla mlade, ki so pripravljeni ampak da je potrebno pogledati tudi s tega vidika na pogoje dela in seveda nenazadnje tudi, kot je kolegica Jelka rekla, ja, tudi izobraževanje bo moralo pristopiti zraven Ministrstvo za izobraževanje. Jaz še vedno mislim, da potrebujemo magistre onkologije, magistre kardiologije, medicinske sestre, ki so magistre iz teh posebnih znanj zato, ker enostavno prihajajo vedno novi načini zdravljenja, vedno nova zdravila in se mi zdi, da je potrebno, če želimo imeti neko učinkovito javno dostopno zdravstvo, da je potrebno temu zagotoviti in slediti.</p>
               <p>V nasprotnem primeru si ne znam predstavljati kaj bo to res čez 7 let, kaj bomo imeli čez 7 let. Tako veliko luknjo, da bomo, ne vem, zapirali in bomo potem prišli do tega, da nimamo vsi enake možnosti do zdravstvenih storitev, že zdaj jih nimamo. Periferija oziroma podeželje in bolj oddaljeni kraji imajo že zdaj drugačen dostop do zdravstvenih storitev kakor jih imajo centri ali večja mesta. Se mi zdi, da če bo prihajalo, če ne bo se zdaj začelo urejati te zadeve, da bomo res čez 7 let imeli, ne vem, Ljubljana, Celje pa Maribor, pa vse ostalo pa konec, potem pa kamor boš hitreje prišel. Ne želim si tega.</p>
               <p>Jaz bom predlagani zakon v sklopu tega, da se odpravljajo zadeve in da se bo izboljševalo stanje tudi podprla.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolega Kordiš, izvoli.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Saj bom zelo kratek.</p>
               <p>Morda najprej kot v delu replike na to, kar je kolegica Jelka povedala. Ne, da sem bil zadovoljen z odgovorom ampak tako je izgledalo kot da sem jaz edini, ki ga mogoče kakšna stvar tukaj skrbi, pa da ne strižem z ušesi. Pa se je potem izkazalo, da morda ne. Pa bom povedal čisto direktno kaj je zadaj. Morda čisto skrb za kakšen, saj lahko rečemo tudi mali lobistični poseg, recimo iz strani razpaslih zdravstvenih fakultet, ki želijo tukaj z kopičenjem papirja zaslužiti, no. Recimo to je tisti zadržek, pa skrb, ki nas tukaj zadaj motivira, da sem sploh postavil to neko osnovno vprašanje. Navsezadnje imamo v zraku standarde in normative, imeli smo sklep, da se ta stvar uredi, ne? Zdaj - kaj? Nam je to licenciranje malo nekako bližnjica, obvod flajšter na to? In podobno, ne? Tukaj so ta vprašanja odprta.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Še želja po razpravi?</p>
               <p>Državni svetnik, bom, ja.</p>
               <p>Izvoli Jelka.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Ja, hvala.</p>
               <p>Jaz bi vseeno še prosila odgovore. Zdaj je bilo sicer povedano koliko je bilo teh prerazporejenih po 38. členu prehodnih odločb. Ampak, če lahko vseeno nekdo odgovori, no? Kako bo to licenciranje potekalo? Kdo bo to licenciranje izvajal? Kako bodo napoteni? Kdo bo plačal te zadeve? A piše? Če piše, pa vseeno, lahko, prosim, za javnost poveste na kakšen način te stvari potekajo oziroma si predstavljate, da bodo potekale? Ker tudi to, kar je rekel kolega Kordiš, se meni poraja vprašanje.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ali boste podali odgovor na vprašanje s strani ministrstva ali boste ta ping-pong na gospo Ažman dali?</p>
               <p>Zdaj bi bilo fer vseeno, da dam besedo tudi predstavniku Državnega sveta, če sem dvakrat dal gospe Ažman kot vabljeni. Zdaj, kdo bo nam najprej odgovoril na to, kar nas številne zanima, jaz še nisem prišel do besede, pa me tudi to zanima, zdaj vsi kimamo na tej strani, vsaj celotna opozicija. Zdaj ni več dileme – Levica je opozicija, nismo nadkoalicija Jelka. Smo se že, jaz sem se že pol leta nazaj. Skratka, dobro. Kdo bo?</p>
               <p>Državni svetnik, mag. Požun.</p>
               <p>Izvolite.</p>
            </sp>
            <sp who="PožunPeter">
               <speaker>MAG. PETER POŽUN:</speaker>
               <p>Hvala.</p>
               <p>Bom zdaj povedal tudi kot delodajalec.</p>
               <p>V zadnjih 10 dnevnih sem podpisal 32 odpovedi diplomiranih medicinskih sester, in to iz naših najzahtevnejših enot intenzivne nege in terapije.</p>
               <p>Bi pa rad povedal, kar se tiče prve skupine teh 471, te so dobili en plačni razred zraven. Novo pogodbo in en plačni razred zraven. Teh 529 bomo v šestih letih pač ustrezno usposobili, bmo jih tudi mi podprli z vso našo strokovnim delom, da bodo lahko opravili ta izpit. Ter zadnja skupina, jim bomo pa kot delodajalci pač plačali izobraževanje, omogočili pogodbo o izobraževanju z vsemi temi pravicami, ki grejo. Ampak to bi rekel, vsaj pri nas v Univerzitetnem kliničnem centru na leto šolamo najmanj 30 naših zaposlenih, ki jim omogočamo to šolanje.</p>
               <p>In še enkrat bi povedal – te številke, te odpovedi, ki jih dobivamo na mizo, me, bom rekel nas vse, ki vodimo zdravstvene ustanove, izjemno, izjemno zaskrbljujejo.</p>
               <p>To sem želel pojasniti.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolegica Godec?</p>
               <p>Kolegica Ažman, izvolite, želite še vi? Ja.</p>
            </sp>
            <sp who="AžmanMonika">
               <speaker>MONIKA AŽMAN:</speaker>
               <p>Hvala.</p>
               <p>Bom seveda, seveda bom zelo plastično povedala kako bo izgledala izdaja te licence.</p>
               <p>Gre dejansko za administrativni postopek. Z oddajo vloge, tako kot jo mora pač opraviti vsaka diplomirana medicinska sestra, diplomirani zdravstvenik in regulator to izvede proti plačilu upravne takse, ki znaša 28,16 evra. Zdaj, ne me čisto natančno za cente prijeti ampak strošek posameznega izvajalca, izvajalke te tehnice zdravstvene nege, ki bo dobila to licenco, je plačilo upravne takse. Regulatorni organ, pa na podlagi vloge odda. In po pooblastilu Ministrstva za zdravje, je zbornica zveza regulator, ki izdaja te licence. Vloga in soglasje delodajalca, da pristopi tako kot je povedal gospod državni svetnik kot delodajalec, da je delodajalec prepoznal, da lahko ta oseba to licenco prejme, ker je pač to bila prepoznava delodajalca, da izpolnjujejo pogoje, ki so navedeni v 38 členu ZZDI-K.</p>
               <p>Drugi sklop, drugo področje, kjer predvideva preizkus strokovne usposobljenosti v štirih letih, to opredeljuje pravilnik, ki smo ga pripravili. Dogovarjamo se oziroma pogovori z ministrstvom potekajo, da bomo ta preizkus strokovne usposobljenosti izvedli kot regulatorni organ. Pripravili smo nabor vsebin, pripravili smo nabor vprašanj, pripravili bomo vse publikacije, ki bodo spletno dostopne. To je pač naša naloga, ker se čutimo odgovorni do tega, da ljudje varno in kakovostno delajo in nenazadnje imajo potem tudi vso pravno podlago.</p>
               <p>Kakšna bo cena za ta izpit se še nismo dogovorili ampak predvidevam, da bo ta cena izpita znašala toliko, kot znašajo obvezne vsebine – 60 evrov. Ne vem, verjetno bi bilo pošteno, da se to z Ministrstvom za zdravje uskladimo, da se to doda sredstvom za javna pooblastila, vsaj tako bi pričakovali. In tako poteka na neki drugi zbornici, zdravniški, če še hočete, kjer so sredstva visoko bogata v primerjavi z nami.</p>
               <p>In to je to. In sprememb v izobraževanju v smislu, da bi se karkoli zmanjševalo, ni. Mi smo prav ravnatelji se dobili dobrih 14 dni nazaj, kjer še vedno ugotavljamo, tako kot je gospa poslanka povedala, da vpis na te srednje šole je. Še največ zlatih maturantov srednjih strokovnih šol je prav zdravstvenih šol. Še vedno se jih vsako leto vpiše tisoč. Zagotovo smo pripravljeni tudi podati pozitivno mnenje, da se na dveh največjih šolah, kjer so prostori, kjer je ustrezen kader lahko še za razred poveča število. Problem pa je, da se ti mladi ljudje za tako odgovoren poklic potem ne odločijo ampak zapustijo, po pridobitvi srednje strokovne šole zapustijo poklic. In tukaj vidim največjo oviro. Zapustijo ga pa zato, ker je - smo večkrat povedali - odgovornost velika, delovni pogoji, plača premajhna.</p>
               <p>Zdaj blažimo, te, ki so v procesu želimo na ta način v procesu zadržati. Ne vem, če jih bomo uspeli zadržati za en plačni razred, za 4 % na njihovo plačo. Ja, tisti v drugem poglavju, ki bodo iz druge skupine, ki so mlajši, ki bodo delali več kot 7 let, v povprečju nekje 10, 12 let, tisti bi imeli pa potem še pravico morda dvakrat napredovati ali trikrat, no, da jim izboljšamo tudi to. Ja, glejte, za svojo poklicno skupino pač želimo tudi na ta način poskrbeti, da bi jim nekaj dali, no. To je zelo pošteno.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Jelka, izvoli.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Ja, saj, ene stvari so zelo žalostne, ne. Ampak jaz upam , da se tudi na zbornici, na ministrstvu toliko ukvarjate s promocijo tega, da bi ostali mladi kader v tem poklicu. Verjamem, da je težko, kot pravite, delovni pogoji in pa plačilo za to je takšno kot je.</p>
               <p>Mene bolj nekaj drugega skrbi tudi, no – da Ministrstvo za zdravje sprejema zakone oziroma naloge, zakone, no, zakonsko materijo takšno, ko potem preloži odgovornost, bom rekla za plačilo, za izvajanje nekomu v smislu, da jih pusti same, no. Mi bomo zdaj to rešili z licencami - tako kot je rekel kolega, mogoče je to zdaj neko prehodno obdobje glede tega. To bomo mi zdaj z licencami rešili, zdaj pa zbornica ali pa posameznik ali pa delodajalec, tako kot je rekel gospod Požun – zdaj se pa znajdite. Mene to bolj skrbi. Ja, vem, ker očitno je, jaz moram zdaj reči, da ko gledam sekretarja pa vas, se mi zdi, da se sekretar niti ne ve točno kako stvari stojijo.</p>
               <p>Tako, da jaz upam, da ne bo to prepuščeno torej delodajalcu oziroma celo zaposlenemu. In da bo delodajalci tisti, ki bodo tukaj ostali na cedilu in bodo denar praskali z nekih drugih postavk za to, da bodo svojim zaposlenim omogočili torej licenciranje, ostati na delovnem mestu za en plačilni razred višje in tako naprej in bomo poslušali potem čez nekaj časa, da je to kar velik problem. Jaz vam seveda želim vse dobro pri tem, da sproduciramo ta kader v Sloveniji, da ostane, da jim zagotovimo dobre delovne pogoje. Ampak pravim, strah me pa je, glede na ministrstvo, da boste ostali oziroma da bodo ostali kadri na suhem.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ker ni želje po razpravi, bom si na koncu še sam vzel besedo.</p>
               <p>Ja, najprej bom začel pri tem, kjer je končala Jelka. Mene so kot pač socialnega ekologa, s tega sem magistriral, naučili, da brezplačnega kosila ni, ne? Tudi tukaj ga ni. Ta mesec nas čaka proračunska seja o naslednjih dveh proračunih in seveda bi si kot eden od 90 soodločevalcev - vsi smo tukaj enako soodgovorni, da ne bo spet koalicija je, mi nismo, gor dol – želel vedeti dejansko koliko penez to pomeni. A veste, če se mi tukaj deklarativno zavzemamo, upam si reči, za najbolj šibki člen v nekem sistemu, ki je bil do letos skoraj na zakonodajni ravni pozabljen, ki je pogosto pozabljen tudi na ravni načrtovanja kadrov, kaj šele na ravni penez, ne. A veste, saj podobno je tudi v Državnem zboru, tudi tukaj nimamo vsi 3 tisoč evrov plače, čisto preveč ljudi dela tudi za 700, 800 evrov v tej bajti. Da seveda rečemo »ok, bomo imeli bolj skromno predsedovanje EU, ne bo daril kot na finskem, bodo ti penezi šli tam pa tam«. In je amandma in to izglasujemo. Ampak verjetno bo tudi ta koalicija tulila kot nam je SMC-jeva, da opozicija bo zlomila fiskalno pravilo, čeprav bomo samo premikali postavke. Toliko o neki papigasti ponavljanju zgodb.</p>
               <p>Če se vsebinsko lotim zadeve. Tukaj je cel niz reči, ki se jih dotikamo. Eno je preprosto dejstvo, da tudi profesionalna znanja dobimo na različne načine. Nekaj je formalno izobraževanje, nekaj je skozi delo, nekaj je tudi, kot so rekli, enajsta šola pod mostom. Če ima kdo v družini kako mlado zdravnico ali zdravnika, ko fašeš tista neljuba dežurstva, izmene, ki so tudi slabo plačane – tudi zdravniki nam bodo bežali ven, a veste, v farmaciji je lepši denar pa manj je odgovorno delo – je običajno tvoj prvi google običajno neka izkušena medicinska sestra. Zgarana gospa, kjer bi se morali pogovarjati tudi o poklicnih boleznih, ne, ker te tudi na medicinskem faksu premalo naučijo prakse. Ogromno se pogovarjam s temi mladimi.</p>
               <p>Skratka in tudi na kakih drugih področjih, tudi v parlamentu je ogromno ljudi, ki mogoče nimajo magisterjev, nimajo faksev, pa imajo ogromno znanja, ker so že 30 let v tej bajti. Pa bi se tudi na podoben način lahko to pogovarjali. Kot sociolog vem pač, da do nekega določenega zneska je višina plače tisti trigger, tisti odločujoči dejavnik. Mi, se bojim, da jaz tega ne bom doživel, da bomo Slovenija tako bogata družba, bi lahko bila, če bi bila drugačna prerazporeditev pa več pameti v politiki, da bi bili čez 100. Ker potem so neki drugi dejavniki, ne. Zelo preprosto, namesto 136 milijonov kapice, kakor koli, bi pa dali 100 milijonov za reševanje teh zadev – delno v plače, delno v kake druge politike. Stanovanjska politika, ne. Zdaj, to debato, ki se jo gremo okrog Banke Slovenije, noben ne postavi pravih vprašanj – zakaj klinac bi pa ljudje morali najemati stanovanja, za stanovanje kredite, pa za avtomobile? Ja, zato ker je nekdo 30 let pozabil delati politiko javnega potniškega prometa in stanovanjsko politiko. A veste, potem imamo zgodbe, jaz ne bom šel tukaj v patetike, ki so žal resnične, saj ko prvič slišiš misliš, da te nekdo fopa po domače povedano, da gospe ob štirih zjutraj pridejo, da se nekje sparkirajo tam okrog kliničnega centra. Saj tisto imamo tudi z Državnim zborom – nek staff, ki mora naše dolge seje prenašati, hodi ven listke dajati. Mislim, ludnica, z glavo bi se tukaj ob mizo tepel.</p>
               <p>Potem imamo seveda še neko srednjeročno stanje kako bomo te zadeve reševali. Že peto leto tukaj, sicer nisem bil v tem odboru, smo mi ko neka kafana. Mislim, naloga politike je, da zadeve rešujemo, da jih odpravljamo. Navsezadnje ne vem, a bom moral organizirati terensko sejo Odbora za zdravstvo, da bomo šli na par srednjih šol in se bomo s tistimi mladimi ljudmi pogovarjali? Vaš poklic bo zelo zahteven, vete kakšne bodo plače, pod kakimi pogoji bi ostali, ne. Saj so razumni mladi ljudje, veste, bolj smo mi razvajeni v tej bajti kot moji otroci, pa kaki drugi. Se mi zdi, da se bomo morali tudi s tem ukvarjati, če se hočemo neko resno politiko iti. In seveda tudi ne pozabiti na najšibkejšega, a veste, ker vsak sistem je tako močan in navsezadnje so običajno tisti ljudje, ki se ne morejo, bom kar odkrito rekel, ker imam na koncu jezika, afnati, ker na njih sistem dejansko pade.</p>
               <p>Toliko, zelo na kratko.</p>
               <p>Če ni želje po razpravi- je želja po razpravi.</p>
               <p>Izvoli, kolegica Mojca.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS SMC):</speaker>
               <p>Hvala lepa za besedo.</p>
               <p>No, jaz bom povedala, te spremembe zakona bom seveda podprla, ker se strinjam s tem, da se torej podaljša ta enoletni rok za pridobitev licence tem medicinskim tehnikom oziroma zdravstvenim tehnikom.</p>
               <p>To so v glavnem ljudje, kot ste rekli, ki jim nekje do 7 let manjka do upokojitve. In ker je bil ta zakon oziroma ta dokument o kompetencah toliko pozno sprejet, je tudi prav, da se ta rok seveda tudi podaljša.</p>
               <p>Imam pa mogoče samo eno vprašanje, v bistvu. Kako bodo ti ljudje, kako dokazujejo, da so več kot 50 % delovnega časa delali na delovnih mestih diplomiranih medicinskih sester? Ker tu se mi zdi, da so določene težave v praksi, ker nekateri so dajali te pogodbe za polovičen delovni čas za diplomirane, nekateri niso. In kako dejansko bodo to dokazovali? To je ena stvar.</p>
               <p>Druga, ki ste me pa v bistvu malo izzvali, predsednica zbornice, ker ste tudi sami spet napovedali glede tega pomanjkanja kadra, ko vsi vemo. Ste pa v svojem govoru tudi povedali, da bi se tudi strinjali s povečanjem vpisa na dveh največjih šolah. Jaz vam pa moram povedati, da smo se v Ormožu 10 let borili, da bi zdravstveno nego pripeljali v Ormož, ker na našem koncu, torej otroci pri 15 letih se zelo težko odločijo, da gredo, ne vem, v Maribor ali pa drugam. Tudi staršem, ki imajo zelo nizke plače, je težje otroka vpisati nekam daleč. In to smo si zelo prizadevali, tudi imamo ustrezne inštitucije, ki bi nudile prakso. Ampak, kolikor je meni znano, kolikor sem bila tudi članica te delovne skupine, je v bistvu ravno Zbornica zdravstvene in babiške nege to zadevo zavrgla. Vsepovsod drugje so bili pozitivni odzivi. Se pravi, ravno ta zbornica, ki bi pa naj skrbela torej tudi za to, da se povečuje kader na tem področju, ki vemo, da ga primanjkuje, je pa ravno to zavrgla. In upam, da bo posluh tudi v bodoče, ker vse je pripravljeno, pa bomo poskusili še enkrat glede na to, da kadra primanjkuje.</p>
               <p>Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala.</p>
               <p>Ker vidim, da ni želje po razpravi, jo zaključujem.</p>
               <p>In prehajamo na glasovanje, najprej o amandmajih.</p>
               <p>Na glasovanje dajem amandma k 1. členu. Nihče ne želi pojasnjevati svojega glasu.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem še amandma k 3. členu zakona.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(15 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Skratka, opravili smo glasovanje o amandmajih.</p>
               <p>Sedaj še prehajamo na glasovanje o vseh členih zakona skupaj.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(17 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>S tem zaključujem drugo obravnavo predloga zakona na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora.</p>
               <p>Na glasovanje dajem še naslednji predlog, sklep: »Odbor za zdravstvo predlaga, da se na dnevni red 13. redne seje Državnega zbora uvrsti naslednjo točko dnevnega reda: Predlog Zakona o spremembah in dopolnitvah Zakona o zdravstveni dejavnosti po skrajšanem postopku«. Začenjam glasovanje. Glasujemo.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet. Predlagam, da je poročevalec odbora na seji Državnega zbora kolega podpredsednik kolega Lenart. Se strinjamo? Se.</p>
               <p>Zaključujem to točko dnevnega reda.</p>
               <p>Zaključujem 19. nujno sejo Odbora za zdravstvo, se vam vsem zahvaljujem in vam želim miren in zdrav preostanek dneva.</p>
               <p>Hvala.</p>
               <stage type="time">Seja se je končala 6. novembra 2019 ob 17.25.</stage>
            </sp>
         </div>
      </body>
   </text>
</TEI>
