<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZNJF-018-Redna-2021-02-11">
   <teiHeader>
      <fileDesc>
         <titleStmt>
            <title>Komisija za nadzor javnih financ</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-018-Redna-2021-02-11.KZNJF" n="018">
               <name>Redna</name>
               <date when="2021-02-11"/>
            </setting>
         </settingDesc>
         <particDesc>
            <listOrg>
               <org xml:id="KZNJF-018-Redna-2021-02-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-018-Redna-2021-02-11.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA NADZOR JAVNIH FINANC</stage>
            <stage type="session">18. seja</stage>
            <stage type="date">(11. februar 2021)</stage>
            <stage type="chairman">Sejo je vodil Igor Peček, predsednik Komisije za nadzor javnih financ.</stage>
            <stage type="time">Seja se je začela ob 9.02.</stage>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Spoštovane kolegice, spoštovani kolegi, spoštovani vabljeni. Začenjam 18. redno sejo Komisije za nadzor javnih financ.</p>
               <p>Obveščam vas, da sta zadržana in se seje ne moreta udeležiti naslednja člana komisije, in sicer dr. Franc Trček in pa mag. Andrej Rajh. Na seji pa kot nadomestna člana s pooblastili sodelujeta gospod Jože Lenart, ki nadomešča poslanca gospoda Braneta Golubovića iz poslanske skupine Lista Marjana Šarca, in pa mag. Dejan Židan, ki nadomešča poslanko mag. Bojano Muršič iz poslanske skupine SD.</p>
               <p>Prehajamo na določitev dnevnega reda seje. S sklicem seje ste prejeli dnevni red seje komisije, in sicer prva točka je revizijsko poročilo Računskega sodišča, računovodski izkazi in pravilnost poslovanja Zavoda za pokojninsko in invalidsko zavarovanje Slovenije v letu 2018. In pa druga točka, revizijsko poročilo Računskega sodišča Republike Slovenije, računovodski izkazi in pravilnost poslovanja zavoda za zdravstveno zavarovanje Slovenije v letu 2018.</p>
               <p>Vaših predlogov za spremembo dnevnega reda v predvidenem roku nisem prejel, zato je določen takšen dnevni red seje, kot je bil predlagan s sklicem.</p>
               <p>Prehajamo na obravnavo <title>1. TOČKE DNEVNEGA REDA – REVIZIJSKO POROČILO, RAČUNOVODSKI IZKAZI IN PRAVILNOST POSLOVANJA ZAVODA ZA POKOJNINSKO IN INVALIDSKO ZAVAROVANJE SLOVENIJE V LETU 2018.</title>
               </p>
               <p>Revizijsko poročilo z dne 23. 10. 2020 je bilo objavljeno na spletnih straneh Državnega zbora s sklicem seje. Na sejo so k tej točki vabljeni gospod Tomaž Vesel, predsednik Računskega sodišča, gospod Marijan Papež, generalni direktor Zavoda za pokojninsko in invalidsko zavarovanje Slovenije, Računsko sodišče in pa Zavod za pokojninsko in invalidsko zavarovanje Slovenije.</p>
               <p>Predlagam, da razpravo opravimo tako, da bodo najprej predstavniki Računskega sodišča predstavili revizijo, nato pa bodo besedo dobili še predstavniki Zavoda za pokojninsko in invalidsko zavarovanje. Tako besedo dajem predstavnikom Računskega sodišča, da povedo ugotovitve iz revizije.</p>
               <p>Gospa Musar, imate besedo, prosim pa, da se na začetku predstavite s polnim imenom in pa funkcijo. Hvala lepa.</p>
            </sp>
            <sp who="MusarMišeljićNataša">
               <speaker>NATAŠA MUSAR MIŠELJIĆ:</speaker>
               <p>Hvala lepa za besedo. Sem Nataša Musar Mišeljić, vrhovna državna revizorka na Računskem sodišču.</p>
               <p>Torej, Računsko sodišče je po zakonu obvezano vsako leto preveriti računovodske izkaze in poslovanje pokojninske blagajne. In za leto 2018 je o računovodskih izkazih izreklo pozitivno mnenje, o pravilnosti poslovanja pa mnenje s pridržkom. Glavni razlog za pridržek k mnenju so ugotovljene nepravilnosti pri opravljanju temeljne dejavnosti zavoda. To so pač ugotovitve, da zavod v nasprotju z Zakonom o pokojninskem in invalidskem zavarovanju ter Zakonom o matični evidenci zavarovancev in uživalcev pravic iz pokojninskega in invalidskega zavarovanja v matičnih evidencah ni zagotavljal popolnih oziroma pravilnih podatkov, ki vplivajo ali bi lahko vplivali na odmero in izplačilo pokojnin, in so dejansko tudi v 34 primerih vplivali na višino odmerjene in izplačane pokojnine. To je glavni očitek, zaradi katerega se pač izreka pridržek. Poleg tega je pa Računsko sodišče izpostavilo še nekatere ugotovitve v revizijskem poročilu, in sicer v letu 2018 je zavod še izplačal 193 tisoč evrov zvezam in organizacijam upokojencev ter delovnih invalidov za izvajanje rekreativnih športnih in kulturnih dejavnosti, za kar v predpisih ni imel podlage. Dve manjši nepravilnosti smo ugotovili pri izplačilu transferov nepridobitnim organizacijam in ustanovam. Nekaj več kot običajno nepravilnosti smo ugotavljali na področju nabave blaga in storitev. Sicer v povezavi s predpisi o javnem naročanju, kjer bi morda posebej izpostavila pač določanje ocenjene vrednosti, od katere je seveda odvisno, ali se sploh izvede postopek po zakonu in pa kateri postopek po zakonu se izvede, torej na tem področju v letu 2018 nekaj več nepravilnosti kot po navadi. Nekaj nepravilnosti smo izpostavili tudi na področju stroškov dela, zaposlitev javnega uslužbenca, ki ni izpolnjeval zahtevanih pogojev za zasedbo delovnega mesta, sklenitev pogodbe civilnega prava kljub obstoju elementov delovnega razmerja, izplačilo delovne uspešnosti za povečan obseg dela in dodatka za nadure za isto delo, povračilo preveč stroškov prevoza na delo in z dela ter neutemeljeno plačilo računov za preventivno cepljenje. Mogoče še opozorilo na eno razkritje, in sicer, da je zavod v tem letu kot dolžnikov dolžnik ni vložil ugovora na sklep o izvršbi, zaradi česar je bil račun zavoda bremenjen za 15 tisoč evrov, kar pomeni, da je pač zavod namesto dolžnika pravzaprav to plačal, na podlagi naše zahteve zavod sicer je vložil tožbo, vendar tako zavod kot mi pravzaprav čakamo, kako bo odločilo sodišče, ali je v tem primeru sploh možno, da zavod ta denar povrne. Sploh organizaciji na področju izvršb bo Računsko sodišče na podlagi te ugotovitve tudi v prihodnje namenilo posebno pozornost, ker gre za cel sistem in seveda veliko potencialnih dolžnikov, za katere lahko zavod hitro postane pač dolžnikov dolžnik in pač mora na te stvari paziti.</p>
               <p>Zavodu smo podali priporočilo za boljše poslovanje, glede nepravilnosti, ki niso bile odpravljene do konca revizijskega postopka, torej do izdaje revizijskega poročila, smo mu naložili predložitev odzivnega poročila, in sicer v zvezi z obračunavanjem povračil stroškov prevoza na delo in z dela, v zvezi z javnimi naročili in v zvezi s plačili cepljenj za zaposlene. Medtem je rok za predložitev odzivnega poročila tudi že potekel in zavod je v roku seveda to predložil, tako da je zdaj v fazi priprave tudi porevizijsko poročilo.</p>
               <p>Toliko na kratko, če bodo še kakšna vprašanja, pa seveda z veseljem. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Musar.</p>
               <p>Predno nadaljujemo, mi dovolite, da preberem še eno pooblastilo. In sicer poslanec Miha Kordiš nadomešča poslanca Luko Mesca iz poslanske skupine Levica.</p>
               <p>Besedo pa zdaj dajem predstavniku Zavoda za pokojninsko in invalidsko zavarovanje Slovenije, z nami je gospod Marijan Papež, generalni direktor, izvolite, imate besedo.</p>
            </sp>
            <sp who="PapežMarijan">
               <speaker>MARIJAN PAPEŽ:</speaker>
               <p>Hvala za besedo, gospod predsednik. Lep pozdrav vsem prisotnim.</p>
               <p>Ja. Kot je bilo rečeno s strani predstavnice Računskega sodišča, pozitivno mnenje za računovodske izkaze in mnenje s pridržkom za poslovanje. To je dejansko že nekako stalnica. Posebej, kar je bilo izpostavljeno za podatke matične evidence. Stvari se izboljšujejo. Moramo se pa zavedati, da v bistvu zavod izvaja dejavnost, kjer pri upokojevanju uporablja podatke iz leta, se pravi, od leta ’70 naprej za dobo tudi prej, tako da so bile situacije posebej po osamosvojitvi, ko je veliko pravnih subjektov, se pravi, ugasnilo in tudi nismo pridobivali podatkov.</p>
               <p>Na tem področju, pa to vedno poudarjam, tudi s pomočjo Računskega sodišča, smo v zadnjih dobrih desetih letih vzpostavili stanje, da je popolnost matične evidence, ravno sedaj bomo imeli letno poročilo, že na zavidljivem nivoju, 98,9 %. In to gre več 10 milijonov podatkov. Tako da, če bi sedaj rekel, da v naslednjih letih se ne bo nič ugotovilo na tem področju, ne morem tega reči, ker vemo, da to so baze, stare, spreminjali so se predpisi, podatke so dajali, niso dajali, ampak jasno imamo tudi kontrolne mehanizme, tako kontrola pridobljenih podatkov, tako v samem postopku priznavanja pravic in tudi sodelavce, tako direktorje kot vodje, in sodelavce, ki izvajajo te postopke, stalno opozarjamo na te pomanjkljivosti, ki jih je dejansko potrebno odpraviti. Ampak če pogledamo v število, ni zdaj tako velika številka. Mi smo, na leto opravimo preko štiristo tisoč storitev, tako da besede zanemarljiva ne bom uporabil, ker vsaka napačna ni v redu, ampak stanje se je z leti bistveno izboljšalo, in tudi zavod se še trudi, da bi šel proti 100 %, s popolnostjo podatkov.</p>
               <p>Tako da tukaj je področje, kjer sem kot generalni direktor, ko sem prišel za generalnega direktorja, videl, da je to področje najpomembnejše in najbolj šibko v segmentu. Mi smo povečal v teh več kot zadnjih 10 letih področje matične evidence in kadrovsko okrepili, zavod je dal pobudo za spremembo zakonodaje, da smo začeli že 2009 z elektronskim sprejemom podatkov. Od 2018 za 2017, se pravi, po večletnih pobudah zavoda, da dobivamo podatke na podlagi rek<gap reason="inaudible">
                     <desc>(?)</desc>
                  </gap> od Fursa, da je za delavce v delovnem razmerju ni potrebno več dajati. Zavod je tudi že 2009 na lastno pobudo, čeprav je bil bolj obremenjen, postal prekrškovni organ, ravno zaradi tega, ker prej nismo imeli nobene možnosti, tudi če smo opozarjali delodajalce, dajalce podatkov, jih nismo, dejansko nas niso resno jemali. Ni namen prekšrkovnega organa, ki ga tekoče izvajamo, da bi pobirali globe, ampak da pridobimo podatke. In tudi tukaj je bil en instrument.</p>
               <p>In, še enkrat bom poudaril, tudi Računsko sodišče je stalno bedelo nad to dejavnostjo, ker sem že, ko sem bil direktor območne enote, veliko stvari speljal.</p>
               <p>Tako da zdaj ob tem, zato poudarjam, glede na nivo, kakršnega smo tudi dosegli v zadnjih letih in kaj se je na teh dejavnostih tudi naredilo na področju podatkov matične evidence, smo lahko zadovoljni, ampak to ne pomeni, da je zadovoljstvo, da te ustavi, ampak da greš potem tudi s tem, kar si naredil, še naprej, da te stvari še izboljšaš. Se pravi, so bili tektonski premiki v zadnjem desetletju narejeni.</p>
               <p>Dobili smo tudi odzivno poročilo. Se pravi, navedbe, ki jih je Računsko sodišče navedlo, držijo. Mogoče, v zvezi s prevozom, ne, tukaj pa pogreša zavod, pa najbrž tudi druge, se pravi, v javnem sektorju, da imamo zelo različno to stvar urejeno. Če lahko napačno, pa me bojo popravili, če se je ugotovilo na Zavodu za zdravstveno zavarovanje 2014, bi lahko takrat tudi najbrž bile kakšne pobude tudi za javni sektor, pa lahko, da ste jih dali, se opravičujem, da bi se enotno uredilo za cel javni sektor, ne da ima ena institucija tako, ena drugače, se pravi, zavod za zdravstveno je že takrat dobil, mi smo v skladu s kolektivnimi pogodbami še naprej to delali, čeprav smo dali tudi pobude, naj se uredi na nivoju celotne države. Tudi smo pričakovali, posebej zdaj, ko je bilo v času epidemije, ko se je nekaj časa kilometrina obračunavala, da bi prešli na ta sistem in da ne bi potem bilo problema, ali je vlak najcenejši, ali je enotna vozovnica najcenejša. Tako da sedaj je zavod v okviru teh ugotovitev tudi sprejel navodilo in s prvim februarjem gremo na najcenejši prevoz.</p>
               <p>Moram pa reči, da za nove sodelavce, ki smo jih sprejemali, smo pa ta najcenejši prevoz že dejansko upoštevali. Ampak vedno s tistim slabim občutkom, da na nivoju javnega sektorja ni enotno urejeno. Posebno poglavje, kjer pa, jaz mislim, toliko govorimo o promociji zdravja na delovnem mestu, in da se vsak vloženi evro ne vem kolikokrat obrne, se pravi, obrestuje, se nam je, bom rekel, pardon izrazu, ampak mili izraz, smešno zdelo, ko so nam prvič predstavili, da bo to v revizijskem poročilu, kot da zavod v nasprotju z možnostmi izvaja to cepljenje. To cepljenje v zavodu izvajamo že 14 let. Jaz na prvem sestanku, ko je bilo, sem rekel, da bi pričakoval, da bo Računsko sodišče v zvezi s promocijo zdravja na delovnem mestu reklo, ja, zakaj se pa delodajalec ne potrudi, da bi se večje število ljudi cepilo. Toliko govorimo o preventivi, zdaj, 780 evrov za 73 ljudi, ki so se cepili, pa na žalost vsako leto se jih je manj, zdaj če samo dva nista bila zaradi tega v bolniški, smo dobili ta dejansko denar nazaj. Poglejte, 780 evrov. Če bi mi za promocijo zdravja na delovnem mestu na poceni izobraževanje poslali osem ljudi, po sto evrov, nam noben ne bi očital, pa bi bil ta denar. In to sedaj v času, in potem smo bili v precepu, ker bolniške na zavodu so se v zadnjih dveh letih kar povečevale.</p>
               <p>Vemo, da zadnjih parih, pa zdaj smo sploh v drugačni situaciji, evo, smo z maskami, covid je tukaj, smo, je bilo kar precej, januarja, februarja, odsotnih ravno zaradi gripe in tudi kar težke oblike obolenja. In to razkritje, sem bil v precepu, kaj narediti, če, ampak na srečo je potem država sprejela, se pravi z zakonom, da je zastonj cepljenje. In v tisti situaciji, ko veš, da je covid, da je dobro, da se ljudje cepijo, ali kot generalni direktor, ali je boljše, da bi se odločil, tudi če je Računsko sodišče ugotovilo, da ni podlage, čeprav mi menimo, da je, v promociji, se pravi, v tisti izjavi za promocijo zdravja, da se odločimo za cepljenje. Se pravi, je rešila potem to država, da so se in se je več ljudi kot včasih. Jaz mislim, da prevečkrat govorimo, kaj je treba delodajalcu narediti na promociji zdravja, po drugi strani se pa ubadamo s takimi potem očitki. Pa še odzivno poročilo. Ja, sprejeli smo, se pravi, tudi v odzivnem poročilu dali aneks, da, se pravi, s tem izvajalcem, da se teh stvari ne izvaja več. Tako da jasno, priporočila Računskega sodišča resno vzamemo, se pravi, tudi pri javnem naročanju v določenih situacijah so drugačni pogledi, ampak končna je tista, ki velja od Računskega sodišča. Čeprav včasih se zavedamo, da tisto, ko smo speljali, ko potem, če kdo pogleda, je toliko in toliko tisoč ali pa deset tisoč tudi sredstev napačno, v bistvu ni po javnem naročanju. Mogoče če bi se čisto tisto po pogledu Računskega sodišča, da bi v končni fazi več plačali, kot je bilo. Bili so tudi v preteklosti primeri in tudi sedaj je primer, ko se nam bo zgodilo, da bomo mogoče eno stvar, ki nam je zdaj v času epidemije, enotni klicni center, ki je razvit, ko bomo na trgu to raziskovali, se pravi, mogoče dobili cenejšega ponudnika za določeno zadevo, ampak bo moral na novo ves razvoj narediti. Tako da posebej pri cepljenju, pa to bi, tako kot razmišljamo, bi tudi rekel, da je treba tudi kot vodja, se pravi kot generalni direktor, ki vodi, sem zadolžen za racionalno in gospodarno uporabo sredstev. Se spomnim nazaj pred kar veliko leti, je bil očitek, da nismo imeli javnega naročila speljanega za elektriko. Ampak zakaj ga nismo speljali? Ker preko tam smo imeli pogodbe za 10 do 20 % cenejše, in dokler so tiste veljale, smo rekli, ja čakajte, dolžnost je tudi gospodarno ravnanje.</p>
               <p>Pa še odzivno poročilo. Ja, sprejeli smo, se pravi, tudi v odzivnem poročilu dali aneks, da, se pravi, s tem izvajalcem, da se teh stvari ne izvaja več. Tako da jasno, priporočila Računskega sodišča resno vzamemo, se pravi, tudi pri javnem naročanju v določenih situacijah so drugačni pogledi, ampak končna je tista, ki velja od Računskega sodišča. Čeprav včasih se zavedamo, da tisto, ko smo speljali, ko potem, če kdo pogleda, je toliko in toliko tisoč ali pa deset tisoč tudi sredstev napačno, v bistvu ni po javnem naročanju. Mogoče če bi se čisto tisto po pogledu Računskega sodišča, da bi v končni fazi več plačali, kot je bilo. Bili so tudi v preteklosti primeri in tudi sedaj je primer, ko se nam bo zgodilo, da bomo mogoče eno stvar, ki nam je zdaj v času epidemije, enotni klicni center, ki je razvit, ko bomo na trgu to raziskovali, se pravi, mogoče dobili cenejšega ponudnika za določeno zadevo, ampak bo moral na novo ves razvoj narediti. Tako da posebej pri cepljenju, pa to bi, tako kot razmišljamo, bi tudi rekel, da je treba tudi kot vodja, se pravi kot generalni direktor, ki vodi, sem zadolžen za racionalno in gospodarno uporabo sredstev. Se spomnim nazaj pred kar veliko leti, je bil očitek, da nismo imeli javnega naročila speljanega za elektriko. Ampak zakaj ga nismo speljali? Ker preko tam smo imeli pogodbe za 10 do 20 % cenejše, in dokler so tiste veljale, smo rekli, ja čakajte, dolžnost je tudi gospodarno ravnanje.</p>
               <p>Tako da tukaj moram reči, posebej to cepljenje, prevoze sem pa vesel, čakali smo za te prevoze, da nam res Računsko sodišče reče, saj veste, če je kolektivna pogodba, ki drugače določa, je potem na podlagi Računskega sodišča, smo to speljali, in da imamo vsaj zavodu to dejansko enako urejeno. Upajmo pa, da imata tudi oba zavoda enako narejeno. Se pravi, v zvezi s tisto tožbo, kot ste rekli, smo potem vložili, jasno tukaj posebej pri teh preplačilih in vsem, je zavod tudi v zadnjih letih veliko naredil, in tukaj je bila napaka, da se ni to naredilo in je potrebno še bolj opozarjati, še večja pozornost na te stvari, ker gre za sredstva, davkoplačevalska, se pravi iz prispevkov, in moramo dejansko za vsak evro paziti, da se racionalno in učinkovito, gospodarno uporabi.</p>
               <p>V zvezi s 193 tisoč evri, ki jih za, tam piše v nasprotju z zakonom, piše. Tam, v bistvu bi bilo bolj pravilno, da ni bilo v skladu z zakonom. Ker zakon ne nasprotuje direktno, mi smo imeli v statutu to določeno, da se določena sredstva enkrat letno razdelijo za, bomo rekli, invalidske organizacije, pa upokojenske organizacije na nivoju države, in v enem takem razpisu je svet zavoda imel določene pomisleke, ali ta sredstva sploh pripadajo. In smo iz zavoda zaprosili za mnenje Računskega sodišča, ki je potem dejansko ugotovilo, da bi morala biti zakonska podlaga. Žal potem pri ZPIZ-2G, ko je bil tudi pripaden člen, ni šlo to v to, v zakon, da bi se to uredilo, da bi bila to podlaga za izplačilo, se pravi, že takrat, ko smo dobili to mnenje, pa še ni bilo, bomo rekli, uradno, ampak smo že upoštevali, da nismo teh sredstev namenili.</p>
               <p>Morda, ko je bilo tudi omenjeno, da smo narobe razporedili delavca, enega delavca. Veste, to je pa tista zadeva. Nekdo, ki pred 2008 pri prevedbah v nov plačni sistem ni imel ustrezne izobrazbe, je imel kot oprostitev, da je lahko na tistem delu. Ta primer je pa tak. Ta delavec je bil vodja na 71, se pravi, je bilo normalno. Če bi on bil še zdaj vodja, pa do upokojitve vodja, bi še vedno lahko, ne bi bilo nič narobe. Ker smo ga pa, se pravi, novega vodjo dobili, njega pa kot strokovnjaka v IT-ju, kjer imamo največkrat probleme, smo ga pa razporedili na nižje vrednoteno delovno mesto, kot je bilo tisto vodje, ampak tukaj jasno ga ne bi smeli, ker, seveda na tistem bi lahko ostal, na nižje pa nismo smeli. Mogoče, pa ne zdaj, ampak to je pa celi državi, je, mislim, problem v javnem sektorju, posebej za strokovnjake s področja IT-ja, ko vemo, da jih drugje bistveno lažje plačajo, tako <stage>/ nerazumljivo/</stage> kot mi izvajamo izredno pomembno dejavnost, pa še drugi v javnem sektorju, in dejansko težko dobiš dober kader. Takrat v času krize smo dobili, zdaj že odhajajo. Imeli smo pa na razpolago ljudi, ki bi prišli, ampak so imeli srednjo, višjo izobrazbo, in če bi imeli, bomo rekli, za to področje, da bi rekli, ja, ta bo za dva, tri odnesel, da ga strokovnjaka zaposliš in ga ustrezno plačaš, ampak tega mehanizma dejansko v javnem sektorju ni, kar imajo v privatnem, in bi, ne vem, lahko dobili ne vem kakšnega strokovnjaka, da bi bili še bolj učinkoviti.</p>
               <p>Pardon, da ne bom predolg. Mogoče samo to. Lahko imamo nekoga, ki je magister iz računalništva, pa je od njega bistveno manj, kot je pa od tistega, ki bi imel srednjo ali pa višjo izobrazbo in bi ne vem kaj tudi naredil. Tako da na tem kadrovskem področju, posebej na področju IT-ja, mislim da, posebej v času epidemije smo videli, kaj pomeni digitalizacija, in koliko smo še bolj odvisni in je potrebno narediti, ker bolj si razvit, bolj, več kadra, usposobljenega rabiš. Če primerjamo medicina, se pravi, vsak dan se spreminja, IT je vsak dan naprej.</p>
               <p>Hvala lepa, se opravičujem, da sem bil malo daljši.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam, gospod Papež.</p>
               <p>Zdaj pa začenjam razpravo članic in pa članov komisije. Bom kar prebral prve tri. Najprej dobi besedo gospod Robert Polnar, potem mag. Dejan Židan in pa Jože Lenart.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Hvala za besedo, gospod predsednik. Gospe poslanke, gospodje poslanci.</p>
               <p>Če pogledamo samo pozitivno mnenje Računskega sodišča v zvezi z revizijo računovodskih izkazov, potem seveda gre državnim revizorjem verjeti, da so sredstva in obveznosti do njihovih virov pravilno izkazana in da so tudi poslovni izidi pravilno izkazani, zato ne bi veljalo o tem pretirano izgubljati besede.</p>
               <p>Meni se bistveno bolj pomembno kaže spregovoriti par besed o revizijskem poročilu v tistem delu, ki se nanaša na pravilnost poslovanja. Ko Računsko sodišče poroča o svoji reviziji v tem delu z merljivimi in konkretnimi številkami, opredeljuje zgolj sedem entitet. To poudarjam z vidika, da je Računsko sodišče pregledovalo tako plače in druge izdatke za zaposlene kakor transferne prihodke in tudi izdatke za blago in storitve in izdatke za investicije. Teh 7 entitet, ki so taksativno navedene in tudi numerično opredeljene, vsebuje skupaj za 362 tisoč in 760 evrov. Mislim, da je v takih razmerah oziroma v takih okoliščinah potrebno to umestiti v obseg celotnega poslovanja javnega zavoda. V letu 2018 je bil obseg celotnega poslovanja oziroma vemo, da ta zavod ima prihodke in odhodke tako ali tako izravnane, se pravi so bili odhodki na nivoju 5 milijard in 295 milijonov evrov. Teh 362 tisoč in še nekaj evrov odkritih napak, če neposredno tako rečem, s strani Računskega sodišča, predstavlja sedem tisočink enega odstotka celotnih odhodkov, to pomeni, da je z vidika poslovanja oziroma obsega poslovanja, zlasti pa števila poslovnih dogodkov, ki jih zavod opravi v posameznem poslovnem letu, konkretno v letu 2018, to zanemarljiva številka.</p>
               <p>Svoj čas sem podobne zadeve že izpostavljal na komisiji za nadzor javnih financ. Dobil sem odgovor predsednika Računskega sodišča, da pač pravila revizorske stroke zahtevajo, da tudi na podlagi nekaj evrov napačno poknjiženih ali pa napačno obračunanih ne morejo izdati pozitivnega mnenja, ampak morajo dati mnenje s pridržkom. Tu smo danes poslušali smešnice o 788 evrih za preventivno cepljenje, pa recimo 496 evrih preveč vrnjenih stroškov za prevoz na delo in z dela, govorim o letnem obsegu, in vse skupaj seveda, kot sem omenil, sedem tisočink enega odstotka. In meni se v resnici zastavlja vprašanje, glede na to, da mora zdaj zavod tudi na podlagi, da mora pripraviti odzivno poročilo, ali vse skupaj le ni nekoliko nepotrebno birokratiziranje.</p>
               <p>Druga zadeva, ki pa sem jo že pri obravnavi poročila za leto 2017 zaznal, pa je nisem takrat tako natančno ekspliciral, je pa eno čisto konkretno vprašanje, ki ga imam za predstavnico Računskega sodišča in se nanaša na preveritev podatkov v matični evidenci zavarovancev. Teh podatkov je bilo v letu 2018 nekoliko manj kot 721 tisoč in nanašajo se pa predvsem na podatke o obdobjih zavarovanja in na podatke o osnovah za izračun pokojnine, kar pomeni, da so to seveda tisti najbistvenejši podatki, s katerimi zavod operira. V pregledu teh podatkov je bilo ugotovljeno 40 primerov napačnih vnosov, nisem pa zaznal številke oziroma možno tudi, da sem jo spregledal, ampak me pa zanima, če izpostavimo, da je bilo nekoliko manj kot 721 tisoč vnosov v celem letu, koliko od teh vnosov jih je pa Računsko sodišče dejansko pregledalo in na podlagi katere količine pregledanih vnosov je potem ugotovilo, da je prišlo do 40 napačnih vnosov. Videli pa smo sami iz poročila, da ti vnosi gredo tako v pozitivno kot v negativno smer. Ne predstavljajo pa nekih omembe vrednih številk.</p>
               <p>Toliko bi imel, gospod predsednik, hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Nadaljujemo z razpravo, ker pričakujem, da bo še kar nekaj vprašanj, zato bi dal gospe Musar besedo na koncu, pa tako zdaj dajem besedo magistru Dejanu Židanu.</p>
               <p>Izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik, spoštovane poslanke, spoštovani poslanci, spoštovani gostje Državnega zbora, lepo pozdravljeni.</p>
               <p>Moja razprava se nanaša na 49. stran, torej na tabelo 39. Nekaj uvoda. Lani sem prebral članek gospoda Andraža Terška in gospoda Marka Blatnika in sem postal pozoren na poklicne bolezni in poklicne invalidnine. To ni področje, s katerim sem se ukvarjal pred tem, ampak sem postal pozoren in sem začel vladi postavljati vprašanja. In na podlagi vprašanj, kjer je vlada zelo odkrito odgovarjala, je pač ugotovitev, da nam je sistem priznavanja poklicnih bolezni v Sloveniji v 30 letih totalno razpadel. To je prva ugotovitev. Druga ugotovitev je, da vsi to vedo, in da nihče nič ne naredi. Tretja ugotovitev, da pravilnik o poklicnih boleznih, ki ga je gospa Milojka Kolar pripravila, je obtičal v predalu pristojnega ministra, ministra za zdravje. In zakaj to govorim? Morate razumeti, ker je vezano na to tabelo. Potem sem začel postavljati vprašanja.</p>
               <p>Prvo vprašanje je bilo čisto enostavno, jasno, pridobivaš podatke, prosim, javite. Jaz ne morem direktno zavoda vprašati, nimam te pravice, imam pa pravico vprašati vlado, pristojno ministrstvo, ki pa je dolžno pridobiti od vas podatke. In je odgovorilo na način, ki meni je povsem nesprejemljiv. Prosil sem podatke po letih za zadnjih 30 let, koliko je bilo poklicnih invalidskih pokojnin na leto. In kaj je vlada odgovorila? Da nima teh podatkov za prvih 20 let, da ima te podatke za zadnjih samo zadnjih 10 let. In bi želel, da mi razložite, kako to, da tako pomembnega podatka nimate. Pa kaj boste naredili, da ga boste dobili, to je prvo vprašanje.</p>
               <p>Drugo vprašanje, za zadnjih 10 let, ko je odgovorila, sem ugotovil, da je v bistvu razmerje med invalidskimi pokojninami in poklicnimi invalidskimi pokojninami, če primerjamo recimo bolj razvite evropske države, da niti približno ni primerno. Na leto odhaja v invalidsko pokojnino ne vem, tisoč, dva tisoč ljudi, če bi želeli, ne vem, v Avstriji, Nemčiji, bi znotraj tega bilo verjetno kakšnih osemsto poklicnih invalidskih. Je pa zelo pomembno za zaposlence, zato ker so pogoji poklicne invalidnine povsem drugačni. Takoj se prizna odmerni odstotek 63 %, pa ne gre samo, čeprav je to najpomembneje, za status ljudi, gre še za nekaj drugega. Delodajalci niso motivirani. Če ne priznamo poklicnih bolezni, delodajalci niso motivirani in potem ne čudi podatek, ki sem ga nekje prebral, ne vem, če drži, da smo drugi po Evropi po uporabi kemikalij na delovnem mestu. Ne vem, če ta podatek drži, ampak skozi te številke ga pač jaz razumem. Delodajalec mora biti zainteresiran zaradi več razlogov, pa tudi finančnega vzvoda, da naredi maksimalno prijazno delovno okolje, da ne prihaja do poklicnih bolezni.</p>
               <p>Zadnji podatek, ki sem ga od vlade dobil, je grozljiv. Potem sem vprašal, okej, če res nimate nobenih podatkov, mi vsaj to razložite, če je recimo invalidskih pokojnin v Sloveniji po podatkih iz leta 2018<gap reason="inaudible">
                     <desc>(?)</desc>
                  </gap> dobilo 39, na strani 49, 79 tisoč 982, koliko pa je znotraj tega poklicnih invalidskih bolezni. Invalidnin, ne. Pričakoval bi, tako pravi tudi recimo profesorica Metoda Dodič Fikfak, da bi morala biti številka 20 do 25 tisoč znotraj tega. A si lahko zamišljate, kakšna je številka? 191. Ne vem, kaj so, predvidevam pa, da verjetno večinoma azbestoza, ki je povezana s posebnim zakonom. Ne vem. V resnici podatki kažejo, da sistem ne deluje. Zakaj govorim o tem? Zato ker si želim, da v prihodnjih poročilih, ko jih vidimo, je napisano invalidska pokojnina, pod tem podpoglavje poklicna invalidska pokojnina, to bo naš signal, bomo pogledali, ali sistem deluje.</p>
               <p> Drugič. Zakaj zavod kot dober gospodar ni bolj glasno opozoril, imate pa jasno napisane svoje naloge, da je sistem razpadel. In me tudi zanima, koliko predlogov ste dali, da ne bomo kot bantu<gap reason="inaudible">
                     <desc>(?)</desc>
                  </gap> republika. Meni je povsem jasno, ko nas Evropa sprašuje, ali imate urejene poklicne invalidnine, pošljemo tja v bistvu en zakon, kar lepo napisano, pa so verjetno zadovoljni. Če bi pa pogledali stanje, bi videli, da v resnici mi tega ne znamo priznavati. Pa gre za več razlogov. V tem času sem se pustil podučiti. Ne razumem pa, govorim pa seveda proaktivno z željo, da v letošnjem letu to rešimo. Letos nam je uspelo rešiti problem zaposlitvene rehabilitacije soglasno v parlamentu. Uspelo nam bo rešiti tudi v bistvu verjetno minimalno invalidnino, mislim, da bo zakon sprejet soglasno. Upam, da nam bo uspelo rešiti tudi nekaj zapisov v Ustavo. In nujno je, da letos rešimo tudi vse, kar je potrebno, da vzpostavimo sistem priznavanja poklicnih bolezni in s tem poklicne invalidnine. Ker če tega nismo naredili, je to verjetno najhujša stvar, ki se v tem trenutku v Sloveniji dogaja. Imate pa vsi svojo odgovornost v resnici. Zavod ni profitna organizacija, ki bi imela interes, da tega ne bo, ker potem finančni učinek je pozitiven. Saj to ni vaša naloga, kolikor vas razumem, vi niste profitna, vi ste organizacija v imenu Republike Slovenije, ki mora skrbeti za ljudi. Koliko predlogov ste dali, kaj je potrebno urediti? Koliko inšpekcij ste poslali oziroma kakor lahko bi izvajate kontrolo, da bi se poklicne bolezni priznavale? Se ne priznavajo. Veste, kako so ljudje zaradi tega oškodovani. Na leto gre tisoč do dva tisoč ljudi v invalidsko pokojnino, verjetno jih je vsak enih osemsto, ki bi v nekih drugih državah bili označeni kot poklicna bolezen, kar bi v praksi pomenilo, da bi imeli odmero verjetno takoj 63 %, v Sloveniji pa imajo bistveno, bistveno manj, ker nimajo delovne dobe. To tudi vas Računsko<gap reason="inaudible">
                     <desc>(?)</desc>
                  </gap>, vas sprašujem, zakaj niste tega nikjer opozorili. Saj vi ste skrbnik javnega interesa. Ne samo vsakega evra, tudi javnega interesa.</p>
               <p>Se zahvaljujem za minute, ki ste mi jih dali na razpolago. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Nadaljujemo. Besedo dobi gospod Jože Lenart, potem pa gospod mag. Dušan Verbič. Izvolite.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa, predsednik, kolegice in kolegi, spoštovani gostje.</p>
               <p>Ja, seveda, to je pomembna, ena od štirih pomembnih blagajn države in prav je, da tudi v debati kakšno vprašanje postavimo oziroma dodatno pojasnilo iz tega. Kot uvod pa mogoče, ali ima zavod, imate organizirano, da je znotraj vašega zavoda tudi, imate organizirano notranjo revizijo, interno revizijo? Če ne, če ja, ja, boste malo razložili, če pa ne, pa tudi, kdo potem to pokriva, kajti takšne napake, kot tudi pravite, da se pojavljajo, bi jih lahko tudi sproti z interno revizijo odpravili oziroma že v samem poročilu, ko revizija pride, da se razjasni tudi, ker če se zavedate tega, zakaj tudi, kot ste danes razložili, da je praktično z vašo obrazložitvijo to tudi upravičeno.</p>
               <p>Kot drugo zadevo bi pa vprašal, mislim, da sem, spoštovano revizorko, če sem jo prav razumel, odzivno poročilo, ki ga pričakujete <gap n="..."/>
               </p>
               <p>Oglašanje iz dvorane: Je že prišlo./</p>
               <p>Aha, je že prišlo. Aha, to sem potem narobe razumel, ker glede na to, da je 90-dnevni rok, nosi pa datum oktober, tako. To se pravi, to, kar ste danes govorili, je tudi v tem odzivnem poročilu, a ne. Ali je revizorka rekla, da se s tem strinjate ali še, boste še iz tega dodatno želeli? Boste potem, a ne.</p>
               <p>Zdaj, ena takšna vprašanja, v preteklosti vemo, da je na teh področjih, ne samo zavoda za pokojninsko, ampak tudi zdravstveno in tako naprej, bilo veliko, bom rekel, nepobranih oziroma neplačanih obveznosti podjetij, samostojnih podjetnikov, tudi več let se je dogajalo, da določena podjetja niso plačevala prispevkov. Jaz vem, da se je na tem področju veliko, veliko napravilo. Danes je slika popolnoma drugačna, ampak kljub temu sprašujem. Ali oba, in direktorja in revizorko, ali so na tem področju še možnosti, to se pravi, izogibanje plačil, utaje, da so skrita podjetja, je na tem področju se še kaj dela, da se tu odpravi, če so potencialno možnosti, da se recimo kakšna podjetja ne plačujejo svojih obveznosti iz tega naslova?</p>
               <p>Pa mogoče samo še konkretno. Glejte, ena zelo pomembna postavka so seveda kratkoročne terjatve in pa</p>
               <p> seveda na drugi strani bilančno neplačani prihodki, ki se gibljejo tam okrog 540 milijonov. Seveda so znotraj razdeljena, gre tu nekako za mesec pa pol mesečnih obveznosti, če tako bom bolj razumsko ali kako plastično prikažemo. Zdaj, znotraj tega je ta podatek 224 ali 225 milijonov tega, kar pomeni 42 %, je neplačanih prispevkov, ostalo pa <gap n="..."/> to se pravi, neplačanih prispevkov, zapadlih, ne zapadlih, ne, nezapadlih pa 311 milijonov. Zdaj, seveda te številke so dokaj visoke glede na to, da po obračunih za plačilo teh prispevkov so zelo kratki roki. To se pravi, da je kar velik potem ta znesek, tudi tu je moje vprašanje, kaj se na tej podlagi še lahko naredi. Mogoče tudi z vašim informacijskim sistemom, ki ga nadgrajujete, lahko tudi s tem kakšno zadevo dodatno rešujete ali kakšni so to pristopi.</p>
               <p>Zdaj, ena takšna zadeva, ki se giblje okrog milijona, so tudi terjatve za preplačila umrlim upokojencem, ki se pa v glavnini nanašajo na banke, kar je razumljivo. Glejte, sicer milijon pri celi zadevi verjetno ni kaj dosti, ampak milijon je milijon, bolj pa bode v oči, da so tu odzadaj banke. Vemo, da so ti postopki zelo dolgi, ampak čisto mogoče kot opomba, ali tudi delate kaj na tem, da bi se ti roki skrajšali? Jaz mislim, da so kar zelo dolgi roki, da od banke dobite potem ta sredstva nazaj.</p>
               <p>Mogoče še samo, to smo razdelali <gap n="..."/> Ja, pa mogoče ti regresni zahtevki in vložene tožbe iz naslova regresnih zadev, in pa na splošno, kot smo rekli, iz teh zapadlih terjatev je seveda se smiselno potruditi in nadgraditi in še več napraviti, da se pravi čas zadeve potem izterjajo, kajti starejša je terjatev, večja je možnost potem, da so ta sredstva, finančna, izgubljena.</p>
               <p>Toliko z moje strani. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, kolega Lenart.</p>
               <p>Mag. Verbič, izvolite, imate besedo.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa za besedo, predsednik. Lep pozdrav vabljenim in seveda tudi članom, članicam pač naše komisije.</p>
               <p>Zdaj, kar se tiče tega poročila, kot je bilo že rečeno, samo nekaj besed. Vezano na prvo področje, računovodski izkazi, tukaj pač se nesporno ugotavlja in je lepo zapisano, da je v vseh pogledih bilo resnično in pošteno prikazovanje stanja sredstev, obveznosti, virov, sredstev zavoda, kar je zelo pohvalno.</p>
               <p>Kar se tiče pa drugega področja mnenja o pravilnosti poslovanja, pa sem na stališču, glede na ugotovitve, ki izhajajo iz zapisanega, vezano na to poslovanje, da je direktor zavoda v svoji predstavitvi argumentirano obrazložil glede nastanka teh razlogov, in če v tem delu nekako lahko zaključim, izhajam tudi iz zapisanega stališča Računskega sodišča, kar menim, da je sila pomembno, in to je na koncu zapisano, da je Zavod za pokojninsko in invalidsko zavarovanje za leto 2018 v vseh pomembnih pogledih posloval v skladu s predpisi in če iz tega nekako izhajam, ocenjujem, da je vodstvo ta zavod vodilo uspešno in lahko samo želim, da se tovrstno poslovanje tudi nadaljuje. Se pa mislim da vsi zavedamo, da se tudi zavod srečuje z določenimi problemi in težavami, ki jih je direktor zelo jasno tudi izpostavil.</p>
               <p>Bi imel pa vseeno vprašanje za predstavnico Računskega sodišča. In sicer, konkretno vprašanje, koliko časa ali dni, če sem bolj konkreten, je poteklo glede usklajevanja tega osnutka računskega poročila med vrhovnim državnim revizorjem in predsednikom oziroma namestnikoma, če je kateremu bila ta zadeva dodeljena. Zakaj to sprašujem? Predvsem iz razloga, ker pred dokončnim potrdilom osnutka revizijskega poročila se pregleda zlasti z vidika meril smotrnosti, ki jih postavijo revizorju v samem revizijskem pregledu. Kajti ta merila gredo lahko ali v škodo ali pa v korist revidiranca. Pomeni, da se lahko, govorim, se lahko, to tako imenovano interno usklajevanje porabi veliko ali malo časa, predvsem zaradi strokovnih preučitev revizijskih ugotovitev. Mislim, da predstavnica Računskega sodišča, da me je razumela, v katerem kontekstu sem to izpostavil, kajti zadnjič, ko je bila ta tema na nekem drugem odboru, je bilo predstavljeno, da je povprečni čas za to interno usklajevanje 58 dni, kar je popolnoma razumljivo, več ali manj, odvisno od primerov, in s tem v zvezi bi prosil, če lahko dobim pač odgovor.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Zdaj, k razpravi prijavljenih ni več, zato bi dal najprej besedo mogoče vam, gospa Musar. Vprašanj je vseeno bilo več za vas kot za generalnega direktorja zavoda, zato najprej vi, potem pa še gospod Papež.</p>
               <p>Izvolite.</p>
            </sp>
            <sp who="MusarMišeljićNataša">
               <speaker>NATAŠA MUSAR MIŠELJIĆ:</speaker>
               <p>Hvala lepa še enkrat za besedo.</p>
               <p>Če grem kar od začetka. Jaz sem upala, da sem odgovorila že v svoji predstavitvi, na čem sloni pridržek k mnenju. Sloni na ugotovitvah o nepravilnostih pri izvajanju temeljne dejavnosti, se pravi ne na tistih, kakor je rekel gospod, sedmih entitetah, ki so finančno ovrednotene. In res znašajo nekaj več kot 300 tisoč samo. Ampak na tem, da se pač pojavljajo nepravilnosti, napake pri podatkih v matičnih evidencah, ki vplivajo na seveda izplačilo pokojnin.</p>
               <p>Zdaj, gospod je tudi že sam povedal, koliko je teh podatkov. Mogoče dopolnim še s podatkom, da je prejemnikov pokojnin oziroma pač kakšnega drugega prejemka, ki ga izplačuje ZPIZ, okrog 650 tisoč. Da je v enem letu nakazil 9 milijonov. Da je seveda to ogromen bazen, ki ga z nobenim statističnim vzorčenjem pravzaprav ne bi mogli pokriti, zaradi tega, ker je bilo tudi to vprašanje, koliko smo pregledali in kako to mi pregledujemo. Je zadeva naslednja. Lotimo se pregleda analitično. Vse te podatke pregledamo analitično s ciljem, da najdemo v vsem tem ogromnem morju podatkov tiste podatke, ki glede na pričakovane povprečne vrednosti odstopajo. Zaradi tega tudi, ne vem, če vam bo prav veliko povedal podatek. Ja, pregledali smo nekaj čez 130 odmer pokojnin, kjer smo našli oziroma, ne, iz podatkov ven potem do odmere, kjer smo našli pač 40, kot ste rekli, nepravilnosti. To je pač na matični evidenci zavarovancev. To se sliši veliko, samo vedeti morate, da to je ena tretjina, samo vedeti morate, da so že primeri izbrani, bom rekla, skozi to sito, da poberemo tiste, ki so potencialno problematični. Tako da to je nekako odgovor. Ne glede na to, da pobiramo potencialno problematične, še vedno menimo, da glede na vso avtomatizacijo, bi se zadeve nekako morale zmanjševati, pa to bo tudi gospod Papež potrdil, da je, so ugotovitve pravzaprav vsako leto približno enake glede obsega teh nepravilnosti. Tako da menim, da sem na ta del vprašanj odgovorila.</p>
               <p>Glede problema, ki ga je izpostavil gospod Židan, sem si to zapisala kot pobudo. Smo se o tem že pogovarjali na Računskem sodišču, se zavedamo, da je ta sistem zrel za kakšno oceno, bom tudi razmislila, kako to jim predstaviti in predlagati, da se vključi pač v naš načrt dela. Morda že v kakšno revizijo, ki jo načrtujemo, ali pa, kot bom rekla, samostojno revizijo.</p>
               <p>Kar se tiče nepobranih prispevkov, mogoče tukaj velja opozoriti, da prispevke za ZPIZ pobira Furs. Se pravi je Furs tisti, ki kompletno, da rečem, menedžira vso to dejavnost.</p>
               <p> Tako da tukaj zavod pravzaprav nima veliko možnosti, razen da na Furs pritiska, ampak naše izkušnje, mi smo se nekaj let kar veliko s tem ukvarjali, izkušnje so pokazale, da se Furs pravzaprav prav dosti ne ukvarja, no, morda s tovrstnimi pritiski, bodisi ZPIZ-a bodisi ZZZS-ja. Mi razkrijemo v teh poročilih pač tisto, kar ugotovimo pri reviziji državnega proračuna, ko se pogleda Furs, ko se pogleda tudi te izvenbilančne zadeve na Fursu. Vsako leto razkrijemo podatek pravzaprav iz tistega poročila, koliko je bilo tam ugotovljeno, da je narobe, medtem ko samo vprašanje, ali bi se dalo izterjati več, če ga majčkeno zbanaliziram, bi pa zahtevalo verjetno posebno revizijo, ampak na Furs, ne <gap n="..."/> sem si pa tudi to seveda zapisala.</p>
               <p>Zdaj pa še zadnje vprašanje. Jaz moram priznati, da se ga, nimam na pamet, ne vem podatka, koliko časa je v tem primeru trajalo usklajevanje med menoj in drugo namestnico predsednika, ki je bila pristojna za revizijo Zavoda za pokojninsko in invalidsko zavarovanje. Lahko ta podatek, če komisija želi, seveda naknadno dostavimo. Bi pa mogoče tukaj vendarle dodala eno stvar, da to usklajevanje poteka že od začetka revizije. Morate se zavedati, da namestnika predsednika, ki sta za to za eno ali pa <gap n="..."/> Mislim, eden ali drugi, ki je pristojen za posamezno revizijo, prebere tudi podrobni načrt revizije, kjer so že vse, bom rekla, začrtane vse temeljne poti, kako bo revizija potekala. V tem primeru mogoče to ni tako, ker so redne letne revizije in so vsako leto približno enako potekajo, pa tudi niso revizije smotrnosti, ampak revizije pravilnosti, kjer se vseeno te, bom rekla, sodila bolj otipljiva, jasno, to so predpisi in zakoni, ki jih je treba spoštovati tudi, žal, kadar, kar je prej mogoče gospod Papež izpostavil, v kakšnem primeru ne pripeljejo do optimalne rešitve. To je razlog za razmislek o spremembi zakona, ne za to, da recimo Računsko sodišče pač ne bi razkrivalo, da nekdo ravna v nasprotju s predpisi.</p>
               <p>Ampak kar sem hotela reči, sodila, a ne, so sicer pri revizijah smotrnosti poslovanja bistveni del načrta vsake revizije. In bistvo pogovora o sodilih, ki bodo uporabljena, je na tej točki opravljeno, ne potem pri usklajevanju glede osnutka poročila.</p>
               <p>Toliko, upam, da sem odgovorila.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Musar. O vašem v bistvu vprašanju bom potem vprašal člane komisije, zdaj pa najprej dajem besedo še gospodu Papežu.</p>
               <p>Izvolite.</p>
            </sp>
            <sp who="PapežMarijan">
               <speaker>MARIJAN PAPEŽ:</speaker>
               <p>Hvala lepa za besedo, gospod predsednik.</p>
               <p>Ja. Zavod se že vrsto let srečuje, se pravi, že desetletja. Zdaj, če bom tako rekel, dolgotrajna oskrba, ki visi že v zraku, poklicne bolezni, seznam poklicnih, pa seznam telesnih okvar. Zavod je dajal večkrat pobude, zdaj nimam datumov, kako, tudi v letnih poročilih večkrat izpostavljal, tudi na odborih državnega, matičnega odbora, tudi v kontaktu z ministrstvom. Zdaj, če bi Računsko sodišče preverjalo te zadeve, ne bi nič ugotovilo, ker zavod izvaja dejavnost priznavanja pravic do invalidskega zavarovanja, se pravi imamo štiri vzroke. Vzrok poškodba na delu, poklicna bolezen in pa potem poškodba izven dela pa bolezen izven dela.</p>
               <p>Če je, se pravi, pravilnik o poklicnih boleznih tako določen, in tam je v bistvu, kaj se določa kot poklicna bolezen. Jaz se z vami strinjam. To so take številke, zanemarljive, in tudi ko ste rekli tisto za nazaj, ne vem, kako bi morali analitično narediti, da bi vi videli, da jih je ene par po posamičnem letu. In kot ste videli, je to zanemarljivo, in to mi v bistvu vsako leto v letnem poročilu ni nobena skrivnost, je napisano, koliko je pa vzrok nastanka poklicna bolezen. Tukaj je ta težava, se pravi, tukaj je na nivoju države med socialnimi partnerji, ker, kot ste rekli, delodajalci niso zainteresirani najbrž, da bi prišlo, da bi dejansko bilo več poklicnih bolezni. To stvar je treba urediti. Ampak zavod nima teh pristojnosti. Zavod opozarja, svet zavoda opozarja, tudi za seznam telesnih okvar, ko imamo še iz bivše skupne države iz leta 1978, 1999 je bil nekaj dopolnjen, evo, je že več kot eno leto, ko je bil že osnutek pripravljen, pa ne ugleda luči sveta.</p>
               <p>Jaz sem v zvezi s seznamom telesnih okvar sem leta 2005, ko sem postal generalni direktor, prvo stvar, ki sem, sem dal imena za delovno skupino, da se uredi seznam telesnih okvar. Še enkrat sem bil na enem odboru okrcan, kaj se spuščam, ker mi smo samo izvajalci, ne pa da očitamo, da nekdo nekaj ni naredil. Tako da že bomo rekli z eno, pod narekovaji, bolečino to spremljamo, da ni dejansko urejeno to področje, da bi dejansko ljudje, ki je res vzrok poklicna bolezen, ko, če primerjamo s tujino, pridobili svoje pravice. Vi ste omenili 63,5, trenutno še ni 63,5, ker je odmera za moškega za 40 let pokojninske dobe, prej je bilo 57,25, in če bo tisti zakon, kot ste prej na kratko omenili, sprejet, skrajšanje obdobja, se pravi, letos je 59,5, bo 2023 potem 63,5, kar je bistvena razlika. Kar je bistvena razlika. Tisti, ki imajo malo dobe. Tako da tukaj očitki za zavod, ko nam včasih celo očitajo, kaj se v bistvu, bomo rekli, izpostavljamo v smislu, ker smo samo izvajalci, ampak tudi svet zavoda je večkrat tudi že opozoril tako za sistem telesnih okvar, ko ni urejen, se pravi, tam pa sploh zdaj niso pravice. Mogoče samo to omenim. Imamo invalidsko pokojnino pa invalidnino za telesno okvaro, ker hitro se to dejansko zameša. In tisti zakon ZPIZ-2I gre v smeri, da bo zagotovljena invalidska pokojnina, številka, kot ste rekli, 79 tisoč, je pa v zvezi z invalidskimi pokojninami.</p>
               <p>Jaz upam, da se bojo te stvari dejansko uredile. Mi bomo ponovno opozarjali. Samo veste, potem ko že tolikokrat opozarjaš, kot da nisi nič naredil. Tako da je te pobude iz teh strani, politike, je dejansko še boljše, da se to naredi, da dejansko, ko ste številko tisto povedali, in tudi ko mi pripravljamo poročila, je smešno. In Računsko sodišče, tukaj, tukaj gre za stroko, in oni, tudi če bodo nadzirali, en bodo mogli reči, zakaj pa temu niste dali. Ker se ve, kakšna mora biti dokumentacija, da se prizna poškodba na delu ali pa poklicna bolezen.</p>
               <p>Tako da, ja, smo bili aktivni v zvezi s temi področji. In to ne rečemo, da spet ne bomo <gap n="..."/> da je potrebno urediti. Veste kaj je včasih problem? Ko vsi imamo občutek, da je potrebno narediti, pa se ne realizira. Pa se ne, kakšne stvari ne realizirajo.</p>
               <p>Gospod poslanec Lenart. Ja, notranjo revizijsko službo imamo, se pravi, deluje. Zdaj, včasih se pohecam, pa ne narobe razumeti, da se je še včasih bolj bojimo, pod narekovaji, kot pa Računskega sodišča. Ja, vse te postopke preverja in tudi znotraj se te pomanjkljivosti vrsto let ugotavljajo. Veste kaj je problem pri izvajanju zakonodaje? Kot tudi poslanci ugotavljate, koliko je teh sprememb zakonodaje. Toliko je, ko naš zaposleni pa mlajši pride, se pravi, ko zaposlimo mlajšega, njemu ni treba samo znati zadnjo zakonodajo, ampak vse prejšnje. In imamo za to kontrolo. Se pravi, mlajši imajo uvajanja, imajo kontrolo, daljšo kontrolo, imamo navodilo o kontroli, kjer specifične zadeve morajo</p>
               <p> obvezno v kontrolo, imamo revizijo, se pravi notranjo revizijsko službo, Računsko sodišče, in to je dejansko dobro, da se odpravi čim več napak. Je pa, včasih rečem, strokovnemu delavcu, pa samo poglejmo ZPIZ-2, koliko je že črk, bomo že do i prišli, pa vse to izvajati, in tisto, da včasih rečem, lažje biti generalni direktor kot pa voditi te postopke teh pravic ter strokovni delavec ne vodi samo postopka ene pravice, ampak <gap n="..."/> tako da, ampak moram reči, na tem veliko delamo in si prizadevamo, da smo dobri in da bomo še boljši.</p>
               <p>V zvezi s Fursom, ki je bil omenjen. Ja, Furs je v zadnjih letih ogromno naredil na področju pobiranja prispevkov. Že več kot desetletje Furs vsako leto v prvi polovici leta na svetu zavoda predstavi, kaj je naredil, koliko je pobranih prispevkov, in vse dodatne aktivnosti. Če bi včasih lahko rekli, da Furs je bil za določene stvari pri prispevkih pasiven, ne moremo reči. Takoj dejansko imajo vzvode, da štartajo. Sprejet je bil ZPIZ-2E, kjer smo morali urediti za tiste, ki jih delodajalci v delovnem razmerju niso odračunali prispevkov, da jim je šla doba, gospod Lenart, to oba dobro veva, ko sva takrat tudi določene stvari izmenjala, da je bila pomembna rešitev. In kaj je bilo takrat pomembno? Da je Furs dobil vlogo prekrškovnega organa tudi v teh zadevah, ki jih prej ni imel. Prihaja do tega, koliko je pa črne ekonomije, se pravi sive ekonomije, tisto pa, glejte, to so pa ocene zelo različne. Ampak glede na te zadeve, ki so, bomo rekli, uradne, Furs zelo dobro izvaja, tako da tudi ko na svetu zavoda predstavi, so tudi, bom rekel, tudi iz moje strani kot s strani predstavnikov sveta zavoda, ki nekateri so že dalj časa notri, vidni napredek in so pohvale, je pa tudi tam kadrovska situacija. Včasih smo rekli, če bi nekoga zaposlil, pa bi zagotovil inšpektor, da poberejo samo toliko več prispevkov, kolikor je njegova plača, bi se že splačalo. Se pravi je tudi tista kadrovska lahko podhranjenost, tako da, neplačani prispevki, se pravi, te terjatve, situacija se izboljšuje, ampak ko smo na podlagi zahteve Računskega sodišča tudi za pretekli mesec v bistvu te, ki še niso prišli v plačilo, prikazovali, je teh 540 milijonov tisti občutek, kot je, velik, ampak kot vidite, je 310 je še tistih nedospelih, 225, bilo je včasih že preko 300. To ne bom zdaj rekel, da se jih je pobralo, ampak dejansko so zastarali. Včasih je bil pa tisti občutek, da je nekdo mislil, ja, ta sredstva, zavod mora samo iz kupa nekaj vzeti. Ne, se pravi, to je dolg iz preteklosti, ki je dejansko tisto, ko je zelo malo možnosti. Jasno zato pa so potrebni ti mehanizmu, da ti terjatev takoj, v bistvu čim prej v bistvu probaš pridobiti. In tukaj, vi ste banke omenili, tukaj je bil pa ogromen napredek narejen z državami predvsem bivše Jugoslavije, ko smo, včasih je bilo potrdilo o živetju potrebno, in je vsak uživalec v tujini moral sporočiti enkrat letno tisto potrdilo. S, tam nekje 70 %, iz države bivše Jugoslavije skoraj z vsemi imamo, da dobimo izmenjavo podatkov tekoče oziroma enkrat mesečno in so odpravljene tudi ta potrdila o živetju, kar je ogromna administrativna, se pravi, odprava administrativnih ovir, in na ta način mi ne dobimo šele čez pol leta, da je nekdo umrl, ampak tekoče, in že ustavimo in te terjatve so se tudi znižale. Pravim, posebno pozornost je tudi, pa najbrž bo tudi v bodoče, kot je bilo že napovedano, zdaj s temi terjatvami, preplačili, ker je bilo pred leti ravno zaradi tega delovna skupina, smo intenzivno pristopili in to tudi izboljšali. Glede na sredstva, s kakšnimi razpolaga zavod, jasno pa vsak milijon šteje. Ampak na tako maso se ne pozna toliko, ampak da me ne boste narobe razumeli, tudi sem prej omenil, gospodarno ravnanje je potrebno z vsakim evrom.</p>
               <p>Aha, regresni zahtevki. Tukaj si je pa zavod dolgo prizadeval, da bi imeli enak način od teh zavarovalnic, kot ima zavod za zdravstveno zavarovanje, se pravi, zavod za pokojninsko ima v bistveno manjšem obsegu kot zavod za zdravstveno zavarovanje, da bi dosegli en pavšal, ker ti postopki se vlečejo. Če tako primerjamo, zavarovalnice, če bodo dobile zahteve, ko imajo iz tujine, bodo takoj izplačali bistveno več, mi se pa dajemo pa po sodiščih, smo imeli tudi eno delovno skupino, naredili tudi metodologijo znotraj zavoda, tako da zdaj je bil vseeno en napredek, ne pa tisti, da bi imeli dejansko ta pavšal. Včasih človek reče, tudi če bi bil pavšal manjši, če bi odšteli sodne stroške pa postopke, pa da takoj denar dobili, bi več, bi bilo bolj učinkovito, kot pa dejansko, ker bomo tudi rekli, postopki stanejo, ker tudi delavca, ki imaš za ta namen, dejansko mu daš plačo.</p>
               <p>Jaz mislim, da sem na večino stvari odgovoril. Pa spet se opravičujem, da sem predolg. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>V redu. Hvala lepa, gospod Papež.</p>
               <p>Preden zaključimo ta prvi del razprave, bi rad člane in članice komisije vprašal, ali podatke oziroma podatek o vprašanju, ki ga je zastavil mag. Verbič, želite, da ga Računsko sodišče dostavi v pisni obliki?</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa, predsednik, za besedo.</p>
               <p>Glejte, jaz sem to zadevo izpostavil predvsem pri tem, da se zavedam, da Računsko sodišče ima tako imenovane redne in izredne revizije. To je prav gotovo postopek, predvidevam, po programu in planu redne revizije. Vseeno pa sem na stališču, da so določene zadeve res resnično pomembne takrat, ko zakon sam ni zelo ekspliciten in v reviziji, ki imajo to možnost subjektivitete in legalitete, da kar se tiče teh meril smotrnosti, in sem samo na načelni ravni postavil vprašanje, ali je možno, da predstavnica Računskega sodišča nekako da informacijo, koliko časa je bilo potrebno v tej konkretni zadevi za to.</p>
               <p>Sam osebno menim, da sem dobil odgovor v tej smeri, da je tisti povprečni čas, kot sem navedel, kar je nekako kar znano, okoli 58 dni plus ali minus nekako nek čas, ki se odvisno od posameznih primerov ali podaljša ali skrajša, ni pa nek bistveni odmik. In zato ne insistiram na tem, da mi predstavnica Računskega sodišča se tudi v tej zadevi nekako še bolj pač poglobi in da ta odgovor, kajti to niso tako enostavne zadeve, da se lahko v nekaj dneh, predvidevam, te stvari usklajujejo, kajti to je nek proces, ki poteka v teh revizijskih postopkih in se tega tudi zavedam. Sem pa nekako okvirno tudi odgovor, zaradi tega ne insistiram na tem.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Zdaj pa pač, če dovolite še meni. Samo, jaz, pa me bo mag. Židan popravil, če sem razumel napačno. Mislim, da mag. Židan nikakor ni svoje pobude in pa vprašanja na zavod zastavil kot očitek, pač pa bolj kot tudi neko spodbudo, da se to področje oziroma to področje uredi in da tudi zavod pri tem lahko to težavo ustrezno naslovi. Toliko, no, sem imel <gap n="..."/> Ja, če <gap n="..."/>
               </p>
            </sp>
            <sp who="PapežMarijan">
               <speaker>MARIJAN PAPEŽ:</speaker>
               <p>Ne, ne, to pa sploh nismo, saj dejansko, ko dobimo take zadeve, se tudi sami zavedamo. In tudi kot sem omenil, bi bilo končno dobro, da se <gap n="..."/> Ker človek ima vseeno občutek, kot da si na takem zavodu, pa se določene stvari v tolikem času ne uredijo, ko bi se že morale.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Ja, hvala lepa. Prav je, da to razjasnimo.</p>
               <p>Mag. Židan, želeli ste besedo, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Ja, pravilno ste, gospod predsednik, ocenili, to ni neposredni očitek na zavod ali na generalnega direktorja, je samo opozorilo, da nam je sistem razpadel, s tem da verjetno nosi vsak svoj del krivde, tudi zavod vodi upravne postopke na tem področju. In ko vprašamo ministrstvo, vidimo, da imajo v predalu pravilnik, potem ko vprašamo, zakaj ne, pa ja kakšna podnormiranost pravnih aktov, ampak v resnici potem ugotovimo tudi problem, da medicina dela je interesno in finančno odvisna od delodajalcev, kar je nemogoče stanje, torej napaka v sistemu, tako da to je v resnici čisto primerno področje, ker gre za javni interes, in sem navdušen nad pobudo gospe predstavnice Računskega sodišča, da pogleda sistem. Jaz vem, da mi v tujino javljamo, da imamo vse urejeno. Če pride kdo in na hitro pogleda zakonodajo, reče, ja, super je, ja ampak v resnici ni super. Tako je vse nastavljeno, da je neizvedljivo, očitno. Ne govorim, da je bil naklep, govorim pa, da pač to moramo ugotoviti pa rešiti. Jaz, ko sem opazoval poslance, ko sem govoril o tem, pa ne govorimo prvič zdaj tukaj. Vsi smo kimali z glavo, torej politična volja na ravni poslancev je tam, kjer smo mi odgovorni. Sem navdušen torej tudi nad voljo Računskega sodišča, da s svojimi očmi, mogoče celo z neko distanco pogleda sistem, da bomo lažje ukrepali, sem navdušen tudi nad tem, da je pripravljen aktivno generalni direktor delati in letos, ko uspešno rešujemo nekatera področja, ki so bila ne dovolj uspešno rešena, področno invalidov, če se to uspemo rešiti, je zakomplicirano stanje, pa potem drugo leto, ko bomo tu, gospod predsednik, sedeli in bomo dobili recimo tudi že k tabeli tudi poklicne invalidske invalidnine, bomo pa rekli, pa smo res nekaj naredili.</p>
               <p>Hvala. Torej pozitivno, bog ne daj kritika.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa vsem.</p>
               <p>Vidim, da interesa za razpravo ni več, zato razpravo zaključujem. Hvala lepa vsem, obema pravzaprav za odgovore in članom in članicam za vprašanja.</p>
               <p>Iz razprave tako prehajamo na <title>2. TOČKO DNEVNEGA REDA – REVIZIJSKO POROČILO RAČUNSKEGA SODIŠČA REPUBLIKE SLOVENIJA, RAČUNOVODSKI IZKAZI IN PRAVILNOST POSLOVANJA ZAVODA ZA ZDRAVSTVENO ZAVAROVANJE SLOVENIJE V LETU 2018.</title>
               </p>
               <p>Revizijsko poročilo z dne 17. 12. je bilo objavljeno na spletnih straneh Državnega zbora s sklicem te seje. Na sejo pa so k tej točki bili vabljeni gospod Tomaž Vesel, predsednik Računskega sodišča, gospod Marjan Sušelj, generalni direktor Zavoda za zdravstveno zavarovanje Slovenije, Računsko sodišče in pa Zavod za zdravstveno zavarovanje Slovenije.</p>
               <p>Razpravo bomo opravili na podoben način kot smo opravili razpravo pri prvi točki. Najprej bodo besedo dobili predstavniki Računskega sodišča, da predstavijo ugotovitve revizije, nato bodo dobili besedo predstavniki Zavoda za zdravstveno zavarovanje, potem pa preidemo na razpravo članic in pa članov komisije.</p>
               <p>Tako zdaj dajem besedo predstavnici Računskega sodišča gospe Musar, izvolite, imate besedo.</p>
            </sp>
            <sp who="MusarMišeljićNataša">
               <speaker>NATAŠA MUSAR MIŠELJIĆ:</speaker>
               <p>Hvala lepa. Torej, še enkrat, Nataša Musar Mišeljić, vrhovna državna revizorka, pristojna sem pač za obe blagajni, tako da tudi to revizijsko poročilo predstavljam jaz.</p>
               <p>O računovodskih izkazih Zavoda za zdravstveno zavarovanje smo izrekli pozitivno mnenje, o pravilnosti poslovanja zavoda v letu 2018 pa mnenje s pridržkom. Tudi tukaj velja seveda v prvi vrsti opozoriti, da je mnenje naslonjeno zlasti na ugotovitve o nepravilnostih pri izplačilih s področja temeljne dejavnosti zavoda, to je pri izplačilih transferjev tako izvajalcem zdravstvene dejavnosti, kar je finančno največji del, kot tudi transferjev posameznikom in gospodinjstvom. Pri izplačilih transferjev izvajalcem zdravstvene dejavnosti smo ugotavljali nepravilnosti pri pogodbenem določanju letnega obsega zdravstvenih storitev, pa tudi pri načinu obračuna nekaterih programov zdravstvenih storitev, torej načinu določanja.</p>
               <p>Potem smo ugotovili, da zavod med letom v nekaterih primerih, ko bi to moral storiti, ko so se pač pogodbe z izvajalci spreminjale, o tem ni sklenil aneksov k pogodbam. Ugotovili smo tudi, da je v končnem letnem obračunu nekaterim izvajalcem priznal prenizko ali previsoko ceno, nekaterim več in nekaterim manj storitev, kot so jih dejansko opravili. Priznal pa je tudi plačilo izvajalcem zdravstvenih storitev za obdobje, za katero ta izvajalec ustreznih dokazil ni predložil.</p>
               <p>Pri pregledu izplačil transferjev posameznikom in gospodinjstvom smo opozorili na to, da zavod izdaja odločbe o priznanju pravice do povračil stroškov specialističnega in bolnišničnega zdravljenja ter nabave medicinskih pripomočkov in zdravil v tujini s precejšnjo zamudo glede na rok, ki je določen v zakonu o splošnem upravnem postopku. Ta rok je en mesec, medtem ko zavod rabi več kot dva meseca za izdajo takšne odločbe. Opozorili smo tudi na to, da zavod povračila stroškov zdravstvenih storitev in medicinskih pripomočkov v nekaterih primerih izplačuje kar na podlagi obvestila in ne odločbe, izdane po ZUP-u. Poleg tega se izplačila vršijo celo pred izdajo tega obvestila, ki nekako nadomešča odločbo, se pravi, preden je o tem sploh dejansko na kakršen koli način odločeno.</p>
               <p>Že tretje leto zapored opozarjamo na to, da bi zavod moral o pravicah zavarovanih oseb do skupinske obnovitvene rehabilitacije odločati v upravnem postopku, medtem ko zavod te odločitve pravzaprav prepušča izvajalcem obnovitvene rehabilitacije. Poleg tega smo v letu 2018 ugotovili, da je v postopku oziroma v razpisu, v katerem te izvajalce izbira, ocenil kot ustrezni dve vlogi, ki nista v celoti izpolnjevali pogojev iz razpisa, in na tej podlagi izplačal skorajda milijon in 200 tisoč evrov tema dvema izvajalcema.</p>
               <p>Potem so še nekatere posamične nepravilnosti, ki ne predstavljajo velikih zneskov, vendarle opozarjamo nanje. Nekaj manj kot 75 tisoč evrov na področju spoštovanja predpisov o javnem naročanju, nepravilnosti smo ugotavljali pri oddaji poslovnih prostorov v najem, in sicer tako nepravilnosti pri sklepanju pogodb kot pri določanju in izplačevanju najemnin po teh pogodbah. Na področju stroškov dela je v letu 2018 še obstajala nepravilnosti pri določanju dodatka za dvojezičnost, ki je bila potem odpravljena. Ugotovili smo, da so nekatere določbe pravilnika o sistemizaciji delovnih mest v zavodu v nasprotju z Zakonom o sistemu plač in Zakonu o splošnem upravnem postopku. Ugotovili smo, da je zavod delovno uspešnost iz naslova povečanega obsega dela izplačeval brez tega, da bi bile sprejete pisne odločitve in da bi bilo odločeno o plačilu, o višini pač plačila delovne uspešnosti v nekaterih primerih, ugotovili smo nepravilnosti pri izplačilu sorazmernega dela regresa za letni dopust in pa nekatere nepravilnosti pri objavah prostih delovnih mest, ko v nekaterih primerih niso bili opredeljeni vsi oziroma pravi pogoji za opravljanje dela na teh delovnih mestih. V enem primeru razpis za delovno mesto tudi ni bil ustrezno javno objavljen, v enem primeru zaposlena kandidatka ni izpolnjevala pogojev za zasedbo razpisanega delovnega mesta.</p>
               <p>Te stvari pač so pomembne, ker se z njimi zagotavlja seveda enakopravna dostopnost do delovnih mest za vse zainteresirane na eni strani, na drugi strani pa seveda pravilna objava in pravilno objavo vseh pogojev zavodu zagotavlja, da pridobi pač ponudbe, vloge širšega kroga kandidatov in tako pač resnično najde najbolj usposobljen kader. Zavodu smo podali priporočila za boljše poslovanje in ga tudi pozvali k predložitvi odzivnega poročila za dve stvari, ki med revizijo nista bili urejeni. To je ta neusklajenost akta o sistemizaciji delovnih mest in pa ureditev najemnega razmerja, zlasti pa plačil najemnine v primeru najemnega razmerja z zdravstvenim domom Maribor. Rok za predložitev odzivnega poročila še ni potekel.</p>
               <p>Morda samo opozorim še na to, da v zvezi s problemi, ki jih ugotavljamo pri obnovitveni rehabilitaciji in zdravstvenem letovanju otrok, je Računsko sodišče že lansko leto podalo na Ustavno sodišče tudi zahtevo za začetek postopka za oceno ustavnosti in zakonitosti treh členov pravil zdravstvenega zavarovanja, v katerih po naši oceni pač je urejeno, je urejena materija, ki nima podlage v zakonu. Ustavno sodišče zadevo sicer obravnava prednostno, nekatere aktivnosti so tudi bile že opravljene, ni pa še o zahtevi odločilo.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Zdaj pa besedo dajem predstavniku Zavoda za zdravstveno zavarovanje Republike Slovenije, gospod Marjan Sušelj, generalni direktor zavoda, imate besedo, izvolite.</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Hvala lepa, gospod predsednik, spoštovani člani komisije, kolegi iz Računskega sodišča.</p>
               <p>Ja, leto 2018 je bilo, bom rekel, še kolikor toliko normalno leto, če ga opazujemo z današnje ali z lanskoletne perspektive. Finančno smo zaključili leto s pozitivnim rezultatom oziroma s presežkom nekaj več kot 30 milijonov.</p>
               <p>V letu 2018 smo imeli na koncu dva milijona 116 tisoč zavarovanih oseb, za katere smo tekom leta izvedli približno tri milijone petsto različnih sprememb v zavarovanju, na katere so tudi potem vplivale prispevki in podobne zadeve. Zaposlenih je bilo 870 ljudi, za kar smo porabili približno 1,5 % zbranih sredstev. Naj še omenim, da smo pač večino denarja namenili za zdravstvene storitve, potem za zdravila, za bolniško odsotnost, za medicinske pripomočke. Zato smo sklenili nekaj več kot dva tisoč pogodb z izvajalci zdravstvenih storitev in z dobavitelji medicinskih pripomočkov.</p>
               <p>No, Računsko sodišče je ugotovilo, da pač so izkazi, finančni izkazi dejansko resnično in pošteno prikazovali sredstva in vse obveznosti zavoda, tako da na to temo verjetno danes nima smisla izgubljati dodatnih besed.</p>
               <p>Glede pridržkov na pravilnost poslovanja moram reči, da nas Računsko sodišče vsako leto, bom rekel, seznani s pomanjkljivostmi, ki so še prisotne v tem kompleksnem in zahtevnem sistemu, in seveda je to podlaga za, bom rekel, dodatne kontrole ali tehnične, računalniške, ali pa seveda tudi za na nek način izpopolnitev postopkov in procesov. Določene napake, ki so bile izpostavljene, predvsem tiste na temeljni proces, torej plačevanje zdravstvenih storitev, mogoče vseeno par komentarjev. Res je, v približno dva tisoč pogodbah z izvajalci smo nekje precenili ali pa podcenili vrednost in obsege zdravstvenih programov, vendar je ta znesek približno 14 tisoč na letnem nivoju, enkrat v plus, enkrat v minus, seveda pri različnih izvajalcih.</p>
               <p>Problematika medicinske rehabilitacije in organizacije tega in odločanje je dejansko že, kot je gospa Miševičeva rekla, prisotna že kar nekaj let. Nekaj let. In tudi v zavodu pozdravljamo, da je bila dana pobuda, ali je to določilo pravil obveznega zdravstvenega zavarovanja še ustrezno današnjemu času. Je pa dejansko praksa, in se izvaja ta dejavnost v zadnjih 20 letih praktično na enak način. Odločanje je prepuščeno organizatorjem in to se pač izvaja po najboljši volji in seveda tudi z naprej predpisanimi kriteriji. Verjetno je pa tukaj res čas, da se ta zadeva na pravno-zakonodajnem nivoju uredi nekoliko drugače. Podobno je tudi tako imenovano zdravstveno letovanje otrok, ko pošljemo približno tri tisoč otrok na običajneje šibkejših socialnih družin za dva, tri tedne na Debeli Rtič ali pa v kakšne druge organizacije. To je dejansko tako pošteno odkrito povedano nekje med zdravstveno in socialno dejavnostjo, ampak zaenkrat je to pravica, ki je zapisana v pravilih. Kakor se bo pač opredelilo Ustavno sodišče, bomo seveda potem ustrezno prilagodili tudi izvedbo in verjetno tudi zakonodajne predpise. Kar se tiče obnovitvene rehabilitacije, je zavod že podal Ministrstvu za zdravje nekajkrat pobudo in konkretne sugestije, kako bi lahko to drugače uredili.</p>
               <p>Ravnanje v nasprotju z javnimi naročili. Očitek je, da smo za 74 tisoč 533 evrov na nek način izvajali javna naročila, ki niso bila 100 % skladno z zakonodajo na področju javnih naročil. Res je, šlo je za, v celoti za 1208 postopkov, kolikor jih je izvedel Zavod za zdravstveno zavarovanje v letu 2018, v vrednosti 13 milijonov. In pri 75 oziroma 64 tisočih evrih smo ponekod naredili kakšne administrativne, predvsem administrativne napake ali pa so bila, bom rekel, določena naročila izvedena dokaj urgentno, na primer ob nenadni odpovedi čistilnega servisa smo izdali, bom rekel, naročilo, brez da bi dali naročilnico še isti dan, ampak smo jo izdali pač naslednji dan v vrednosti 12 tisoč. Skratka, tukaj smo zadeve vzeli, tudi te pripombe, zelo zares, odgovorno in seveda vključili takšne in drugačne kontrole, ki nam bodo pomagale, da se takšni, bom rekel, dogodki ne bi več ponavljali.</p>
               <p>Na dveh področjih smo dobili zahtevek za odzivno poročilo. In sicer pri pravilniku o sistemizaciji, ki je sicer že star in na nek način je opredelil delovna mesta že leta 2008. Je očitek, da smo napačno opredelili prehod iz prejšnje višješolske izobrazbe v nov sistem izobraževanja. To bomo spremenili, je pač dopolnitev že v usklajevanju s sindikatom hiše in bo seveda odzivno poročilo v roku tudi podano.</p>
               <p>Drugi zahtevek se pa nanaša na problematiko oddajanja poslovnih prostorov Zavoda za zdravstveno zavarovanje. To seveda ni »core business« naše hiše, oddajanje prostorov, imamo druga pomembnejša dela, ampak nasledili smo pred časom kar nekaj nepremičnin in tiste, ki jih ne uporabljamo, jih dajemo seveda v uporabo. Konkretno gre za oddajo dela poslovnih prostorov v Mariboru na Teznem zdravstvenemu domu Maribor. Zdravstveni dom Maribor ima z zavodom sklenjeno pogodbo, ne vem, mislim, da je najemna vrednost enega kvadratnega metra tam nekje okrog 6 €. Zgodilo se je to, da je zdravstveni dom brez soglasja zavoda in brez spremembe najemne pogodbe zasegel nekaj več prostora in ga začel uporabljati. To bomo seveda zdaj uredili in seveda poravnali tudi obveznosti za nazaj. Imamo pač tak rok, kakor Računsko sodišče pričakuje, in mislim, da bomo zadeve tudi korektno in v roku tudi izvedli.</p>
               <p>Naj še izrabim, ko sem že ravno pri besedi, spraševali ste glede neplačanih prispevkov. Vprašanje sem razumel, da je za oba zavoda. Tudi pri nas neplačane prispevke izterjuje v veliki večini Furs. In na dan 31. 12. 2020, se pravi, skočil sem zdaj iz 2018 na 2020, je bilo neplačanih prispevkov za 92,733 milijonov. To je znesek, ki pa dejansko, če ga gledamo v trendu prejšnjih let, nekako vsako leto se znižuje, se znižuje, kar dejansko kaže, da je Furs učinkovitejši, da je več kontaktov in tudi podobno kot kolegi na ZPIZ-u se mi nekajkrat na leto dobimo s Fursom in v našem upravnem odboru so seveda delodajalci in delojemalci, tako da se zadeve poskuša na nek način nasloviti, tako da je pač plačanih prispevkov čim več v čim večjem obsegu. Od tega dolga, ki se ga omenil, je po oceni Fursa aktivnega dolga približno polovico, polovico je pa že takega, ki je že pogojno izterljiv dolg, skratka, traja predolgo časa ali pa ni več entitete odzadaj, kar seveda pomeni na daljši rok, seveda da bodo nekateri prispevki tudi odpisani.</p>
               <p>Naj omenim še, da je za eno kategorijo, to je tisti, ki plačujejo sami prispevke za zdravstveno zavarovanje, samoplačniki, tiste evidence vodi zavod, ko pa pride do izterjave, potem to izvaja Furs. Tega dolga je bilo na isti dan, to se pravi na koncu meseca decembra, približno 15 milijonov. Na žalost je tam po večini neizterljivega dolga. To so dejansko posamezniki, ki so na nek način ali zaradi takšnih in drugačnih zdravstvenih razlogov ali celo ekonomske, bom rekel, krize pač postali nesposobni plačevati. Verjetno veste, da imamo v uporabi tako imenovani instrument zadržanja pravic iz zdravstvenega zavarovanja za nekatere kategorije. Tam, kje je dolg daljši od dveh mesecev, in če presega nek znesek, potem so zadržane pravice, razen nujnih. Ampak to gre samo za nekatere kategorije, ker pač za večino nas je pa to <stage>/ nerazumljivo/</stage> oziroma tudi ni zakonske podlage. Smo pa jasno zelo zainteresirani, da se prispevkov nabere čim več, ker je pravzaprav to tako rekoč edini vir za slovensko zdravstvo. 96, 97 % je običajno zbranega iz naslova prispevkov.</p>
               <p>Še kar se tiče regresnih zahtevkov. Regresni zahtevki za poškodbe in zdravljenje iz prometnih nesreč dejansko imamo urejeno z zavarovalnicami v obliki pavšala. Za ta namen nekako dobimo na letnem nivoju nekaj več kot 20 milijonov evrov. Zdaj, ali je to dovolj, a je to dejansko odraz dejanskih stroškov. To je včasih tudi razprava, na kakšnem vzorcu preverjamo, ampak mislimo, da je to nekako, bom rekel, dobra rešitev in jo podpiramo tudi v nadaljevanju.</p>
               <p>Dodatno pa še zavod izvaja tako imenovane regresne zahtevke pri določenih poškodbah, pri v glavnem na delovnem mestu, v primeru, če so bili opuščeni varnostni ukrepi, seveda v takih primerih moramo seveda dokazati, da niso bili ustrezni varnostni ukrepi vpeljani v delovno okolje. In teh prihodkov iz naslova teh prispevkov je približno en dober milijon na letnem nivoju. Je pa to vedno odzadaj neke vrste, bom rekel, postopek, ki je pravno zahteven, in kar nekaj naših pravnikov v bistvu deluje na tem področju.</p>
               <p>Ja, to je na nek način pod črto 2018. Ocenjujem, da nam pač pripombe in sugestije in tudi priporočila Računskega sodišča pomagajo, da so pač naši procesi bolj zreli, bolj dorečeni in seveda, in da je takih in drugačnih, bom rekel, lukenj ali luknjic čim manj, da smo v poslovanju gospodarni in seveda, da gre vsak evro na pravo mesto in doseže tudi nekaj učinkov za naše ljudi.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam, gospod Sušelj.</p>
               <p>Zdaj pa začenjam razpravo članic in članov komisije. Najprej dobi besedo gospod Jože Lenart, potem pa mag. Dejan Židan.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Ja, hvala za besedo, spoštovani gostje, tudi na tem področju je treba, da rečemo kakšno za dodatno objasnitev.</p>
               <p>Gospod Sušelj, tudi vas bi prosil, glede na to, da smo tudi na področju ZPIZ-a ugotavljali, da deluje notranja revizija, da tudi vi pojasnite, to je tudi dobro za javnost, ki nas spremlja, kako to poteka, tudi v povezavi z Računskim sodiščem. To je ena taka uvodna zadeva.</p>
               <p>Drugače pa bi želel, ker ste sami že odgovorili, se vam zahvaljujem, na področju teh terjatev, zapadlih in regresnih zahtevkov, in to področje sem jaz, seveda vprašanje, ste že uvodoma na to odgovorili, je pa podobna zadeva tudi kot pri ZPIZ-u, to je naloga Fursa, in zadeva je nekako identična, seveda pa vsebinsko malo drugače, ker je le večino prispevkov, prihaja iz, to se pravi, od podjetij oziroma zaposlenih pa samoplačnikov.</p>
               <p>Zdaj, želel bi pa na drugem področju, te obveznosti, ki jih ima ZZZS do izvajalcev. Glejte, te pogodbe, ki jih vi sklepate z izvajalci za storitve in seveda tudi medicinske pripomočke, ki spadajo pod to. Seveda vi to zelo kontrolirate tudi pri izvajalcih. Kolikor mi je ta zadeva poznana. To se pravi, s pogodbo so določene vrste, obseg, kakovost, roki, uresničevanje tega programa oziroma zdravstvenih storitev na podlagi teh strokovnih standardov in pa glede na posameznega izvajalca ali pa poddejavnosti. V pogodbi se seveda določijo te cene programov oziroma storitev, način obračunavanja in plačevanje ter nadzor, nadzor nad tem uresničevanjem pogodb, kakor tudi druge medsebojne pravice in obveznosti pogodbenih strank. Zdaj, glejte, zelo konkretno, ker da smo praktični, vas bom prosil za neko pojasnilo. Ker tudi sam sodelujem v komisiji, preiskovalni, za nabavo teh materialov. Iz neke preteklosti. In se tam včasih zelo čudimo, kako sploh je mogoče, da so se določene zadeve dogajale. Zato bi želel tudi tako za vas kot direktorja in tudi za Računsko sodišče, ko se to preverja, kakšne so možnosti, da že vi ugotovite, glejte, gre za te primere žilnih opornic, ortopedskih pripomočkov, tudi zdravil. Kako je mogoče potem, da določeni zavodi tako odstopajo, in da je, so taki pripomočki, predvsem pripomočki in tudi zdravila lahko potem toliko preplačani, če pa je v pogodbi, so določene zadeve zelo jasno postavljene. Dobro, vem, da lahko gre zavod v izgubo, če, bom rekel, sam negospodarno ravna, ampak tudi vaše službe, vi imate svoje kontrole, inšpektorje, ki so na terenu, kar pogosto ugotavljate, na koncu je tudi Računsko sodišče. Zakaj, recimo, če gledamo v preteklosti, se takšne zadeve niso pravočasno ugotovile? In pa kakšni so zdaj pristopi, da v bodoče se takšne zadeve lahko pravi čas preprečijo, da ne leta potekajo in se izvaja gospodarska škoda oziroma trošenje javnega denarja oziroma lahko rečemo tu kar davkoplačevalskega?</p>
               <p>Zdaj, glejte, zelo konkretno, ker da smo praktični, vas bom prosil za neko pojasnilo. Ker tudi sam sodelujem v komisiji, preiskovalni, za nabavo teh materialov. Iz neke preteklosti. In se tam včasih zelo čudimo, kako sploh je mogoče, da so se določene zadeve dogajale. Zato bi želel tudi tako za vas kot direktorja in tudi za Računsko sodišče, ko se to preverja, kakšne so možnosti, da že vi ugotovite, glejte, gre za te primere žilnih opornic, ortopedskih pripomočkov, tudi zdravil. Kako je mogoče potem, da določeni zavodi tako odstopajo, in da je, so taki pripomočki, predvsem pripomočki in tudi zdravila lahko potem toliko preplačani, če pa je v pogodbi, so določene zadeve zelo jasno postavljene. Dobro, vem, da lahko gre zavod v izgubo, če, bom rekel, sam negospodarno ravna, ampak tudi vaše službe, vi imate svoje kontrole, inšpektorje, ki so na terenu, kar pogosto ugotavljate, na koncu je tudi Računsko sodišče. Zakaj, recimo, če gledamo v preteklosti, se takšne zadeve niso pravočasno ugotovile? In pa kakšni so zdaj pristopi, da v bodoče se takšne zadeve lahko pravi čas preprečijo, da ne leta potekajo in se izvaja gospodarska škoda oziroma trošenje javnega denarja oziroma lahko rečemo tu kar davkoplačevalskega?</p>
               <p>V grobem to. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, sicer moje mnenje, sicer vprašanje malce iz teme, glede na to da obravnavamo poročilo za leto 2018, ampak vseeno, če bo gospod Sušelj kolegu poslancu postregel z odgovorom, kolikor lahko, bo dobrodošlo.</p>
               <p>Najprej bom dal besedo mag. Dejanu Židanu, potem pa vam za odgovore.</p>
               <p>Mag. Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik.</p>
               <p>Nimam konkretnega vprašanja, bi povedal eno načelno stališče. Mi danes obravnavamo poročilo Računskega sodišča dveh državnih blagajn. Jaz sem hitro seštel, prva ima 2,8 milijarde evrov obrata denarja, druga še več, 5,3, skupaj je to 8,1, skorajda je vrednost proračuna Republike Slovenije, in tisto, kar mogoče nismo tako dovolj jasno naglasili. Pred sabo imamo dve poročili, ki sta relativno redki v slovenskem prostoru. Pri prvem in pri drugem je na povzetku podobno napisano, pozitivno mnenje z omejitvami iz prejšnjega odstavka. In tisto, kar sem pomislil, je naslednje. Da bi si res želel, da ko bomo dobili tudi poročilo o proračunu Republike Slovenije, da boste imeli možnost, gospa revizorka, enako napisati.</p>
               <p>Vem, da ste se nasmehnili. Poznam v bistvu vso težavnost, in torej hočem povedati, da gre zahvala Računskemu sodišču, da bdite nad tem denarjem, verjamem, da tudi zaradi vašega dela se bolj skrbno delo, hkrati pa tudi pohvala obema javnima inštitucijama, zavodoma, da ste nam omogočili, da dobimo poročilo, kjer gori piše, pozitivno mnenje. Mi razumemo, koliko dela ste v to vložili. Nikoli ne bo idealno, naša naloga pa je, da seveda tiste podrobnosti, ki niso idealne, z vami razpravljamo, ampak niti v enem trenutku ne smemo pa izgubiti osnovnega okvira, da imamo pred sabo pozitivno poročilo, kar je na žalost v Sloveniji redko.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Gospod Sušelj, želite odgovoriti predvsem na vprašanje kolega Lenarta?</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Ja.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Izvolite.</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Konkretno odgovor. Tudi zavod ima notranjo revizijo, imamo trenutno tri delavke. Imamo seveda na nek način redni plan revizij, poročila, in seznanjanje upravnega odbora kot organa nadzora. Zdaj, iskreno povedano, veliko razprav je o notranji reviziji znotraj hiše, ker je dejansko ekipa zelo blizu in čuti, kje smo šibki, in seveda so njihove sugestije lahko zelo konkretne in zelo dobrodošle.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Opravičujem se, gospod Sušelj, prosil bi vas, da govorite v mikrofon, predvsem zaradi, mi vas slišimo, ampak zaradi zapisa.</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Se opravičujem, jaz sem gospoda Lenarta, ja <gap n="..."/> Ne bom ponovil tega, mislim, da ste dovolj slišali, a ne. Druga zgodba je pa seveda poslovanje z izvajalci zdravstvenih storitev, pa tudi dobavitelji pripomočkov. Tukaj na nek način je pred nami zelo kompleksen sistem, ker v zdravstvu imamo bolnišnično oskrbo, imamo ambulantne, specialistične storitve, imamo primarno zdravstveno varstvo, imamo zdravila, ki so na recept, imamo zdravila, ki se uporabljajo v bolnišnici in jih zavod direktno plačuje izvajalcem. Imamo zdravila, ki jih direktno injicirajo v zdravstvenih domovih, pa jih tudi posebej plačuje zavod. Imamo določene storitve, ki jih res plačujemo tako bom rekel od primera do primera, imamo pa veliko, bom rekel, storitev, ki so plačane v kompletu. Ali drugače, naj ilustriram, če gre mamica rodit v porodnišnico, potem mi ne plačamo, ne vem, posamezne materiale, ne plačamo posamezna zdravila, ki so potrebna za vodenje poroda, ampak plačamo neke vrste, rečemo, »case mix«, neko povprečno oceno, ki na nek način odraža zahtevnost zdravljenja, ki odraža na nek način, koliko ljudi je potrebno za takšno operacijo, za takšen poseg, ljudje so približno v ceni storitev nekje med 60 do 70 % v slovenskem prostoru, v tujini so še ti procenti nekoliko višji. In seveda tudi opredelimo, kateri materialni stroški so potrebni in katera, ne vem, pač amortizacija in podobno, skratka, določi se cena storitev, in mi, Zavod za zdravstveno zavarovanje plačuje storitev. Ne plačujemo pa posameznega, ko sem rekel, materiala. Razen če je to posebej opredeljeno. Tako da konkretno žilne opornice, ki so bile pred letom, pred leti zelo aktualne, niso predmet direktnega plačila Zavoda za zdravstveno zavarovanje, ampak je ta cena vključena v ceno storitve.</p>
               <p>Druga zgodba je pa seveda poslovanje z izvajalci zdravstvenih storitev, pa tudi dobavitelji pripomočkov. Tukaj na nek način je pred nami zelo kompleksen sistem, ker v zdravstvu imamo bolnišnično oskrbo, imamo ambulantne, specialistične storitve, imamo primarno zdravstveno varstvo, imamo zdravila, ki so na recept, imamo zdravila, ki se uporabljajo v bolnišnici in jih zavod direktno plačuje izvajalcem. Imamo zdravila, ki jih direktno injicirajo v zdravstvenih domovih, pa jih tudi posebej plačuje zavod. Imamo določene storitve, ki jih res plačujemo tako bom rekel od primera do primera, imamo pa veliko, bom rekel, storitev, ki so plačane v kompletu. Ali drugače, naj ilustriram, če gre mamica rodit v porodnišnico, potem mi ne plačamo, ne vem, posamezne materiale, ne plačamo posamezna zdravila, ki so potrebna za vodenje poroda, ampak plačamo neke vrste, rečemo, »case mix«, neko povprečno oceno, ki na nek način odraža zahtevnost zdravljenja, ki odraža na nek način, koliko ljudi je potrebno za takšno operacijo, za takšen poseg, ljudje so približno v ceni storitev nekje med 60 do 70 % v slovenskem prostoru, v tujini so še ti procenti nekoliko višji. In seveda tudi opredelimo, kateri materialni stroški so potrebni in katera, ne vem, pač amortizacija in podobno, skratka, določi se cena storitev, in mi, Zavod za zdravstveno zavarovanje plačuje storitev. Ne plačujemo pa posameznega, ko sem rekel, materiala. Razen če je to posebej opredeljeno. Tako da konkretno žilne opornice, ki so bile pred letom, pred leti zelo aktualne, niso predmet direktnega plačila Zavoda za zdravstveno zavarovanje, ampak je ta cena vključena v ceno storitve.</p>
               <p>Zdaj, kako pa, kot plačnik, lahko, bom rekel, vpliva na gospodarno ravnanje bolnišnice oziroma zdravstvenih izvajalcev. Na ta način, da odgovorno in zelo, bom rekel, premišljeno in seveda na podlagi dejanskih stroškov izvajalcev določi ceno. Skratka, da na podlagi stroškovne analize, koliko ena storitev stane v slovenskem okolju, koliko jo bom potem seveda potem tudi plačal. Stroškovne analize so v bistvu ključ. Ključ, s katerim se da na nek način motivirati vodstvo, da bo kupovalo pri tistih dobaviteljih, ki so kakovostni in ki so tudi cenovno ustrezni. Če seveda potem ustanovitelji, pri bolnišnicah vemo, da je to država, pri lokalnih zavodih so to občine, če seveda potem to na nek način zares in odgovorno tudi naprej jemljejo. V kolikor ustanovitelj pokrije izvajalcu izgubo, ki je bila teoretično narejena zaradi, bom rekel, predragih materialov na vhodni strani, potem seveda menedžment bolnišnic ne bo motiviran, da te zadeve izboljša.</p>
               <p>Tako da če imamo čvrste stroškovne analize, ugotovimo, kakšna cena je v Sloveniji na nek način na trgu dostopna, in seveda porežemo špice, potem imamo motiv, da so izvajalci tudi stroškovno učinkoviti. Konkreten primer, danes ste mogoče brali v Financah, gre za problematiko tako imenovane posebne TAVI zaklopke za srce. Mi smo pač naredili primerjavo cen v tujini, ugotovili, da je cena nižja, kot je bila pred letom, pred dneva, tudi gre za večji volumen, in smo seveda opozorili in predlagali, da se cena za tovrstne operacije, kjer se vključuje ta izredno draga zaklopka, pomembno zniža, ampak če zavod predlaga, se še ne zgodi nujno. Ker imamo potem še splošni dogovor, ker imamo na koncu na nek način tudi vlado, ki odloča o spornih vprašanjih, tako da seveda mora biti na nek način interes vseh deležnikov, da smo gospodarni, učinkoviti, in seveda da, kot sem prej rekel, čim bolj uporabimo ta vsak evro, ki ga zberemo za zdravstveni sistem.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Kolega Lenart, želeli ste besedo, izvolite.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Ja, hvala lepa.</p>
               <p>Zahvaljujem se, gospod Sušelj, za tale odgovor, ki je tudi pomemben za nas na tam drugem področju, ki ga obravnavamo, tako da mogoče bomo dali še tudi pisno vprašanje iz tega področja za naše tiste potrebe.</p>
               <p>Če pa dovolite, bi še pa eno vprašanje postavil. Glejte, ravno iz tega, teh pogodb je kar nekaj teh nepriznanih obveznosti. Če rečemo z vaše strani, do izvajalcev. So tudi primeri, kar iz javnosti vidimo, da želijo določeni zavodi iti tudi v tožbo z vami. Gre za opravljene storitve, ki pa jih pač vi niste priznali oziroma jih izvajalci opravijo nad podpisano pogodbo. Pač verjetno tudi iz samega, kako bi rekel, tega, da pacientom pomagajo, a ne, da jih ne pustijo na cedilu, če se tako izrazim, da bomo lažje razumeli. Zdaj teh zadev verjetno ni tako malo. Se opravičujem, ampak v bilancah niti nisem zasledil ali nisem znal najti bilančne postavke, ali imate tudi teh zadev vi kaj na rezervaciji za bodoča plačila, če smatrate, da bi prišlo do tega, da jih bo treba naknadno poravnati in plačati.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Gospod Sušelj, izvolite.</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Ja, planiranje v zdravstvu je zelo zahtevno. Saj mogoče se zdi včasih celo banalno, ker ne vemo, koliko se bo otrok rodilo v naslednjem letu, koliko bo zlomljenih kolkov, pa vendarle. Če hočemo upravljati budget zdravstva, seveda moramo vedeti vsak okvirno, neko oceno imeti, koliko bo posameznih dogodkov in kateri izvajalec jih je sposoben in jih bo in po kakšni ceni pokril. Tako da je pri nas pač neka močna analitična služba zadaj, ki na nek način plus, minus, nekaj procentov zadane, koliko bo storitev v naslednjem letu izvedenih. Saj mogoče bi si ljudje želeli več, ampak več jih pač ne moremo, ker nimamo toliko izvajalcev. Ni nujno, da nimamo denarja, izvajalcev nimamo toliko.</p>
               <p>In če pogledam ta delež, koliko je neplačanih storitev, pa izvedenih. Seveda, če nekdo potrka na vrata kliničnega centra, potem ga morajo vzeti. Če pa potrka nekdo na vrata zaradi nekih, bom rekel, na pol lepotnih operacij, na primer operacije žil, tam jih je pač recimo približno polovica jih je funkcionalnih, polovica jih je pa, majčkeno dišijo po estetiki, tam se pa lahko kakšna zadeva odloži, če v določenem letu ni denarja. Urgentne zadeve gredo vse skozi, morajo iti skozi, in te tudi seveda tudi plačamo. Kakšne zadeve, ki pa niso nujne, se pa pač na letnem nivoju kvota na nek način limitira glede na razpoložljiva sredstva. In ta delež je v zadnjih letih izvajalcem, ki ni bil plačan, je relativno minoren. Je tam 1, 2 %. Zdaj, verjemite mi, da tudi v realnem gospodarstvu, v industriji, drugi, 1, 2 % plus minus ne predstavlja nekega dodatnega bistvenega stroška ali pa ne ogroža poslovanja.</p>
               <p>Imamo pa še tudi instrumente, ki omogočajo, da recimo če neki izvajalec, recimo zaradi izpada so bolniške, so porodniške, ne vem kaj, ne bo izvedel svojega programa in se to da ugotoviti recimo v mesecu septembru, je potem v sistemu vzpostavljen instrument, da se ta program prenese k nekemu izvajalcu, ki pa ima kapacitete. Skratka, da ljudje še vedno dobijo storitve, da se denar, ki je bil namenjen za določeno vrsto storitev, ki je bila ocenjena kot pomembna, potrebna za ljudi, da se pravočasno prenese k drugemu izvajalcu. Tako da nekaj bo vedno ostalo programa, ki ne bo dosežen, nekaj bo ostalo programa, ki je mogoče presežen, ampak dejansko, če gledam trend zadnjih let, je tega preseženega programa bistveno, bistveno manj, kot je pa bilo recimo, ko smo imeli prejšnjo gospodarsko krizo. Takrat smo pa pač morali na nek način močno zategniti pas in takrat je bil delež neplačanih storitev pomembno relativno pomembno velik. In obremenilen za zdravstveni sistem, kar se je potem pokazalo v manjših predvsem investicijah v opremo.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi za ta pojasnila.</p>
               <p>Predlagam, da razpravo zaključimo z ugotovitvijo, da se je Komisija za nadzor javnih financ seznanila z revizijskim poročilom Računskega sodišča, računovodski izkazi in pravilnost poslovanja Zavoda za zdravstveno zavarovanje v Sloveniji v letu 2018.</p>
               <p>Hvala lepa vsem. S tem zaključujem to točko dnevnega reda in 18. redno sejo Komisije za nadzor javnih financ.</p>
               <stage type="time">Seja je bila zaključena 11. februarja 2021 ob 10.50.</stage>
            </sp>
         </div>
      </body>
   </text>
</TEI>
