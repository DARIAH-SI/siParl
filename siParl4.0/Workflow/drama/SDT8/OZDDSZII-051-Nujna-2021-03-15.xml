<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-051-Nujna-2021-03-15">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-051-Nujna-2021-03-15.OZDDSZII" n="051">
               <name>Nujna</name>
               <date when="2021-03-15"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-051-Nujna-2021-03-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-051-Nujna-2021-03-15.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">51. nujna seja</stage>
            <stage type="date">(15. marec 2021)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je začela ob 8.18.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dobro jutro! Članice in člane odbora lepo pozdravljam! Lepo pozdravljam tudi ostale prisotne in vabljene na današnjo sejo. Začenjam torej 51. nujno sejo odbora.</p>
               <p>Obveščam vas, da so zadržani in se današnje seje ne morejo udeležiti naslednje članice in člani: Soniboj Knežak in Marko Koprivc. Na seji kot nadomestne članice in člani odbora s pooblastili sodelujejo: namesto Mihe Kordiša je z nami Violeta Tomić, namesto Lidije Ivanuša je z nami Suzana Lep Šimenko in namesto Jožefa Lenarta je z nami Nada Brinovšek. Vse lepo pozdravljam!</p>
               <p>S sklicem seje ste prejeli naslednji dnevni red: Pobuda za začetek postopka za oceno ustavnosti 104. člena Zakona o začasnih ukrepih za omilitev in odpravo posledic covida-19. Ker v poslovniškem roku nisem prejela predlogov za spremembo dnevnega reda, je ta določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – POBUDA ZA ZAČETEK POSTOPKA ZA OCENO USTAVNOSTI 104. ČLENA ZAKONA O ZAČASNIH UKREPIH ZA OMILITEV IN ODPRAVO POSLEDIC COVIDA-19.</title>
               </p>
               <p>Gradivo je objavljeno v sistemu Udis in ste ga članice in člani odbora prejeli. Prejeli ste tudi mnenje Vlade in mnenje Zakonodajno-pravne službe, ki je prav tako objavljeno na spletnih straneh Državnega zbora. Naj povem, da bomo<gap n="..."/>
                  <stage>/ nemir v dvorani/</stage> Prosila bi vas, če se lahko malce umirite v zadnji vrsti. Najlepša hvala. Torej, obravnavali bomo to točko dnevnega reda na podlagi 265. člena Poslovnika Državnega zbora.</p>
               <p>Na sejo so bili vabljeni: Zakonodajno-pravna služba, Ministrstvo za delo, družino, socialne zadeve in enake možnosti, z nami je direktor Direktorata za družino, Ministrstvo za izobraževanje, znanost in šport, z nami je državni sekretar Damir Orehovec.</p>
               <p>Ustavno sodišče nam je posredovalo pobudo za začetek postopka za oceno ustavnosti 104. člena Zakona o začasnih ukrepih za omilitev in odpravo posledic covida-19. S pridobitvijo obeh mnenj, torej mnenja Zakonodajno-pravne službe in mnenja Vlade, so izpolnjeni poslovniški pogoji za obravnavo zadeve na seji odbora.</p>
               <p>Najprej vprašam, ali želi besedo predstavnica Zakonodajno-pravne službe Nataša Voršič? <stage>(Da.)</stage>
               </p>
               <p>Izvolite, beseda je vaša.</p>
            </sp>
            <sp who="VoršičNataša">
               <speaker>NATAŠA VORŠIČ:</speaker>
               <p>Hvala lepa, gospa predsednica.</p>
               <p>Lep pozdrav vsem!</p>
               <p>Zakonodajno-pravna služba je pripravila mnenje o Pobudi za začetek postopka za oceno ustavnosti 104. člena Zakona o začasnih ukrepih za omilitev in odpravo posledic covida-19. Dovolite, da kratko in v bistvenem delu predstavim pisno mnenje.</p>
               <p>Pobudo vlagata pobudnici, ki ju zastopa zakonita zastopnica. Menita, da navedena izpodbijana zakonska določba pod določenimi pogoji sicer omogoča, da minister, pristojen za izobraževanje, odloči o vzgojno-izobraževalnem delu na daljavo, pri čemer se z izvajanjem tega dosega realizacija ur in cilji, določeni z vzgojno-izobraževalnimi programi. Pobudnica pa pri tem zatrjuje, da nekateri cilji ne bodo doseženi. Po navedbah v pobudi so učitelji staršem pojasnili, da je podajanje snovi v času šolanja na daljavo zastavljeno tako, da se obravnava dve tretjini predvidenih snovi, ker se na tak način želi doseči, da bi snov predelali vsi učenci. Pobudnici zatrjujeta, da izpodbijani 104. člen ZZUOOP ne določa, na kakšen način se šolanje na daljavo izvede, da bi se doseglo realizacijo ur in cilje izobraževanja, zato je 104. člen v neskladju z 2. členom Zakona o osnovni šoli ter v neskladju s 57. členom ustave - to je jedro očitka -, zlasti z njegovim tretjim odstavkom, ki določa, da država ustvarja možnosti, da si državljani lahko pridobijo ustrezno izobrazbo. V pobudi je tudi navedba, da je dostop otrok do izobraževanja na daljavo, kot se v praksi dejansko izvaja, odvisen od socialno-ekonomskih okoliščin, zato je tako izvajanje zakona v neskladju z ustavnim varovanjem načela enakosti, kot ga določa 14. člen ustave.</p>
               <p>Državni zbor primarno meni, da vzgojno-izobraževalno delo na daljavo iz 104. člena izpodbijanega zakona ne pomeni posega v pravico do izobraževanja, temveč način njegovega izvrševanja. V skladu z drugim odstavkom 15. člena ustave je z zakonom mogoče predpisati način uresničevanja človekovih pravic in temeljnih svoboščin, kadar tako določa ustava ali če je to nujno zaradi same narave posamezne pravice ali svoboščine. Državni zbor meni, da bi v primeru, če bi zaradi opustitve zakonske ureditve določene človekove pravice ne bilo mogoče uresničevati, to lahko vodilo tudi do protiustavne pravne praznine. Država mora tudi v razmerah, ko na podlagi tretjega odstavka 42. člena ustave zaradi varstva pred širjenjem nalezljive bolezni omeji pravico do zbiranja in združevanja, zagotoviti način izvrševanja pravice do izobraževanja iz tretjega odstavka 57. člena ustave, še posebej osnovnošolskega izobraževanja, ki je po ustavi obvezno.</p>
               <p>Pravica do izobrazbe in šolanja je ustavna pravica, ki ji nasproti stoji obveznost države, da ustvarja možnosti, da si vsak državljan lahko svobodno pridobi ustrezno izobrazbo. Država ima tako pozitivno dolžnost, da zagotovi pogoje za izobraževanje in veljavnost pridobljene izobrazbe. V tem delu se sklicujemo tudi na odločitev Ustavnega sodišča, iz katere izhaja, da pravica do izobrazbe za državo pomeni predvsem dolžnost, da posamezniku omogoči nediskriminatoren pristop do obstoječih tipov in stopenj izobrazbe ter mu ponudi nek minimalen standard kakovosti te izobrazbe. V nadaljevanju pojasnjujemo tudi, kakšen zakon je izpodbijani predpis. Gre za zakon z ukrepi, ki so nujni za preprečevanje širjenja nalezljive bolezni in za omilitev ter odpravo posledic te bolezni. Predlog tega zakona je bil predložen v obravnavo in sprejetje zato, da se preprečijo težko popravljive posledice za delovanje države. Ustavno sodišče je v ustavnosodni presoji v času gospodarske krize že presodilo, da se mora zakonodajalec s sprejetjem ustrezne zakonske ureditve odzivati na potrebe na vseh področjih družbenega življenja, kar velja še toliko bolj, če te potrebe zadevajo temelje delovanja države ali sposobnost učinkovitega zagotavljanja človekovih pravic in temeljnih svoboščin.</p>
               <p>V nadaljevanju pojasnjujemo tudi, kakšen zakon je izpodbijani predpis. Gre za zakon z ukrepi, ki so nujni za preprečevanje širjenja nalezljive bolezni in za omilitev ter odpravo posledic te bolezni. Predlog tega zakona je bil predložen v obravnavo in sprejetje zato, da se preprečijo težko popravljive posledice za delovanje države. Ustavno sodišče je v ustavnosodni presoji v času gospodarske krize že presodilo, da se mora zakonodajalec s sprejetjem ustrezne zakonske ureditve odzivati na potrebe na vseh področjih družbenega življenja, kar velja še toliko bolj, če te potrebe zadevajo temelje delovanja države ali sposobnost učinkovitega zagotavljanja človekovih pravic in temeljnih svoboščin.</p>
               <p>Po mnenju Državnega zbora določbe 104. člena izpodbijanega zakona predstavljajo zakonsko pooblastilo in okvir za izvedbo vzgojno-izobraževalnega dela na daljavo, o katerem odloči minister, pristojen za izobraževanje. Minister je vezan na zakonsko podlago in pogoje, ko o tem odloča. Minister odloča o tem, ali bo potekalo vzgojno-izobraževalno delo na daljavo, katere oblike vzgojno-izobraževalnega dela bodo potekale na daljavo in za katere subjekte bo potekalo vzgojno-izobraževalno delo na daljavo. V tem zakonskem pooblastilu je tudi temeljni pogoj, zaradi katerega se sploh lahko določi tak način vzgojno-izobraževalnega dela.</p>
               <p>Za presojo ustavnosti in zakonitosti je pomembno tudi, da je v drugem odstavku 14. člena izpodbijanega zakona določeno, da se vzgojno-izobraževalno delo zagotavlja tako, da se realizirajo ure in cilji vzgojno-izobraževalnega programa. S tem je določeno, da se mora vzgojno-izobraževalno delo na daljavo izvajati tako, kot določa zakon, kar pomeni, da je pravno in strokovno vezano. Poleg tega je treba izpodbijani 104. člen presojati tudi v povezavi s 105. členom, ki določa posebne oblike in možnosti izobraževanja na daljavo, o katerih odloči minister, pristojen za izobraževanje. Poleg tega je v drugem odstavku 105. člena še generalna klavzula, ki določa, da lahko minister, pristojen za izobraževanje, s sklepom določi tudi druge ukrepe, ki so nujni za nemoteno delovanje vzgojno-izobraževalnih zavodov ter varovanje pravic in pravnih koristi udeležencev izobraževanja.</p>
               <p>V nadaljevanju pobude so obširno predstavljeni tudi cilji vzgojno-izobraževalnega dela ter razmerje do izpodbijanega zakona. Po oceni Državnega zbora celo bolj konkretizirani cilji so dosegljivi v daljšem, večletnem izobraževalnem procesu, kar pomeni, da so cilji splošni in določajo izobraževanje v daljšem, torej celotnem osnovnošolskem devetletnem izobraževanju.</p>
               <p>Pomembno je tudi, da pouk na daljavo, čeprav ni enak kot pouk na šoli, da se izvaja skladno s programom izobraževanja in z namenom, da se dosežejo cilji, ki so določeni v zakonu. Ključno po oceni Državnega zbora je, da se dosegajo ustrezni standardi. Ustrezni standardi vzgojno-izobraževalnega dela na daljavo se morajo zagotavljati z enotnim izvajanjem vzgojno-izobraževalnega dela na daljavo in nadzorom nad izvajanjem vzgojno-izobraževalnega dela na daljavo.</p>
               <p>V pobudi je posebej izraženo tudi stališče, da vzgojno-izobraževalno delo na daljavo ni nujno le z uporabo računalniške tehnologije. V tem delu je pobuda pravzaprav zelo protislovna, Državni zbor pa se je seveda opredelil do tistega dela oziroma do očitkov glede enakosti pred zakonom. Zato je njegovo stališče, da je z ustavnopravnega vidika osnovnošolsko izobraževanje ne le pravica, temveč tudi obveznost. Ker je obvezno, mora biti vzgojno-izobraževalno delo na daljavo v osnovni šoli za vse udeležence, za katere je obvezno, v obliki, v kateri se izvaja, tem udeležencem tudi pristopno. Vendar v pobudi ni izkazan položaj, ko pobudnici ne bi imeli pristopa do osnovnošolskega izobraževanja, zato v njuno pravico do enakosti pred zakonom po oceni Državnega zbora ni poseženo. V primeru, če bi Ustavno sodišče prešlo na presojo v skladu s tretjim odstavkom 15. člena ustave, pa se Državni zbor navezuje na zadevo, o kateri je Ustavno sodišče že presojalo in celo samo ocenilo, da bi v nadaljnji ustavnosodni presoji lahko večkrat prišlo do takega položaja. Zato Državni zbor ocenjuje, da je z izpodbijanim zakonom zasledoval ustavno dopusten cilj, da gre za primeren ukrep, da gre za nujen ukrep in da je tudi sorazmeren v ožjem smislu. Zato Ustavnemu sodišču predlaga, da pobude ne sprejme ali jo zaradi neutemeljenosti zavrne.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospa Voršič.</p>
               <p>Besedo dajem državnemu sekretarju Ministrstva za izobraževanje, znanost in šport, gospodu Damirju Orehovcu.</p>
            </sp>
            <sp who="OrehovecDamir">
               <speaker>DAMIR OREHOVEC:</speaker>
               <p>Hvala lepa, predsedujoča.</p>
               <p>Lep pozdrav vsem prisotnim!</p>
               <p>Več ali manj smo večino tega že danes slušali v obrazložitvi Zakonodajno-pravne službe. Ministrstvo se s tem strinja. Naj pa povem, da je Vlada Republike Slovenije Državnemu zboru podala obsežen odgovor na to pobudo 9. 2. 2021, ki je bila dostopna in ste jo lahko v celoti prebrali. Naj izpostavim le določene bistvene stvari.</p>
               <p>V 104. členu Zakona o začasnih ukrepih za omilitev in odpravo posledic covida-19 se vzgojno-izobraževalno delo lahko organizira za učence, dijake, študente v vseh vzgojno-izobraževalnih ustanovah tudi na daljavo; o tem s sklepom odloči minister, pristojen za izobraževanje. V drugem odstavku istega člena je pa določeno, da se z izvajanjem izobraževanja na daljavo dosega realizacija ur in cilji, določeni z vzgojno-izobraževalnim programom oziroma študijskimi programi. Določba tega 104. člena ni sama sebi namen. Torej, ne vzpostavlja izobraževanja na daljavo kar tako, ampak izvira iz konkretne življenjske situacije, iz družbenih oziroma zdravstvenih okoliščin, v katerih živimo oziroma kadar je bilo to uporabljeno, smo v njih živeli. Izpodbijana določba 104. člena je ukrep, ki skuša v čim večji možni meri preprečiti nastanek negativnih posledic prepovedi zbiranja ljudi v šolah oziroma vseh vzgojno-izobraževalnih ustanovah, pri čemer je gotovo ta ukrep v njihovo korist, torej bolje, kot če bi se izobraževanja ne izvajalo.</p>
               <p>Glavno vodilo Vlade in ministrstva je bilo torej, da se omogoči vsem udeležencem vzgojno-izobraževalnega procesa, torej, da se sam proces dogaja in da je možno doseganje posameznih standardov in ciljev, ob hkratnem zavedanju in skrbi, da je bila za izvajanje ukrepov za preprečitev širjenja okužb edina možnost izobraževanja na daljavo. Treba je povedati, da zaradi razmer, v katerih smo bili, torej način pouka, ki se je izvajal, ne more predstavljati posega v pravico do izobraževanja, ker je bila pravica omogočena. Učenci so tudi na daljavo dosegali potrebne standarde znanja oziroma jim je bila ta možnost dana. Učitelji pa s tem, ko poučujejo na daljavo, niso kar naenkrat izgubili svoje strokovne kompetence. Da izobraževanje na daljavo ni in ne more biti enako poučevanju v razredih, je nesporno, to smo že večkrat povedali. Ker pa izobraževanje poteka, ker se izvaja pouk, pa čeprav v drugačni obliki, kot smo bili vajeni, to ne more predstavljati nezakonitega posega v pravico do izobraževanja, saj gre za ukrep, ki je sorazmeren glede na ukrepe za preprečitev širjenja nalezljivih bolezni. Pri tehtanju med začasno dolgoročno izvedbo pouka ali neizvajanjem pouka, kar sem že povedal, torej zaradi epidemioloških razmer in posledično prepovedi zbiranja v vzgojno-izobraževalnih ustanovah, je seveda prevladalo načelo največje koristi za otroka, in tako je bilo vzpostavljeno izobraževanje na daljavo.</p>
               <p>Treba je povedati, da zaradi razmer, v katerih smo bili, torej način pouka, ki se je izvajal, ne more predstavljati posega v pravico do izobraževanja, ker je bila pravica omogočena. Učenci so tudi na daljavo dosegali potrebne standarde znanja oziroma jim je bila ta možnost dana. Učitelji pa s tem, ko poučujejo na daljavo, niso kar naenkrat izgubili svoje strokovne kompetence. Da izobraževanje na daljavo ni in ne more biti enako poučevanju v razredih, je nesporno, to smo že večkrat povedali. Ker pa izobraževanje poteka, ker se izvaja pouk, pa čeprav v drugačni obliki, kot smo bili vajeni, to ne more predstavljati nezakonitega posega v pravico do izobraževanja, saj gre za ukrep, ki je sorazmeren glede na ukrepe za preprečitev širjenja nalezljivih bolezni. Pri tehtanju med začasno dolgoročno izvedbo pouka ali neizvajanjem pouka, kar sem že povedal, torej zaradi epidemioloških razmer in posledično prepovedi zbiranja v vzgojno-izobraževalnih ustanovah, je seveda prevladalo načelo največje koristi za otroka, in tako je bilo vzpostavljeno izobraževanje na daljavo.</p>
               <p>Pa da ne bom preveč o tem, ker je bilo že s strani Zakonodajno-pravne službe veliko povedano, z vsem navedenim menimo, da je Pobuda za začetek postopka ocene ustavnosti 104. člena neutemeljena.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za dodatno obrazložitev.</p>
               <p>
                  <stage>(Marijana Pojbiča nadomešča Boris Doblekar.)</stage>
               </p>
               <p>Odpiram razpravo, če želite razpravljati o naslednjem predlogu mnenja: »Odbor za delo, družino, socialne zadeve in invalide se strinja z mnenjem Zakonodajno-pravne službe z dne 9. marca 2021 ter Zakonodajno-pravni službi predlaga, da v skladu z 266. členom Poslovnika Državnega zbora pripravi odgovor Ustavnemu sodišču.«</p>
               <p>Vidim, da je želja po razpravi.</p>
               <p>Prvi se je k besedi javil Primož Siter.</p>
               <p>Izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa.</p>
               <p>Dobro jutro!</p>
               <p>Moja malenkost se s to predlagano ugotovitvijo ne strinja. Glasoval bom proti.</p>
               <p>V Levici se generalno strinjamo s tem, da Ustavno sodišče preveri, na svojo tehtnico vrže, ali je sploh zakonska podlaga za izvajanje pouka na daljavo, kot smo ga videli oziroma kot ga v nekaterih primerih še vedno gledamo, v skladu z Ustavo Republike Slovenije. Žal ugotavljamo v zadnjem letu, da ga skoraj ni vladnega odloka ali zakonskega akta, ki ne bi bil vreden ustavne presoje. Ta pa je morebiti tak najbolj glasen, ker se dejansko tiče vseh nas, vseh otrok, vseh, ki imamo otroke v osnovnih ali srednjih šolah, starih staršev, ki so prisiljeni zdaj zopet na nek način v ta izobraževalni proces, in tako naprej, skratka, problem, ki se tiče nas vseh.</p>
               <p>Ta 104. člen Zakona o začasnih ukrepih in omilitvah posledic covida-19, spoštovane kolegice in kolegi, je v svojem jedru – in to je ta člen, ki ga ti starši z ustavno presojo izpodbijajo – sam po sebi zelo poveden. Prvi odstavek tega člena pravi: »Vzgojno-izobraževalno delo, torej pouk in druge oblike organiziranega dela z učenci, dijaki in študenti v osnovnih šolah, osnovnih šolah s prilagojenim programom, zavodih za vzgojo in izobraževanje otrok in mladostnikov s posebnimi potrebami, v glasbenih šolah, srednjih in višjih strokovnih šolah,« zdaj pa posluh, »lahko, če je to potrebno za omilitev in odpravo posledic covida-19, poteka v obliki izobraževanja na daljavo.« Če je to potrebno za omilitev in odpravo posledic covida-19 oziroma če je to potrebno za, kot smo večkrat slišali, preprečevanje širjenja virusa, pri čemer so pa bili epidemiološki strokovnjaki tisti, ki so že na začetku epidemije oziroma na začetku tega virusa ugotovili, da šole v bistvu tu niso nek nevaren faktor. In potem drugi odstavek: »Z izvajanjem izobraževanja na daljavo iz prejšnjega odstavka,« poudarjam, »se dosegajo realizacije ur in cilji, določeni z vzgojno-izobraževalnimi ali študijskimi programi.« Tu pa pridemo do jedra problema - če kaj, potem starši opozarjamo na vseh možnih forumih, da se je s tovrstnim izobraževalnim pristopom zgodilo več škode kot koristi. Na izobraževalni ravni najprej, se pravi, da do realizacije ur in ciljev, kot pravi sam zakon, ne prihaja, da se ne dosega rezultatov. Učitelji, če sem zdaj prav slišal, poročajo, da so uspeli v tem času pokriti do dve tretjini snovi, kar ni doseganje realizacije in ciljev izobraževanja. Problemi so z vpisi za naprej, ker nekateri izobraževalni programi rabijo določeno realizacijo, od tega leta za svoj vpis za naprej imeti pospravljeno. Sveža problematična tema so glasbene šole, baletni, plesni oddelki, ki ne morejo izvajati svojega programa. Čeprav na drugi strani pa zasebni ponudniki teh podobnih storitev, se pravi, razne plesne šole, pa to lahko počnejo. Da ne govorim o športnih in umetnostnih oddelkih gimnazij, ki tudi za svoj vpis potrebujejo neke določene kriterije, ki jih zdaj učenci zaključnih letnikov osnovnih šol, recimo, ne morejo dosegati. Zato cela ta, da rečem po domače, »spike« okrog doseganja in realizacije učnih ciljev, ur in tako naprej so za lase privlečene. Do tega v tem letu ni prihajalo. Pa bržkone bo danes tekom seje Državnega zbora in interpelacije šolske ministrice pogovora na to temo več in še več. Da ne govorim o oddelkih s prilagojenim programom, ki potrebujejo toliko več neposrednega angažmaja, ki je zdaj pogorel na celi črti. Pred časom sem se pogovarjal z nekim najstnikom iz drugega letnika gimnazije in mi je poročal, da je bil v času celotnega svojega srednjega šolanja doma 74 % časa. Se pravi, 74 % svojega srednjega šolanja je bil do danes doma oziroma do prejšnjega tedna, ko je spet lahko sedel v šolsko klop. Pa to so samo ta izobraževalna vprašanja, torej vprašanja izobraževalnega procesa doseganja rezultatov in ciljev. Kaj šele socialno. Kaj šele tam, kjer pridemo do vprašanja, ali so družine, otroci socialno-ekonomsko sploh okolje, ki lahko karkoli ponudi. In pridemo do bolečih številk vseh otrok, ki živijo pod pragom revščine, ki si ne morejo privoščiti elektronske opreme, kamer, ki si jih ne upajo, tisti, ki jih mogoče dobijo, prižigati, da sošolci ne bi videli, v kakšnih razmerah doma živijo. In tako naprej.</p>
               <p>Se pravi, o kakšnem doseganju realizacij ur in ciljev mi tu govorimo, meni ni jasno. Ni mi tudi jasno, kakšni so motivi Vlade s tovrstnim delovanjem, navkljub vsakič vnovičnem poudarjanju pedagogov, staršev, tudi s klici Ustavnemu sodišču po presoji in tako naprej, da ta gonja traja že eno leto. Kakšni so motivi Vlade, ne vem. Ali je tu razgradnja javnega šolstva ali pa se samo ne znajo iti. Ali pa je čas, da priznajo, pač, »sorry, zabluzili smo.« Se opravičujem za ulični besednjak.</p>
               <p>Ampak eno je dejstvo – ureditev, organizacija šolstva na daljavo, organizacija šolskega procesa na daljavo ni zagotovila otrokom ustavne pravice do osnovnega izobraževanja, kot so tudi poudarili starši v svoji ustavni presoji. Naša ustavna ureditev nam betonira pravico, brezkompromisno pravico do izobraževanja, osnovnega celo pod obvezo, na drugi strani pa nam Vlada Janeza Janše ne daje priložnosti, da to realiziramo – tole moraš, kako pa, »snadži se«. In znajti se je največkrat tako, da to potem uredijo starši, preobremenjeni, že sami mogoče v socialno negotovem položaju, se sprašujejo, ali bodo v tej epidemiji in po njej obdržali službo, zraven so pa še pedagogi za enega, dva ali pa mogoče tri otroke. To je jedro te ustavne presoje, ki jo sam osebno in v imenu Poslanske skupine Levica absolutno podpiram in pozdravljam angažma staršev, da to odločitev postavijo na tehtnico Ustavnega sodišča.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Ker ne vidim več prijavljenih k razpravi, razpravo zaključujem.</p>
               <p>Na glasovanje dajem predlog mnenja: »Odbor za delo, družino, socialne zadeve in invalide se strinja z mnenjem Zakonodajno-pravne službe z dne 9. marca 2021 ter Zakonodajno-pravni službi predlaga, da v skladu z 266. členom Poslovnika Državnega zbora pripravi odgovor Ustavnemu sodišču.«</p>
               <p>Preverite, ali so kartice pravilno vstavljene. Glasujemo. <stage>/ oglašanje v ozadju/</stage> Prekinjam glasovanje. <stage>/ oglašanje v ozadju/</stage> Ja<gap n="..."/>
                  <stage>/ smeh/</stage> Bolje je, če imamo kartice v teh režah, potem lažje glasujemo. Zdaj pa upam, da ste pripravljeni. Še dobro, da sem opozorila. Glasujemo. Zdaj pa upam, da ste pripravljeni. Še dobro, da sem opozorila. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(2 člana.)</stage>
               </p>
               <p>Ugotavljam, da je mnenje sprejeto.</p>
               <p>S tem zaključujem 1. točko dnevnega reda in tudi 51. nujno sejo odbora.</p>
               <p>Vse lepo pozdravljam in hvala tudi vsem razpravljavcem, predvsem vabljenim, ki ste prišli na sejo in pojasnili svoja stališča.</p>
               <p>Srečno! Nasvidenje!</p>
               <stage type="time">Seja se je končala 15. marca 2021 ob 8.45.</stage>
            </sp>
         </div>
      </body>
   </text>
</TEI>
