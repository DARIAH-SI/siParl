<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-039-Nujna-2020-05-27">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-039-Nujna-2020-05-27.OZDDSZII" n="039">
               <name>Nujna</name>
               <date when="2020-05-27"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-039-Nujna-2020-05-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-039-Nujna-2020-05-27.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">1. nadaljevanje 39. nujne seje</stage>
            <stage type="date">(27. maj 2020)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je pričela ob 21.44.</stage>
            <p>pozdravljeni, seveda še posebej lepo najprej pozdravljam članice in člane odbora, vidim, da jih je zmeraj manj, imamo pa kar nekaj nadomeščanj članov Odbora za delo, družino, socialne zadeve in invalide.</p>
            <p>Seveda lepo pozdravljam ministra, ki se nam je pridružil po že eni dolgi nočni seji in ostale vabljene tudi prav tako lepo pozdravljam.</p>
            <p>Začenjam prvo nadaljevanje 39. nujne seje Odbora za delo, družino, socialne zadeve in invalide. Najprej naj povem, da na seji kot nadomestni</p>
            <p>(nadaljevanje) člani in članice odbora s pooblastili sodelujejo namesto gospe Lidije Ivanuša je z nami gospod Tomaž Lisec, ki ga lepo pozdravljam, namesto gospe Andreje Zabret je z nami gospod Igor Peček, ki ga tudi lepo pozdravljam, mu želim dobro delo na našem odboru, namesto gospoda Soniboja Knežaka je z nami dr. Franc Trček, ki ga prav tako lepo pozdravljam in mu želim dobro delo na odboru, gospo Tadejo Šuštar nadomešča gospod Aleksander Reberšek, lepo pozdravljen in uspešno delo, gospoda Aljaža Kovačiča nadomešča gospod Nik Prebil, tudi lepo pozdravljen, uspešno delo, Jerco Korče nadomešča gospod Jože Lenart, ki ga tudi lepo pozdravljam v naši sredi in mu želim dobro delo na našem odbor, mag. Karmen Furman nadomešča gospod Janez Moškrič, tudi lepo pozdravljen in dobro delo želim in gospoda Marjana Pojbiča nadomešča gospod Leon Merjasec, ki ga tudi lepo pozdravljam in mu želim dobro delo na našem odboru.</p>
            <p>Prehajamo torej na nadaljevanje obravnave predloga Zakona o interventnih ukrepih za omilitev in odpravo posledic epidemije COVID-19. Naj povem, da smo na sejo vabili Vlado, Ministrstvo za delo, družino, socialne zadeve in enake možnosti, z nami je, tako kot včeraj, minister za delo, družino, socialne zadeve in enake možnosti gospod Janez Cigler Kralj, lepo pozdravljen in pa državna sekretarka gospa Mateja Ribič. Vabili smo Zakonodajno-pravno službo, obema dober večer, ponovno se srečamo, in pa, vabili smo tudi Državni svet, zdaj pa naj povem, da smo zaključili z obravnavo 54. člena, zato odpiram razpravo k 55. členu, tukaj imamo 1 amandma in sicer poslanske skupine Socialnih, 2 amandmaja, se opravičujem, in sicer poslanskih skupin koalicije ter poslanske skupine Socialnih demokratov in sprašujem, ali želi kdo razpravljati.</p>
            <p>Izvolite, gospod Marko Koprivc, beseda je vaša.</p>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Hvala lepa, spoštovana predsednica, spoštovani minister, državna sekretarka, spoštovane kolegice in kolegi poslanci.</p>
               <p>Bom skušal biti zelo, zelo kratek, glede na to, koliko časa že ta seja traja <gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Pa tudi, da se skoncentriramo res na vsebino.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>
                  <gap n="..."/> in da se res konkretno <gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Tako.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>
                  <gap n="..."/> na sam amandma skoncentriramo, ja.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Tako, izvolite.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Amandma govori o tem, da bi pač izvajalcem socialno-varstvenih storitev institucionalnega varstva se iz proračuna krilo stroške nakupa osebne zaščitne opreme in dezinfekcijskih sredstev ter stroškov nakupa ali najema koncentratorjev kisika, ki so nastali po 1. 3. 2020. Ključna razlika je v času trajanja, se pravi, v obstoječem predlogu zakona se pač to krije od začetka nastopa epidemije, mi to popravljamo na 1. 3. 2020, ker se je pač veliko izvajalcev teh storitev obrnilo na nas, da so ti stroški nastajali že v tem obdobju, toliko na kratko, hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj ne vidim nikogar prijavljenega k razpravi k 55. členu in obema amandmajema, zato dajem na glasovanje najprej amandma poslanskih skupin koalicije.</p>
               <p>Začenjam z glasovanjem. Glasovanje poteka.</p>
               <p>Če bo ta amandma sprejet, potem je amandma pod številko 2 brezpredmeten, to pa je amandma poslanske skupine Socialnih demokratov.</p>
               <p>Za 9, proti 3, kar pomeni, da je bil amandma sprejet.</p>
               <p>
                  <stage>(Za je glasovalo 9.)</stage>
                  <stage>(Proti 3.)</stage>
               </p>
               <p>Torej je amandma Socialnih demokratov brezpredmeten.</p>
               <p>In sedaj prehajamo k 56. členu, tukaj imamo amandma poslanskih skupin koalicije.</p>
               <p>Sprašujem, če želi kdo razpravljati.</p>
               <p>
                  <stage>(Nihče.)</stage>
               </p>
               <p>Če ne, potem dajem takšen sklep na glasovanje. Glasujemo. Ne sklep, ampak amandma, se opravičujem. Glasovanje poteka.</p>
               <p>Zaključujem glasovanje, za 7, proti 3, kar pomeni, da je amandma sprejet.</p>
               <p>
                  <stage>(Za je glasovalo 7.)</stage>
                  <stage>(Proti 3.)</stage>
               </p>
               <p>In sedaj odpiram razpravo k 57. členu in amandmaju poslanskih skupin koalicije, sprašujem, če želi kdo razpravljati Zakonodajno-pravna služba, izvolite. Beseda je vaša.</p>
            </sp>
            <sp who="JešićSladjana">
               <speaker>SLADJANA JEŠIĆ:</speaker>
               <p>Hvala za besedo, gospa predsednica. Dober večer.</p>
               <p>V zvezi s 57. členom bi opozorila, da bi bilo treba v določbi opredeliti za katero obdobje se ukrepi iz 54., 55. in 56. člena predloga zakona uporabljajo. Kajti sicer bi se zgodilo, da bi se členi nehali uporabljati še preden bi zakon začel veljati. Torej namesto dikcije »se uporabljajo« predlagamo, da se zapiše, da se uporabljajo za obdobje od 13. marca do 31. maja. Tako, da predlagamo, da se amandma sprejme in se potem do seje zbora, da bo člen odprt in se potem do seje zbora pripravi nov amandma.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Tako kot ste povedali, bomo preučili in potem bomo v kolikor se bodo tako določili seveda tudi to pripravili za plenarno sejo državnega zbora.</p>
               <p>Ker ne vidim več prijavljenih k razpravi k temu členu, dajem torej, smo pri 57., ne? Se opravičujem. Dajem amandma k 57. členu koalicijskih poslanskih skupin na glasovanje.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(5 članov.)</stage>
               </p>
               <p>Ugotavljam, da je bil amandma izglasovan oziroma sprejet.</p>
               <p>In odpiram razpravo k 58. členu. Tudi tukaj imamo amandma poslanskih skupi koalicije. Sprašujem, če želi kdo razpravljati. Ne.</p>
               <p>Potem dajem takšen amandma na glasovanje.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(5 članov.)</stage>
               </p>
               <p>Ugotavljam, da je bil amandma izglasovan.</p>
               <p>Preden gremo naprej z obravnavo pa naj samo povem, da gospa Janja Sluga nadomešča gospo Mojco Žnidarič, ki jo lepo pozdravljam, gospo Sluga, in ji želim dobro delo na našem odboru.</p>
               <p>Sedaj pa prehajamo k naslovu poglavja 7. Tukaj imamo en amandma, in sicer opozicijskih poslanskih skupin. Sprašujem, če želi kdo razpravljati.</p>
               <p>Gospod Prebil, izvolite. Beseda je vaša, ampak res razpravljamo samo o vsebini amandmaja.</p>
               <p>Izvolite.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Ja, predsednica, hvala lepa.</p>
               <p>Se razumemo, pri 59. členu smo? Aha, v redu, potem se pa opravičujem. Se odpovedujem, ja.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dobro.</p>
               <p>Potem, če ni prijavljenih k razpravi, dajem takšen amandma na glasovanje. Torej govorimo o amandmaju opozicijskih poslanskih skupin.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(9 članov.)</stage>
               </p>
               <p>Ugotavljam, da amandma ni bil izglasovan.</p>
               <p>In sedaj gremo, odpiramo razpravo k 59 členu. Tukaj imamo dva amandmaja, in sicer amandma opozicijskih poslanskih skupin ter amandma koalicijskih skupin. Če bo sprejet torej prvi amandma, je potem amandma pod številko 2 brezpredmeten. Sprašujem, če želi kdo razpravljati.</p>
               <p>Gospod Siter, izvolite o vsebini amandmajev.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa in lep dober večer vsem skupaj iz moje strani.</p>
               <p>Zdaj, ta del zakona govori o Zoisovih štipendistih oziroma o, določa, da vlagatelj vloge za dodelitev Zoisove štipendije ob prehodu med ravnmi izobraževanj v šolskem oziroma študijskem letu 2020/21 uveljavlja izjemni dosežek, ki ga je dosegel v študijskem letu 2017 in 2018 oziroma 2018 in 2019. Dosežki v letu 2019/2020 pa pri dodeljevanju štipendije nebi bili upoštevani iz zelo preprostega in praktičnega razloga, ker vemo, kakšno je šolsko oziroma študijsko leto, letošnje študijsko leto kako je potekalo, s kakšnimi izzivi so se študentje srečevali. Že osnovni, da rečem kurikulumi niso mogli biti izpeljani oziroma so, če zopet uporabim ta besednjak, dihali na škrge, kaj šele državna tekmovanja iz znanja in drugi pogoji, ki jih morajo študentje za to, da dosegajo neko raven pogojev, sploh za potegovanje za recimo Zoisovo štipendijo, niso mogla biti izvedena. Ena so bila, druga ne, zato vsi vlagatelji nebi bili v enakem položaju. Zato se tukaj priznava ta vpogled oziroma ta referenca let, se pravi šolskih, študijskega, prejšnjega študijskega leta in predprejšnjega.</p>
               <p>Kljub temu bom povzel obrazložitev, da je predlog, siceršnji izvorni predlog dobronameren, ker se potencialnim upravičencem zaradi odpovedi tekmovanj v šolskem letu oziroma študijskem letu 2019/20 ne omogoča doseganje izjemnih dosežkov. Menimo, da ostaja velik del potencialnih upravičencev, ki pa so v tem letu vseeno dosegli izjemne dosežke navkljub okoliščinam. Tem upravičencem se s predlaganimi spremembami onemogoča uveljavljanje teh dosežkov za pridobitev Zoisove štipendije. Tu gre predvsem za študente, tudi dijake, ki so v tem letu izvajali znanstveno-raziskovalno delo in dosegali objavo v uglednih strokovnih ali znanstvenih revijah. Opozarjamo, da je priprava znanstveno-raziskovalnega prispevka tipično proces, ki traja veliko več kot eno šolsko oziroma eno študijsko leto. Obsega namreč tako pisanje prispevka, kjer je treba upoštevati pripravo prispevka, metodologijo, preverjanje metodoloških izsledkov in predstavitev, šele nato pride na vrsto priprava prispevka za objavo, pri čemer je recenzijski postopek pogosto dolgotrajen. Poleg tega je to projekt, h kateremu pristopijo učenci oziroma dijaki, študentje ob rednem izobraževanju, za to porabijo svoj prosti čas. S predlaganim ukrepom se bodo ti dosežki za študente, ki so svoje delo objavili v tem študijskem letu, popolnoma razvrednotili.</p>
               <p>Kot rečeno, ta predlog je v osnovi dobronameren. To ni kritika, to je nadgradnja obstoječega predloga. Glede na to kakšne so okoliščine, pa mislim, da je vredno, da ga podpremo tako opozicijski kot koalicijski poslanci.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj dajem besedo gospodu Niku Prebilu. Izvolite o vsebini 59. člena in o amandmajih. Izvolite.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Ja, hvala lepa, predsednica. Še enkrat lep pozdrav in dober večer vsem.</p>
               <p>Ja, seveda se s kolegom Siterjem tukaj strinjam in k temu členu vsekakor ne gre kritika. Namreč člen je v prvi vrsti dobronameren in korektno zasnovan, a vseeno nakazuje, da pri nekem delu vlagatelji za Zoisove štipendije se spet nahajajo v nekem neenakem položaju. In zaradi teh odpovedi zaradi epidemije vseh tekmovanj, ki pač vplivajo na dodelitev Zoisove štipendije in pač njihove izjemne dosežke, se tako ne omogoča doseganje izjemnih dosežkov. In tukaj mislimo, da pač obstaja velik del potencialnih upravičencev, ki pa so v tem letu do sedaj vseeno dosegli nekje izjemne dosežke. In tukaj bi si jaz želel, da seveda bi takšen predlog, ki vsekakor je dobronameren s strani opozicije, podprla tudi koalicija.</p>
               <p>Če pa se s takim predlogom ne strinjate, pa bi, minister, želel, da pojasnite zakaj. Ker pač po našem mnenju je resnično dober in dobronamerno v dober položaj postavlja dijake in študente, ki pač uveljavljajo pridobitev Zoisove štipendije.</p>
               <p>Toliko. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Besedo je želel tudi poslanec gospod Kordiš.</p>
               <p>Izvolite, beseda je vaša.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>V tej državi poznamo različne oblike štipendij, ki jih medsebojno povezuje štipendijska politika. Imamo kadrovske štipendije, namenjene predvsem za spodbujanje določenih profilov izobrazbe in zaposlovanje v določenih panogah, po navadi tam, kjer je kader deficitaren, še posebej. Imamo socialne štipendije, ki prvenstveno merijo na izenačevanje socialnega položajna študentk in študentov, se pravi, da pomagajo tistim študentom, ki prihajajo iz socialno šibkejših gospodinjstev, ki prihajajo iz delavskih gospodinjstev, ki prihajajo iz revnih družin in tako naprej. In imamo tudi zoisove štipendije, ki so v osnovi oblika finančnega stimulusa, da se študentje v študijskem procesu še ekstra potrudijo za uspeh, da še ekstra čas in energijo vložijo v svoj študij. Te zoisove štipendije v določeni meri opravljajo tudi socialno funkcijo. Velik delež študentk in študentov prihaja iz če že ne iz socialno ogroženega okolja, pa vendarle iz okolja, kjer jim starši mogoče ne morejo nuditi tako zelo veliko, kot bi jim lahko, še zmeraj imajo pa ti ljudje neko osnovo za to, da v miru študirajo. Mogoče jim ni potrebno tako zelo veliko delati kot njihovim vrstnikov, ki prihajajo iz res revnih in socialno ogroženih gospodinjstev in za te ljudi zoisova štipendija pomeni pomemben vir dohodka. Čeravno ta dohodek prihaja iz naslova študijskega uspeha in socialnih uspehov, ni to samo nek bombonček, ni to samo nek priboljšek, ampak rešuje v določeni meri tudi njihov socialni status. Kar je bilo do sedaj zapisanega v 59. členu za zoisove štipendije, je v redu. Piše, da zaradi razmer v katerih smo se znašli epidemija koronavirusa in tako naprej, da se suspendira zahteve v posebnih dosežkih in tako v letu 2020. To je dejansko dobra določba, ki se je znašla v tem tretjem korona zakonu, pa vendarle obstajajo določene oblike dokazovanja in akademskega izkazovanja, znanja in napora v znanstveno-raziskovalni sferi kot je recimo publikacija kakšnih prispevkov v določenih revijah, ki se je kljub motnjam v družbi zaradi epidemije koronavirusa lahko odvila in v nekaterih primerih se je odvila. Saj za neko publikacijo v znanstveno raziskovalni reviji, to ni nekaj kar ti napišeš iz danes na jutri. V tak prispevek, pa tudi če je to zgolj neki stranski dokument, ponavadi je bolj obširen, je to cela avtorska pola ali dve avtorski poli, tak prispevek stoji na letih in letih raziskovanja, študijskega udejstvovanja, tudi prakse. Saj navsezadnje tudi humanistika in družboslovje poznata prakse, čeprav se prakse ponavadi povezuje bolj s tehničnimi in naravoslovnimi smermi. In publikacije recimo, konkretno publikacije, niso pa samo publikacije, niso nujno nehale izhajat ali pa njihovo delo ni bilo nujno ali pa v celoti moteno tekom epidemije koronavirusa, tega prvega vala, ki smo ga sveže preživeli in ljudje so si lahko vzeli čas, da so dokončali svoje prispevke, da so jih objavili, tudi to se bo v bodoče še dogajalo. V kolikor je pozitivna določba v PKP3 to, da se specialnih dosežkov pri uveljavljanju pravice do zoisove štipendije v 2020 ne upošteva, mislim, da zaradi vsega, kar sem ravnokar očrtal, to ne sme biti izključujoči pogoj. Dobro je, da je to spodnji pogoj, v smislu ni jim nujno, da ti izkazuješ v teh razmerah kakšne posebne dosežke, ko uveljavljaš pravico do zoisove štipendije, ampak če jih pa vendarle imaš, je pa smiselno, da se upoštevajo. Jaz mislim, da nihče ne bo na izgubi, nihče ne bo na slabšem zaradi tega, bomo pa morda kakšnemu študentu pomagali do tega, da štipendijo zadrži oziroma, da si to štipendijo pridobi in da si socialni status popravi. S tako popravljenim socialnim statusom, čeprav vemo, da so štipendije globoko prenizke v tej državi, s tako popravljenim socialnim statusom bo pa tudi lažje nadaljeval ali pa nadaljevala s svojimi študijskimi in raziskovalnimi prizadevanji. Kar je še ekstra pomembno, glede na to, da se tudi šolske in študijske tirnice niso vrnile nazaj na predkoronske čase in vprašanje tudi v sejni kako s tem bo. In tako dohodek je za preživetje študentov iz delavskih družin še kako pomemben. Ni veliko, je v resnici premalo, štipendije so prenizke, to ni samo vprašanje za to Vlado, to je vprašanje tudi za pretekle Vlade, na kar opozarjamo že dva mandata, ampak 200 evrov na koncu ali pa 100 evrov, je pa še zmeraj 100 evrov. Ti je pa treba za 100 evrov manj ur narediti na študentski napotnici za enim šankom garat ponoči, takrat ko bi moral študirat za izpite. Tako da četudi je nizek dohodek, prenizek dohodek, je vendarle pomemben in ljudje se trudijo, so ostali v času epidemije koronavirusa doma, mogoče je komu uspelo kaj publicirati, mu še bo uspelo publicirati, mislim, da je čisto razumno in smiselno, da se tovrstne objave pri ljudeh upoštevajo in da se gre študentom vsaj tukaj na roko, če se jih je že v preteklih protikorona zakonih pavšalno odpravilo, ne, govorim o tistih 150 evrov za vse študente, te študent, ki prihaja iz ugodnih, iz gospodinjstva z ugodnim materialnim stanjem, kjer so starši dobro plačani, imajo socialno varnost, so mogoče menedžerji, so lastniki kakšne nepremičnine večje vrednosti, s katero vlečejo rento in tako naprej, takim študentom se tistih 150 evrov ni poznalo. Študentu iz revnega gospodinjstva, ki dela 5, 6 dni na teden in efektivno je v redni zaposlitvi in bi mu morale pripasti pravice iz redne zaposlitve in dela na takih visokih obratih samo zato, da lahko preživi in v določenih primerih tudi pomaga vzdrževati svoje gospodinjstvo nazaj doma, pa tistih 150 evrov je pa praktično bob ob steno in mislim, da lahko naredimo en pozitiven korak in ne ponovimo napake iz prejšnjih koronazakonov v tem primeru Zoisovih štipendij, morda sem kakšen mehanizem nagrajevanja in izključevanja tu izpustil, mogoče ne razumem kakšne podrobnosti v štipendijski politiki, zakaj se taka določba ne bi vpisala v protikorona 3 zakon in amandma sprejel, ampak v tej fazi, recimo, ne vidim zadržka, tako da, koalicijska vrsta, vladni predstavniki, če imate namen ta amandma zavrniti in s tem ponagajati študentom samo zato, ker je to opozicijski amandma, me pač zanima, kakšna bi bila vsebinska utemeljitev. Seveda pač predpostavljam, glede na to, kaj se je dosedaj dogajalo na tem odboru in v zadnjih dveh mesecih v Državnem zboru, da bo to zavrnjeno, če se pa motim, pa imamo tudi ministra, pa lahko pove, bi bil vese, če slišim od njega, da se ne motim in da bo amandma podprt, da je to nekaj, kar bi Ministrstvo za delo podprlo, da se jim zdi to smiselna določba, da se posebni dosežki tudi letošnjega leta upoštevajo, hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Razpravljamo torej o vsebini k 59. členu zakona in o dveh amandmajih in sedaj je besedo želel minister za delo gospod Janez Cigler Kralj.</p>
               <p>Izvolite, beseda je vaša.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa, predsednica, hvala lepa obema poslancema za, oziroma vsem poslancem za razpravo.</p>
               <p>Ja, mi menimo, da bi, torej razumemo dobronameren pristop, dobronamernost pri tej želji razširiti še na letošnje študijsko leto upoštevanje teh izjemnih dosežkov, ampak ravno s tem, ko bi letošnje študijsko leto vključili, bi lahko povzročili neenak položaj, zato ker nekateri so se pripravljali na tekmovanja, pa tekmovanj ni bilo, nekatera tekmovanja so ali pa bodo izvedena in tu vidimo mi preveč možnosti za neenak položaj.</p>
               <p>Naj pa, ravno, ko sem pri besedi povem, da poslanec Siter, to kar ste v svoji razpravi izpostavili, rešuje potem naslednji amandma pod točko 2, oziroma ne vem, oprostite, a je bil poslanec Kordiš, da se uveljavlja lahko pa znanstvenoraziskovalno nalogo ali znanstveni prispevek v strokovni ali znanstveni publikaciji ali zborniku, objavljeno tudi v tem šolskem oziroma študijskem letu. Tako da menim, da lahko to skupaj potem sestavimo zgodbo, če s podpre amandma pod številko 2.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospod minister, za to dodatno obrazložitev.</p>
               <p>Zdaj jaz samo sprašujem gospoda Prebila, vi ste želeli repliko najbrž, ja, zato ker tukaj opozarjam, da smo mi izglasovali namreč sklep, da o vsakem vprašanju oziroma členu lahko razpravljate samo enkrat in ker ste že razpravljali, zato sem vprašala ali želite repliko ali kaj drugega, tako da vam dajem repliko, 3 minute, potem pa je k razpravi prijavljen gospod Franc Trček.</p>
               <p>Izvolite, gospod Prebil.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Ja, hvala lepa, predsednica.</p>
               <p>Ja, minister, jaz imam vseeno občutek, da se nisva razumela, nekako vaš argument me ne prepriča, ker ta naš amandma k 59. členu pač dodaja določilo, da bi te izjemne dosežke se lahko uporabljalo tudi v tem letošnjem letu. Nenazadnje pa tudi kar se tiče glede znanstvenoraziskovalnih del, ja, študentje, predvsem študentje, pa tudi dijaki, nekateri jih pripravljajo kar nekaj časa prej, preden se objavijo v znanstveno raziskovalnih uglednih revijah ali v kakšnih drugih prispevkih in to je proces, ki traja dlje časa. Nenazadnje pa so tudi drugi dosežki, ki so jih nekateri študenti dosegli do takrat, ko je bila epidemija preklicani, lahko zelo kvalitetni in vplivajo na to, ali nekdo dobi zoisovo štipendijo in tukaj bi jaz na tem mestu vsekakor še enkrat pozval, da pač je ta amandma resnično s strani opozicije dobro nameren in daje tem študentom oziroma dijakom neko priložnost, da kljub temu, da smo prišli v situacijo, ki jo imamo, omogočimo, da se njihovi izjemni dosežki upoštevajo pri podelitvi zoisove štipendije.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Gospod Trček, izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, hvala za besedo.</p>
               <p>Najprej se res nisem mislil oglašat, ampak ker gre za neko zadevo, ki je veliki del mojega življenja. Glejte, prvič, mi tu neke milijarde malo na »puf talamo« v ljudskem jeziku in v teh milijardah jaz vidim premalo milijonov, ki bi jih namenjali znanju. Skoraj nič jih ni. Druga zgodba, osebno menim, da smo mi tako bogata družba, pa sem imel raznolike študente. Res, kot profesor doživiš vse, tako kot je Miha rekel, te pridejo prosit; joj, gospod profesor, do takrat ne morem narediti. Pa ti razlagajo doma, ne vem kaj, družine se ločujejo, nasilje sistema, »penez« ni, določeni študentje garajo neke nočne izmene, dobil sem v <stage>/nerazumljivo/</stage> nekaj dobrega, mami dajem toliko denarja, gor in dol. Hude zgodbe, včasih si na robu joka, včasih bi kaj iz svoje denarnice potegnil, odkrito povedano in zdi se mi ta korona je tudi razmislek, da nas reši. Le več pameti, le več znanja, mi glih nismo dober primer tu, pa jaz bi si tako želel, da bi vse seje potekale tako, kot jih kolegica Eva vodi, pol bi tudi to, kar nekateri imenujejo janšizem, lažje preživel, odkrito povedano. Pa da ne bom predolg, a veste, jaz ljudem ponavadi rečem – glejte, od petnajstega leta si kupujem knjige. Star sem 51 let. Jaz sem v svojem življenju – dobro, drug doktorat ne bom naredil – jaz sem v svojem življenju verjetno obrestno, obrestno 100 tisoč evrov za knjige dal. To je moja vikendica, to je moja jadrnica, to je tisto, pa mi že v tej bajti to bolj škodi kot koristi. Zdaj zakaj jaz to razlagam; če hočete biti dober, kvaliteten študent, rabite tudi »peneze« za to, kljub temu, da je nekaj digitalizirano gor in dol in to je v bistvu neka pozitivna diskriminacija, ki gre tudi v tej smeri. In se mi zdi, da tudi mi moramo neko sporočilo dejansko mladim dajati na ta način. A veste, tu poslušam že šesto leto; pa mladi se izseljujejo pa gor pa dol, pa se »pingpongiramo« eni in drugi kdo je kriv. Kriva je cagava politika, ki mladih ne razume. Pa da ne bom predolg, res ne rabim tu doktorata delat. Vidimo en in drug amandma rešujeta približno sorodne zadeve in tudi ljudje nas imajo tudi malo poln kufer. A veste, gledajo te seje, mi imamo te nočne seje zaradi tega, ker se je pač Janša naumil, da hoče to imet do 1. junija. Nobene potrebe ni. Lahko bi imeli teden dni več časa za neko resno razpravo in zdi se mi tudi, je skrajni čas, da mi kot parlament odrastemo in res ne vidim tu nobene težave, da se ne podpre prvi predlog amandmaja v 59. členu, na koncu da malo tudi pokažete navsezadnje, da je opoziciji še mesto v Državnem zboru, ker jaz bom drugače res počasi se preselil pred Državni zbor. Za razliko od tebe, Eva, si jaz ne morem ust odpret, da mi Zorčič, mogoče je zaljubljen vame, nekaj ne začne vmes komentirat. Dajmo na temu primeru pokazat nek minimum resnosti.</p>
               <p>Hvala za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj nimam več prijavljenih k razpravi k 59. členu, tako da dajem na glasovanje amandma poslanskih, oziroma opozicijskih poslanskih skupin. V kolikor bo ta amandma sprejet, potem je amandma pod številko 2 brezpredmeten.</p>
               <p>Torej začenjam z glasovanjem. Glasujemo. Glasovanje poteka.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(9 članov.)</stage> Ugotavljam, da amandma ni bil sprejet.</p>
               <p>Tako, da zdaj glasujemo o amandmaju koalicijskih poslanskih skupin pod številko 2 k 59. členu.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>In sedaj odpiram razpravo k 60. členu zakona, in sicer imamo tukaj en amandma koalicijskih poslanskih skupin.</p>
               <p>Ker ne želi nihče razpravljati, dajem takšen amandma na glasovanje.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>In sedaj odpiram razpravo k 61. členu. Tudi tukaj imamo en amandma koalicijskih poslanskih skupin.</p>
               <p>Ker ne želi nihče razpravljati<gap n="..."/>, Zakonodajno-pravna služba, izvolite. Beseda je vaša.</p>
            </sp>
            <sp who="JešićSladjana">
               <speaker>SLADJANA JEŠIĆ:</speaker>
               <p>Hvala za besedo.</p>
               <p>V zvezi z amandmajem k 61. členu bi opozorila, da amandma upošteva del pripomb, ki jih je podala ZPS, ki niso redakcijske narave. Zato obrazložitev ne drži. Določa trajanje ukrepa tudi na podlagi pripombe ZPS, ampak z uporabo besede »najkasneje« v tej določbi novega osmega odstavka, je to nejasno. Zato predlagamo, da se ta beseda črta.</p>
               <p>Ko pa že imam besedo, bi želela samo še opozoriti na 60. člen in pa 64. člen, da prav tako ne gre za amandmaja oziroma obrazložitve amandmajev, ki bi bile redakcijske narave, ampak mora biti obrazložitev tudi teh dveh amandmajev vsebinska. Zato bi jo veljalo ustrezno prilagoditi.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Seveda, člen je odprt tako, da bomo lahko to urejali tudi v nadaljevanju.</p>
               <p>Sedaj pa dajem besedo gospodu Francu Trčku k 61. členu.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, hvala. Razložil bom, zakaj bom glasoval proti.</p>
               <p>Če bi bil tak kot klet na Trstenjakovi, kar zdaj re-tweeta Janez Janša, bi napisal – kaj? Da je nekdo, ki je oblikoval takšen zakon za na psihiatrijo. A veš, to počnete vi, Eva? Jaz vabim Janeza Janšo, da gremo skupaj k nekemu strokovnjaku in naj tam določijo kdo je za na psihiatrijo. Potem se pa čudite nam, zakaj se vedemo kot se vedemo. Kje ima predsednik vlade časa za take neumnosti?</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospod Trček. To sicer ni bilo ne postopkovno vprašanje ne vsebinska razprava k 61 členu. Zdaj mislim, da imamo bolj pomembne stvari kot se ukvarjati s tem, kaj se dogaja na Facebooku.</p>
               <p>Tako, da jaz sedaj dajem na glasovanje torej amandma k 61. členu poslanskih skupin koalicije.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(4 člani.)</stage>
               </p>
               <p>Ugotavljam, da je amandma sprejet.</p>
               <p>Odpiram razpravo k 62. in 63. členu. Naj povem, da tukaj nimamo vloženih amandmajev.</p>
               <p>Ker ne želi nihče razpravljati, odpiram razpravo k 64. členu. Tukaj imamo dva amandmaja, in sicer amandmaja koalicijskih poslanskih skupin in pa opozicijskih poslanskih skupin.</p>
               <p>In prvi se je k razpravi k 62. členu in amandmaju, se opravičujem, k 64. členu, hvala za opozorilo, prijavil gospod Nik Prebil.</p>
               <p>Izvolite.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Hvala lepa, predsednica.</p>
               <p>Tukaj moram opozoriti na ta naš vloženi amandma. Namreč v predlogu zakona je zapisana možnost podaljšanja pogodb o zagotavljanju študentske prehrane v letih 2019 in 2020 z dodatno obrazložitvijo, da zaradi nepredvidljivih okoliščin v zvezi z posledicami epidemije COVID-19 in z njo povezanih ukrepov ter pa te morebitne ponovitve celo v jesenskem času, kar se sedaj omenja možnost drugega vala, obstaja tudi verjetnost, da odpiranje ponudb seveda ne bo mogoče izvesti. Zdaj pa zaradi možnosti, da bo ta realizacija predlaganega člena prinesla velike posledice tako za študente kot pa tudi za ponudnike te študentske prehrane, če se javni razpis za izbiro ponudnikov subvencionirane študentske prehrane za torej 2021 in 2022 ne bo izvedel, bi bila lahko ponudba v letih 2021 res zelo okrnjena. In tukaj resnično predlagamo, da se v besedilo člena doda določilo, da se postopek javnega razpisa pač izvede takoj ko bodo dovoljevale okoliščine. Mi dobro vemo, da je študentska prehrana eden skoraj unikum v Evropski uniji na ta način kot ga imamo urejeno v Sloveniji, a vendar je po mojem mnenju to urejeno zelo dobro, saj študentje vmes med svojim študijem pridejo do prehrane, ki pač je kakorkoli obrnemo bolj ugodna. Zdaj mi s takimi ukrepi vseeno nenazadnje moramo gledati na kratkoročno spodbujanje domačega povpraševanja in se pravi na te ukrepe, ki imajo takojšen učinek na povpraševanje, in tudi ta je takšen med njimi, ki ga ima in v bistvu omogoča nekim gostinskim obratom in restavracijam, da se na takšen razpis za zagotavljanje študentske prehrane prijavijo takoj, ko bodo to dopuščale okoliščine. Nenazadnje študentje, a veste, gredo v tisto pač restavracijo, ki jo izbirajo sami in marsikatera restavracija nenazadnje živijo od tega, ker imajo pač lahko zelo veliko obiska. In z nesprejetjem takšnega sklepa, če bi prišlo do nadaljnjega porasta oziroma poslabšanja epidemiološke slike, bi se lahko seveda na takšen razpis prijavilo manj ponudnikov in bi s tem lahko še bolj poslabšali gospodarski položaj v državi.</p>
               <p>Zato vsekakor še enkrat apeliram, da se takšen amandma, ki je bil vložen, tudi podpre. Nenazadnje si res ne želimo, da bi padli v ta antistimulus, kjer se poglablja v državi recesija. In mi moramo pač sproducirati to, da bodo ljudje začeli trošiti tako kot so trošili pred krizo ali pa še celo bolj. A veste, ker čim ljudje začnejo šparati, vedno bolj toneš v recesijo. In vedno bolj kot si v recesiji, še bolj šparajo ljudje in to je začarani krog. In mislim, da tudi s takim ukrepom kot je ta, spodbujamo potrošnjo, ki pa pač trenutno v situaciji, kjer se mi nahajamo, več kot nujna. Tako, da si želim oziroma upam, da bo takšen amandma tudi sprejet.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Besedo dajem gospodu Mihu Kordišu.</p>
               <p>Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>O študentskih bonih kot obliki pomoči študentom pri zagotavljanju prehrane imam nekoliko mešane občutke ali je to v redu urejeno ali bi morali iti v kakšen drug sistem, recimo sistem nekih neprofitnih menz in podobno. Niso bili pa moji občutki prav nič mešani takrat, ko sem bil študent. Sem bil pa presneto vesel, da te bone in možnost prehrane na bone imam. Zdaj, epidemija koronavirusa je našo družbo postavila na glavo in lahko se zgodi, da se bo možnost študentske prehrane na bone drastično skrčila tudi na neki daljši ročnosti. In zato smo v Levici sopodpisali tudi amandma, da se javni razpis za študentske bone za prehrano izvede takoj ko bo mogoče.</p>
               <p>Gre za majhen korak v primerjavi z vsemi ostalimi določbami, ki so v tem zakonu, pa vendar je pomemben, če želimo delati v proticiklični smeri. Ko rečem proticiklični smeri, v danih okoliščinah to seveda konkretno pomeni želimo spodbujati agregatno povpraševanje zaradi tega, ker nam gospodarstvo tone. Kriza epidemije se prevaja v krizo kapitalizma. In edini resen odgovor države na tako krizo je, da sama z lastnimi investicijami, spodbujanjem potrošnje zagotavlja agregatno povpraševanje. Okrog tega agregatnega povpraševanja pa lahko nato diha domače gospodarstvo. Vemo, kaj se je zgodilo v zadnjem gospodarskem kolapsu, ki je nastopil na oni drugi strani Atlantika in se nato preselil v Evropo. Država in takratna vlada je odreagirala z napačnimi ukrepi, odreagirala je z ukrepi zategovanja pasu. In takratna vlada Janeza Janše je na ta način sprožila tretjo recesijo. Zdaj upam, da se je politični vrh vseh barv, v vseh strankah iz te izkušnje nekaj naučil in da ne bomo šli po tej poti zategovanja pasu, tej poti, dobesedno, uničevanja vsega, od javnega dobrega do gospodarstva, znova. In res niso študentski boni tisti, ki držijo pokonci slovensko gospodarstvo, o tem se zagotovo lahko vsi strinjajo, strinjamo. So pa pomemben doprinos v sektorju drobnega gospodarstva ponudnikov prehrane, zlasti v univerzitetnih središčih in ravno tako pomembno, določen socialni korektiv za študente, najbolj pridejo prav seveda tistim študentom iz revnih družin, ki si že tako težje privoščijo neko prehrano, pa tečejo od enega študentskega »joba« na drug študentski »job«, vmes se trudijo nekaj študirati in ravno ta opcija bona jim morda namenja možnost, da, jim nameni možnost, da pa morda pridejo do toplega obroka. Seveda, če je število ponudnikov omejeno, če je skrčeno, je teh možnosti manj, kot bi jih lahko bilo.</p>
               <p>Mislim, da je to nek amandma, ki ne prinaša kakšnih silno velikih finančnih posledic za državni proračun in mislim, da bi se lahko sprejel, ker se s takim amandmajem nihče ne izgublja, vsi kvečjemu pridobivajo in ne vidim absolutno nobenega razloga, da to ne bi šlo skozi, še posebej, ker so šle skozi tudi, skozi pa so šle take določbe, ki po tem zakonu nimajo nič za iskat, recimo k 40. členu, oprava protikorupcijskih varovalk pri javnem naročanju, ne. Zdaj se bo lahko trošilo brez vprašanj do enega milijona evrov, skratka, ker se na maskah ne more več krasti, se bo zdaj kradlo pri naročilih na ministrstvih. Kolegice in kolegi iz koalicijske vrste, če ste to spustili skozi, to pritisnili skozi, ni razloga, da ne bi naredili pa še nekaj dobrega, to je, stopili korak nasproti študentom in možnosti njihove tople prehrane preko študentskih bonov.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa dajem ta amandma poslanskih skupin najprej koalicije na glasovanje k 64. členu, ker nima več prijavljenih k razpravi.</p>
               <p>Začetek. Poteka glasovanje. Glasujemo. Koalicijske poslanske skupine.</p>
               <p>Za 10, proti 2, kar pomeni, da je amandma sprejet.</p>
               <p>
                  <stage>(Za je glasovalo 10.)</stage>
                  <stage>(Proti 2.)</stage>
               </p>
               <p>In sedaj glasujemo še o amandmaju k 64. členu pod številko 2 in sicer poslanskih skupin opozicije.</p>
               <p>Glasujemo. Glasovanje poteka.</p>
               <p>Za 8, proti 9, kar pomeni, da amandma ni bil sprejet.</p>
               <p>
                  <stage>(Za je glasovalo 8.)</stage>
                  <stage>(Proti 9.)</stage>
               </p>
               <p>In sedaj prihajamo k naslovu podpoglavja 7.4, tukaj imamo en amandma in sicer amandma poslanskih skupin opozicije in sprašujem, če želi kdo razpravljati.</p>
               <p>Gospod, se opravičujem, Jože Lenart, izvolite, se opravičujem.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa <gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Boste razpravljali torej <gap n="..."/>
                  <stage>/ nerazumljivo/</stage>.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>
                  <gap n="..."/> za besedo, predsednica.</p>
               <p>Ja, v 67. členu gre za razširitev naslova in sicer namesto Vrednotnice za športne prireditve naj se naslov razširi na Vrednotnice za koncerte, športne in kulturne prireditve. Glejte, eden izmed prvih ukrepov, še pred samo uvedbo epidemije, je bila prepoved zbiranja na javnih prostorih in seveda s tem tudi športnih prireditvah, kulturnih prireditvah in pa samih koncertih. Ti dogodki so se dobesedno ustavili.</p>
               <p>Zdaj sama obrazložitev, ne, z amandmajem se omogoča izdaja vrednotnice ne le za športne ampak tudi za kulturne in koncertne prireditve. Gre za karte, prodane za številne kulturne dogodke in aktivnosti, te koncertne prireditve, ki jih zaradi sprejetih odredb in prepovedi zbiranja na javnih prireditvah in javnih prostorih in izrednih okoliščin, ki jih je povzročila epidemija, ni bilo mogoče izvesti. Kulturni in ustvarjalni sektor ter organizatorji koncertnih prireditev so se zaradi izpada dohodka znašli v velikih finančnih stiskah. Vrednotnice bodo pozitivno vplivale na njihovo delovanje v prihodnje. Če se stroški, če se potrošnik s ponujeno vrednotnico ne strinja, bo lahko v skladu z določbami zakona, ki urejajo o varstvu potrošnikov, od organizatorja koncertne, kulturne in športne prireditve zahteval vračilo vplačila. Spoštovani minister, ne znam si predstavljati, da ta člen izdaja vrednotnic ne bi razširili poleg športa tudi na kulturne prireditve in pa tudi koncerte. Če tega ne naredimo, bi bila to praktično očitna diskriminacija.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Besedo je želel k temu členu gospod Primož Siter. Izvolite, beseda je vaša.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa za besedo. Zdaj kar se tiče vrednotnic kot nekega modela ali pa instituta, če hočete ali ideje, jo jaz pozdravljam. Meni je to kot da rečem strastnemu obiskovalcu predvsem glasbenih prireditev, mi je to izvrstna ideja. Mi je pa žal, da v prvotnem načrtu, torej koncerti in kulturne prireditve niso vsebovane, zato ta amandma. Ampak zgodba je v bistvu sorazmerno širša. Ta kulturni ustvarjalni koncertni sektor, je nekaj, kar je en del ali pa en sektor, ki je z epidemijo doživel najhujši udarec, zato ker je izničen v nulo. Ker je zaradi prepovedi zbiranja na javnih krajih pač izničen v nulo. To niso trgovine, kamor se je dostop omejil, to ni kakšna druga storitvena dejavnost, kjer se je dostop omejil. V tej dejavnosti se je dostop prepovedal in isto velja seveda za športne prireditve. Ampak treba je pa vedeti, treba je pa umestiti ta kulturno uprizoritveni sektor, če hočete v širši prostor. Povezujemo ga v matičnem, kulturnem, povezujemo ga kot elementarni del slovenske turistične ponudbe. Tukaj je treba samo kapo dol dat vsem organizatorjem mnogih mednarodno priznanih prireditev, ki imajo tisoče in tisoče obiskovalcev. Skratka, edino logično, »fair« in pravilno bi bilo v ta ukrep umestiti tudi te torej kulturne oziroma koncertne dejavnosti. In še morda najbolj pomemben del, ker nismo na Odboru za gospodarstvo in nismo na Odboru za kulturo, ampak smo na Odboru za delo, je pa ta socialni aspekt, ki ga te prireditve oziroma organizatorji tudi kulturnih in koncertnih prireditev ponujajo. Kulturni sektor, ta koncertni del kulturnega sektorja zajema en največji bazen prekariziranih poklicev. Koncerti in prireditve, ki so v tem letu doživele torej ta neslaven kolaps zaradi epidemije, so za sabo potegnile množico socialnih stisk. Tako rekoč vsi zaposleni v tem sektorju ali pa upam si trditi vsaj 90 odstotkov zaposlenih v tem sektorju, so zaposleni v neke vrste prekarni obliki. Zato to je, ta ukrep jaz osebno vidim kot socialni ukrep. Lahko mu rečemo, da je gospodarski, da hodi naproti gospodarstvu ali pa oživljanju nekega kulturnega sektorja, ampak je predvsem socialni, zato pozivam, zato bom ta amandma seveda podprl. Pozivam, nič ne stane, pozivam tudi koalicijske poslance, da razmislite in podprete. Resnično škode ni nobene, je pa ena velika dobra namera s strani Državnega zbora, da tem vsem množici teh prirediteljev omogočijo vsaj preživetje te sezone. Saj vemo, da v sezoni leta 2020 se ne bo nihče obogatil, lahko pa mogoče kdo preživi zaradi takšnega ukrepa.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj nimam več prijavljenih k razpravi, zato dajem na-</p>
               <p>Gospod Trček, se opravičujem, nisem vas videla. Takoj, izvolite. Gospod Trček, beseda je vaša.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, hvala. Saj malo sem se že res skrčil.</p>
               <p>Glejte, kar je velika večina slovenskega turizma, kar je neka, če hočete dodana vrednost slovenskega turizma onkraj beton-postelja-zajtrk, so kulturni artefakti. Ali kulturni artefakti v obliki, ne vem, nekdo gre po Miklošičevi in slika neko lepo pisano bajto, kjer bi morala biti izpostava arhitekturnega muzeja, ne pa, da imamo notri, kaj, zemljiško knjigo se mi zdi. Ali zavije kam in sliši Modrijane – nimam sam osebno nič proti Modrijanom – ali kupi kakšen izdelek umetelne obrti. In tudi dejansko za to gre. Zjutraj sem vam mal poskušal razložiti na primeru Jazz Cerkno neko zgodbo. In ob nekih bolj množičnih avtorjih, kar so in Modrijani in Možina, če parafraziram neko evropsko poslanko vseh Evropejcev, ne samo SDS-a, tudi mojo, obstajajo tudi manj množične oblike kulturnih udejstvovanj in umetniških in poskusov preživetja na tem zahtevnem polju. Ne vem, Kajo Draksler gre malo manj ljudi poslušat, pa nekako seveda o okusih se ne razpravlja. Ne vem, Anjo Golob, ki izda pesniško zbirko, verjetno SDS po direktivi ne bo kupil njene knjige, ne?</p>
               <p>Ja, ni smešno, pač razlagam vam kako je sestavljeno življenje. Moramo pogledati tudi čez svoje plašnice. Danes me na Facebooku rockerji nabijajo, ker sem rekel, da jaz nimam nič proti Tanji Žagar, je čisto v redu dokler davke plačuje kot vsi drugi, če jih lahko.</p>
               <p>A veste, in gre tudi za te zadeve in saj ni to zraslo na nekem našel zelniku. Ti ljudi, ki so v tem hitenju, a veste, verjetno, ja, jaz se strinjam, Eva, da imamo kaj bolj pametnega delati kot viseti na Twitterjih. Jaz ga ne uporabljam, pa se sprašujem, kje ima predsednik vlade čas za to. Če bi mogoče malo manj hektično tweetal, če bi se odločil, da ta zakon sprejmemo, ne vem, desetega, bi mogoče slišal te ljudi, ki pač potem smo opozicija neki kvazi-psihoterapevti. In ko on tukaj to razlagamo, se vi vedete »ah, nama niko ništa ne može«. Na ta način samo naprej delimo to družbo. In politiki smo zadnji, ki bi tozadevne konflikte in delitve še poglabljali. In številni naši amandmaji, ki ste jih včeraj in danes povozili, ravno grejo v smeri kontra tega, k čemur bi se vsi morali truditi. A veste, vsi politiki<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Jaz bi vas samo prosila, gospod Trček<gap n="..."/>
               </p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, ja, saj končujem že, kolegica.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Samo k podpoglavju, ja.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, ja, še vedno sem globoko pri poglavju.</p>
               <p>Vsi politiki bi se morali seveda truditi, da vidimo to raznolikost, pogosto preživetveno, tudi težavno, in jo seveda vkomponiramo v zakone. Zato smo tudi poslani tukaj. Navsezadnje midva sva predstavnika enega drugega, ne? Vsi SDS-ovci tudi mene predstavljate, ker sem še vedno človek in državljan Republike Slovenije – zaenkrat še, mogoče mi boste to vzeli, ne? Pa tudi čeprav sam nisem ravno športni človek, razumem tudi to plat te zgodbe, seveda drugače kot kolega, ki je maratone tekel. In da ne bom predlog, enostavno za to gre pri tej vrednotnici.</p>
               <p>In v osnovi gre tudi za to, ker se spet ponavljam, jaz resno berem neko strategijo turizma, ki smo jo tukaj sprejeli. Verjetno je ta del pisalo ministrstvo MGRT, ne? Verjetno je bila zraven tudi gospa, ki ima isti naslov kot jaz v Mariboru, pa so pozabili na to. Se zgodi, verjetno je preutrujena.</p>
               <p>Tako, da bi, res polagam na srce, da se to podpre, ker je dejansko dobronamerno, ker tudi ni to nek nagajiv amandma opozicije, vedoč »ajde, dajmo tam nabiti tam nekaj na 500 evrov, ker itak vemo, da ne bo šlo čez, ker teh penez ni«, ampak enostavno, da se ta kvota penez prerazporeja na neki način, ki pritiče neki demokratični družbi, brez nekih polbefelov kam ja kam pa ne. Zakaj pa nekdo, ki bi hotel – s tem zaključujem – na Jazz Cerkno, si nebi plačal s tistem voucherjem? Pride nekih 200 evrov tiste dve nočitvi v hotelu plus se jazz karto plus še obisk bolnišnice Franja. V čem je tukaj problem? Jaz ga ne vidim.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Samo opozarjam vse po tem razpravljavce v naprej, da dajmo se res držati tega, kar je dejansko vsebina členov in pa amandmajev, kajti samo tako ravnamo potem v skladu s poslovnikom.</p>
               <p>Sedaj pa dajem besedo gospodu Juriju Lepu. Izvolite.</p>
            </sp>
            <sp who="LepJurij">
               <speaker>JURIJ LEP (PS DeSUS):</speaker>
               <p>Hvala za besedo, predsednica.</p>
               <p>Kot veste, sem jaz član odbora za kulturo, za šolstvo in za delo in socialo. Tako, da v tej zgodbi se te vrednotnice tudi po mojem gledanju, če se razširi ime, ne vidim sam nekih teh težav. Zdaj, če bo minister povedal, da s tem, ko to naredimo, spremenimo finančno strukturo, tudi jaz tega ne bom podprl. Če pa se to razdeli to, da se potem v šport, na kulturo, koncerte razdeli, pa ne vidim takih velikih težav, da bi mogoče to lahko tudi mi kot koalicija sprejeli. Če pa, kot povem, če pa finančno spremeni, pa ne bom za.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj nimam več prijavljenih k razpravi, tako da dajem torej amandma opozicijskih poslanskih skupin, in sicer k naslovu podpoglavja 7.4, na glasovanje.</p>
               <p>Gospod minister, ste želeli besedo? Izvolite, gospod minister.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa.</p>
               <p>Ja, člen je pripravljen sicer s strani MIZŠ, ki ima pristojnost športa. Mišljen je, da se gre nasproti tem organizatorjem, kot vidite obrazložitvi k 67. členu, svetovnega prvenstva v Planici in svetovnega prvenstva v Kranjski Gori. Tako, da bi jaz v imenu ministrstva za delo rekel, da podpiramo tu koalicijski amandma.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Zdaj tukaj moramo malo, mogoče je neka, zdaj zaenkrat koalicijskega amandmaja k temu členu nimamo. Tako, da vi ste govorili najbrž o 67. členu, mi smo pa šele, mi smo pa zdaj v tem trenutku pri naslovu k podpoglavju 7.4.</p>
               <p>Tako, da sedaj najprej dajem na glasovanje, kot sem že prej rekla, amandma opozicijskih poslanskih skupin.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(6 članov.)</stage>
               </p>
               <p>Ugotavljam, da je amandma sprejet.</p>
               <p>In sedaj prehajamo k 67. členu. Tukaj imamo-</p>
               <p>Jaz bi samo prosila, da smo seveda skoncentrirani in zbrani. Nimamo tako izjemno zahtevnega dela, da nebi mogli biti zbrani vsaj nekaj časa na seji.</p>
               <p>Tako, da sedaj odpiram razpravo k 67. členu. Tukaj imamo dva amandmaja, in sicer poslanskih skupin opozicije in pa poslanskih skupin koalicije. Tukaj je že minister povedal, kakšno je mnenje in seveda mnenje je, da podpira amandma koalicijskih poslanskih skupin. Sprašujem, če želi kdo razpravljati k 67. členu.</p>
               <p>Gospod Trček, izvolite. Beseda je vaša, ampak res razpravljajte samo o vsebini 67. člena.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, glejte, hvala, zgolj, ja, zgolj en, jaz drugače ne znam razpravljati, kolegica. Včasih sicer grem v širino, me veseli, ko me opozoriš, da se skrčim pri vsebinski razpravi.</p>
               <p>Ampak tukaj se mi zdi, da imamo tukaj neko nevarno diskriminacijo. Kot je ubesedoval gospod minister v imenu nekega drugega ministrstva, pa sem sam živel v Kranjski Gori in vem kaj to pomeni in kakšen izostanek cash flowa je, ali pa v Mariboru tudi ko nimamo lisičke. Ampak nekako mi ne moremo izločiti vse druge, ki bi hoteli to svojo pravico teh »penez« prenesti na kakšno drugo športno prireditev ali kaj. Ne vem, vojne veterane SDS-ovske linije, ki bi radi šli na neko tekmovanje v streljanje na glinaste golobe. A veste, meni se zdi, da če bi – zelo striktno govorim – če bi to dal na neko resno ustavno sodišče, tako kot je bilo ubesedovano, bi padlo. In tu se mi zdi, da imamo neki problem. Zdi se mi, da bi pol morali imeti neki drugi člen, ki bi rekel – glejte, zaradi pomena te pa teh največjih naših prireditev, ki izpadejo, ki so res milijonski zneski izpada, ob teh milijardah bomo dali na te določene lokacije. Tako kot je zdaj povedano, pa ne krivim jaz zdaj tebe, sva še vedno kolega, Janez, ampak tako kot je zdaj povedano je negativno diskriminatorno do vseh drugih. A veste, to je približno tako kot da bi rekli – tisti, ki ne hodi na Triglav, ni Slovenec.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa dajem besedo gospodu Mihi Kordišu. Govorimo o 67. členu in dveh amandmajih.</p>
               <p>Izvolite gospod Kordiš, beseda je vaša.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo predsedujoča.</p>
               <p>Mislim, da je tovariš Siter, ki je prišel v Državni zbor iz kulturniških voda zelo jasno opisal zakaj se pri teh amandmajih in pri 67. členu gre. Jaz sem želel opozoriti nekaj drugega, glede na to, da je bil prej tisti amandma sprejet, pa glede na to kaj se je, kako se je opredelil minister, da imamo tudi tehničen problem, ker sprejel se je amandma, ki govori o vrednotnicah za koncertne, športne in kulturne prireditve, 67. Člen se pa potem naprej nadaljuje drugače, se pa nadaljuje v originalu, ki ureja, ki pravi samo, da gre za vrednotnice za športne prireditve. In nismo v ali-ali situaciji, tako kot je delal gospod minister, da lahko podpremo pa opozicijski amandma ali pa koalicijski amandma. Imamo podobno zgodbo kot pri prenekateri določbi iz prejšnjih korona zakonov, ko se je malo čudno delalo, pa se je hitelo in potem so bili noter različni datumi za različne ukrepe, pa stvari niso špilale, tako da če želimo biti na tej točki vsebinsko konsistentni, potem moramo prepoznati, da nismo v ali-ali situaciji, se pravi koalicijski amandma ali pa opozicijski amandma, ampak če smo res za to, da se te vrednotnice razširijo še pač na druge panoge, ne samo športne, da se razširijo na koncertne prireditve, da se razširijo na kulturne prireditve, potem je treba podpreti tudi te druge amandmaje, ki smo jih dali v Levici. Ne v Levici, v opozicijskih poslanskih skupinah, ne samo v Levici. Navsezadnje je k temu členu amandma koalicijskih poslanskih skupin v resnici precej nomotehničen. V členu se v drugem in četrtem odstavku beseda potrošnik nadomesti z besedilom imetnik vstopnice. To ni bistveno vsebinsko odstopanje od tega kako je člen zdaj napisan in to ne odpravlja tega, da če smo že v naslovu zapisali, da se gre za vrednotnice za koncertne, športne in kulturne prireditve in da stojimo za to idejo kot delovno telo Državnega zbora. Da ne popravimo samo naslova, pa ga napišemo tako, da nam je všeč, ampak napišemo, da gre za koncertne, športne in kulturne prireditve tudi v samemu jedru člena in pri tem gre za v preostalih amandmajih k 67. členu in če se ne motim, lahko me pa tudi popravite, se pa ta amandma torej opozicijski in koalicijski amandma k 67. členu niti ne izključujeta. Kot rečeno gre za to, da pri koalicijskem amandmaju gre za to, da se besedica potrošnik nadomesti z besedilom imetnik vstopnice, kar mislim, da ne posega v to, da vsebina s členom k 67. členu razširimo iz vrednotnic za športne še na vrednotnice za kulturne in koncertne prireditve.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Ja, glejte, saj najbrž bo člen odprt, tako da bomo lahko to potem usklajevali in urejali na seji Državnega zbora.</p>
               <p>Sedaj pa dajem besedo gospodu Jožetu Lenartu, potem pa gospodu Igorju Pečku.</p>
               <p>Izvolite gospod Lenart.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Ja, hvala lepa. Ja, jaz sem že prej, oziroma vsi smo že k 67. členu k spremembi naslova tudi vsebinsko obrazložili za kaj se gre. Jaz sem zelo jasno povedal, ne znam si predstavljati, oprostite, eno prispodobo da dam. Da imaš doma pet otrok ali pa tri otroke in nekdo se ukvarja s športom, drugi s kulturo, tretji s koncerti, zdaj pa da bi samo enemu priznal, nekim drugim pa ne – saj gre za isto vsebino. Vse skupaj je pod vašim ministrstvom. Mogoče so še bolj bom rekel na udaru tisti organizatorji koncertov kulturnih prireditev, kot pa mogoče celo športnih. Oziroma vsi so nekje na enakem in jaz si ne znam predstavljati, spoštovani minister, kolegice in kolegi, da bi v tej zadevi delali diskriminacijo in nekatere zajeli, druge pa ne. Saj gre za čisto isto vsebino, vse skupaj je šport, kultura pod ministrstvo in ne znam si predstavljati, da bi tu delali razliko.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo gospodu Igorju Pečku.</p>
               <p>Izvolite.</p>
            </sp>
            <sp who="PečekIgor">
               <speaker>IGOR PEČEK (PS LMŠ):</speaker>
               <p>Hvala lepa spoštovana predsednica.</p>
               <p>Saj kolega Kordiš je že povedal. Jaz prosim koalicijske poslance, da naj preberejo vsebino. Vi ste rekli, da bo 67. člen odprt. Ne bo. Mi spreminjamo naslov in strinjali smo se z naslovom, zdaj ga pa vsebinsko ne bomo potrdili. In če se motim, naj to potrdi še Zakonodajna pravna služba, ampak kolega Kordiš ima tukaj prav. Je pa čisto normalno, verjetno je gospod minister spregledal tisto, ko je rekel pač za ta dva amandmaja, ti dve točki nista vsebinsko povezani. Če smo sprejeli spremembo v poglavju 7.4., potem je logično, da sprejmemo tudi amandma. Toliko.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj bom dala besedo gospodu ministru.</p>
               <p>Izvolite, da razrešimo to.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa.</p>
               <p>Saj ne vem če bom razrešil, ampak a prav gledam pregled amandmajev ob 67. členu sta dva amandmaja. Najprej amandma LMŠ, SD, Levica in drugi pod številko 2 SDS, SMC, NSi, DeSUS. In prej sem že rekel, da podpiram amandma pod številko 2, vsekakor sem pa slišal vse te vaše razprave. Do petka do seje bomo lahko še razmislili o tem kako bi bilo mogoče tu narediti morda neko kompromisno rešitev in člen bo odprt, če bo en od teh dveh amandmajev. Mi podpiramo tega pod številko 2 sprejet. Mislim, da si pravilno razlagam.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Tako je. Člen bo odprt in tukaj gre samo za to, da je amandma opozicijskih Poslanskih skupin ima naslov enak kot je naslov k podpoglavju, medtem ko drugi amandma nima tega in tukaj je nastal problem, ampak naj samo povem, gospod Trček lahko vam dam samo repliko, ker seveda razprave vam ne morem dati. Če ste bili napačno razumljeni, pa vam dam repliko. To je replika na gospoda ministra?</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, replika na gospoda ministra, pa tudi replika na vašo razlago predsedujoča. Glejte, nehajmo se norca delati. Če smo sprejeli amandma, da se poglavje glasi Vrednotnice za koncerte, športne in kulturne prireditve, sledi naslednji amandma, ki te vrednotnice za koncertne, športne in kulturne prireditve ubesedi in jasno pove. To je povezano a veste in zdaj tudi prvič ste sprejeli v teh – koliko ur se že melje ta odbor – neki amandma opozicije in zdaj imate težavo pa konec sveta, da bi sprejeli še – to je v bistvu ena zgodba vsebinska, ki mora biti skupaj sprejeta in mi tudi nimamo nobenih težav, da potem sprejmemo tudi naslednji amandma, ki je nekaj čisto drugega in ne zdaj zavajati in ne zapadati v nerodnost, predsedujoča, neko sejo, ki jo za razliko od drugih dobro vodite. Če smo sprejeli, da se nek naslov glasi zelje in klobasa, pol moramo sprejeti tudi člen, ki piše zelje in klobasa je to in to. In dejansko za to tu vsebinsko gre in nehajmo se norca delati in tudi vaša strokovna pomoč naj vam pravilno prišepetuje. Imen ne bom imenoval in se mi zdi, da bi tu bilo potrebno sprejeti dejansko vse tri amandmaje. Amandma, ki je že sprejet, amandma, ki vsebinsko to opredeli, ker gospe iz Zakonodajno pravne službe prikimavajo in tudi amandma koalicije, ki ga bo opozicija podprla. Pa ne samo zaradi tega, ker je verjetno Kordišu bolj všeč imetnik vstopnice kot potrošnik, ampak ker logično, spadajo skupaj in dajmo se končno enkrat v tej bajti že resno začet vest, a veste, to so osnove logičnih operacij, to je tekmovanje iz logike za mogoče zadnjo triado osnovne šole. Pa nočem biti žaljiv, vem, da ste bolj utrujeni, kot jaz, ker pač sem uletel šele zjutraj, ampak to vse troje je treba logično skupaj sprejeti, hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospod Trček.</p>
               <p>Zdaj jaz samo rečem, da jaz pač ne morem članov odbora prisiliti, kako naj glasujejo, zato torej zdaj zaključujem razpravo k temu členu in dajem na glasovanje najprej amandma opozicijskih poslanskih skupin, torej gremo h glasovanju.</p>
               <p>Glasujemo. Opozicijske poslanske skupine amandma.</p>
               <p>Za 7, proti 9, amandma ni sprejet.</p>
               <p>
                  <stage>(Za je glasovalo 7.)</stage>
                  <stage>(Proti 9.)</stage>
               </p>
               <p>In sedaj dajem na glasovanje še amandma k 67. členu pod številko 2, poslanskih skupin koalicije.</p>
               <p>Začenjamo z glasovanjem. Glasovanje poteka.</p>
               <p>Za 9, proti 2, kar pomeni, da je amandma sprejet.</p>
               <p>
                  <stage>(za je glasovalo 9.)</stage>
                  <stage>(Proti 2.)</stage>
               </p>
               <p>In sedaj prehajamo k 68. členu in odpiram razpravo, prosila bi edino za malo pozornosti na tej desni strani, tako da bomo potem vedeli, pri čem smo.</p>
               <p>Tako da, dajem besedo sedaj najprej ministru, tukaj imamo pa en amandma in sicer koalicijskih poslanskih skupin.</p>
               <p>Izvolite, gospod minister, beseda je vaša.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa, gospa predsednica. 68. člen ureja nov dodatek za nevarnost in posebne obremenitve v času epidemije COVID-19 in sicer za pripadnike Civilne zaščite ali državljane, ki so prostovoljno sodelovali pri opravljanju nalog zaščite, reševanja in pomoči. Dodatek v višini 30 evrov na dan zaradi nevarnosti in posebnih obremenitev se veže na dan opravljanja nalog. Menimo, da si ti vpoklicani pripadniki, med katerimi so lahko brezposelni, študenti, upokojenci, zaposleni na čakanju na delo ali pa zaposleni zaslužijo to, ta dodatek in so upravičeni do tega dodatka in sicer imajo možnost tega izplačila dodatka pri delodajalcu, sicer pa se v dveh primerih delodajalec pripadniku ob plači izplača ta dodatek, ki bi mu pripadal, če bi v dneh odsotnosti zaradi vpoklica dejansko delal, ali pa je delodajalec pripadniku ob plači izplačal tudi dodatek, ki bi mu pripadal, če bi dejansko delal, a zaradi vpoklica ni delal cel mesec.</p>
               <p>Kadar je delovni proces dejansko potekal neprekinjeno oziroma v obdobju, za katerega je vložena zahteva za povračilo, je potem možno povračilo izplačanega dodatka delodajalcu, sredstva bo zagotovilo Ministrstvo za obrambo, Uprava Republike Slovenije za zaščito in reševanje.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala, gospod minister, za ta pojasnila dodatna, sedaj pa dajem razpravo gospe Janji Sluga.</p>
               <p>Izvolite, beseda je vaša.</p>
               <p>Potem pa se je k besedi prijavil gospod Trček.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>ja, hvala lepa.</p>
               <p>Jaz moram reči, da se danes preko, tekom dneva smo se tudi v SMC posvetovali z nekaterimi ljudmi na terenu in dobili eno informacijo, za katero bi zdaj želela, minister, pri vas preveriti, ali drži ali ne, pa dat mogoče v razmislek, če drži, če je mogoče potrebno nekoliko korigirati ta amandma. Namreč pozdravljam namen tega amandmaja, seveda, da tem pripadnikom, ki so v teh razmerah pač delali, dodamo teh 30 evrov na dan. Opozorjeni pa smo bili, da ne glede na to, da so tu, da naj bi bil namen, kot ga jaz razumem, pripadnik civilne zaščite, torej zajeti tudi društva, torej prostovoljna gasilska društva, gorsko reševalno in tako naprej, da ne bom vseh naštevala, pa seveda prihaja tukaj do ene distinkcije, ki jo zakrivi po moji razlagi tale besedica vpoklican. Namreč nekateri so bili seveda vpoklicani k točno določenim nalogam. Bom rekla na pamet, ne vem, razkuževanju stavb, ne vem, šol, česarkoli, razdeljevanju mask in tako naprej in lahko so to prostovoljci, lahko so to poklicniki, kdorkoli in ti bodo ta dodatek dobili. Medtem, ko je v istem času na primer prostovoljno gasilsko društvo posredovalo ne vem, pri prometni časi, kjer je tudi šlo seveda za rizično situacijo, torej, ti udeleženci so lahko potencialno bili tudi okuženi ali pa recimo vmes se je odvijala reševalna akcija v gorah, kjer so se nekateri planinci zaplezali, pa je šlo za reševanje. Reševali so konkreten primer, vem, tukaj je bil naveden v rokavicah in v maskah in zadeva je bila zelo nerodna, če se tako izrazim, ampak ti niso bili vpoklicani. So pa v enakih razmerah delovali v popolnoma isti situaciji in smo bili danes opozorjeni, da potem za njih, torej za te druge ta dodatek ne pride v poštev, pa me zdaj zanima ali je to pravilna razlaga in če je, seveda bi bil potreben razmislek, da se to še korigira.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Želite pojasniti, gospod minister?</p>
               <p>Izvolite.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala za to vprašanje.</p>
               <p>Jaz vam zdaj ne vem podrobno pojasniti glede vas, če sem vas prav razumel, mislite predvsem prostovoljne gasilce. Jaz menim, da lahko do petka do plenarke to vprašanje razčistimo, preverimo in vidimo ali je treba oziroma se da kaj dodatno urediti.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Naj samo povem, da dvakrat ne morete razpravljati, lahko vam pa dam repliko, če bi res želeli, da. Postopkovno?</p>
               <p>
                  <stage>/oglašanje iz klopi/</stage> Repliko.</p>
               <p>Izvolite.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Toliko, da ja. Mislim prostovoljne gasilce mislim, pa tudi tako kot sem rekla – gorske reševalce, jamarje in tako naprej. Za gorske reševalce zelo konkretno vem, da je bila reševalna akcija točno v tem času, v teh razmerah, tako da za celotno sestavo Civilne zaščite.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo gospodu Francu Trčku.</p>
               <p>Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja hvala.</p>
               <p>Glejte, zelo pozorno poslušam in spet mi nekako logično ne pije vode, ker gospod minister je na začetku odkrito povedal; zaposleni, brezposelni, tudi kakšni študenti so šli in zdaj se to veže samo na zaposlene. Kako bodo pa te »peneze« dobili brezposelni? Ne, nisem to uvidel v tem, se opravičujem, ki so v tem sodelovale. Ali kako bodo te »peneze« - jaz sicer to podpiram. Kako bodo te »peneze« dobili ne vem, študentke, ki so šle v Šmarje pomagati v dom in tako naprej, ki si jih tudi zaslužijo. A veste, moramo tudi tu biti malo resni, ker meni se zdi zadnja dva meseca samo jezimo ljudi. Najprej nekaj namislimo, pa ko hitimo, ne da domislimo dovolj, pol toliko ljudi izpade, pol smo bolj kvazi psihoterapevti kot poslanci, pol če to predlagamo iz opozicije, nas povozite. Pa vas ne krivim. Pač saj zadeve se lahko pozabi, ampak dajmo skupaj razmišljati. Evo, kolega Peček me je spomnil, a veste Radovica pri Metliki obstaja ena lepa osnovna šola, ki ima ime Bistra buča in tisto prejšnje glasovanje o amandmajih ni bila glih bistra buča, je bila bučka. Jaz bi rad gospod minister čisto ta nek odgovor, drugače – saj Socialni demokrati bomo podprli ta amandma, ker se mi zdi na mestu, da ljudje za to svoje požrtvovalno delo dobijo <stage>/nerazumljivo/</stage> bi bil ta znesek zaokrožen vsaj na 50 evrov.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Bom dala ministru besedo, da vam odgovori.</p>
               <p>Izvolite gospod minister.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa gospod Trček.</p>
               <p>Morda sem res malo nerazumljivo povedal. Torej med vpoklicanimi pripadniki so lahko brezposelni, študenti, upokojenci, zaposleni na čakanju na delo in zaposleni. Pri zaposlenih pa obstaja tudi možnost, da se ta dodatek izplača preko njihovega delodajalca.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dobro. Sedaj zaključujem razpravo k 68. členu in dajem na glasovanje amandma koalicijskih Poslanskih skupin. Pričenjamo z glasovanjem. Glasujemo. Glasovanje poteka.</p>
               <p>Kdo je za? <stage type="vote-ayes">(14. Članov.)</stage> Kdo je proti? <stage type="vote-no">(Nihče.)</stage>
               </p>
               <p>Kar pomeni, da je amandma sprejet.</p>
               <p>In sedaj odpiram razpravo k 69., 70., 71. 72. in 73. členu. Tukaj nimamo nobenih amandmajev, ne vidim želje po razpravi, tako da prehajam k 74. členu.</p>
               <p>Odpiram razpravo. Tukaj imamo en amandma in sicer Poslanske skupine Levica.</p>
               <p>Gospod Kordiš, želeli ste besedo. Imate jo, izvolite. Lahko poveste svoje mnenje.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo predsedujoča.</p>
               <p>Ta je eden izmed tistih amandmajev, ki smo jih v korona 3 zakonu v Levici vložili samostojno in ga nismo vlagali v sodelovanju z ostalimi opozicijskimi Poslanskimi skupinami, ampak jaz mislim, da se boste pod to določbo podpisali vsi poslanci, ki želite, da se zagotavlja obstoječa raven delavskih pravic in davčna disciplina v Republiki Sloveniji. 74. člen govori o neposrednih tujih investicijah o FDI-jih; Foreign direct investment in povod za ta 74. člen predstavlja evropska uredba. Zakonodajno pravna služba je recimo opozorila, da gre za izvedbene določbe evropske uredbe, ki bi se morale sprejemati v posebnem zakonu in da zanje za ta 74. člen možnost referenduma ne bi smela biti omejena, ker ne gre za nekaj, kar bi sploh smelo biti del protikorona 3 paketa, da bi se sprejemalo po nujnem postopku, da bi se serijsko državljankam in državljanom odrekalo referendum, da bi se »kenslala« demokracija. Ampak pač ta zakon je prišitje različnih interesov, pomaga bolj malo ljudem, predvsem pomaga tovariškim dobaviteljem na ministrstvih, ki bodo lahko en milijon spokali pa visoke provizije in tako naprej. Seveda ko rečem tovariši, to niso tovariši-tovariši. To so prijatelji v gospodarstvu, ki sodelujejo s političnimi strankami koalicije pa reže se nevladnike in tako naprej in nekako po tej logiki Patchwork zakona, se je z določbami, ki v tem zakonu nimajo mesta, se je noter znašel tudi ta prenos evropske uredbe v slovenski pravni red in to kar s tem omnibus protikorona 3 zakonom. Ne preseneča, če je Zakonodajno pravna služba opozorila na to, da bi ta določba morala romati v poseben zakon in da se ljudem pravica do referenduma ne bi smelo odvzeti. Neposredno tuje investicije so zelo velik igralec pri tem kako se bo slovenska družba razvijala. Pogosto se jih prikazuje, še posebej slovenski politični establishment in to po različnih strankah, ne samo po vladajoči garnituri ta hip, jih pogosto predstavlja kot neke odrešenike. To so ljudje, ki pridejo z vrečo denarja, tukaj odpirajo fabrike, prevzemajo podjetja, naj bi ustvarjali delovna mesta, poganjajo raziskave in razvoj, širili proizvodne obrate, odpirali nove trge. Skratka, sami plusi, sami dedki mrazi, sami božički, ki dvigujejo domačo gospodarsko rast, ki pozitivno prispevajo k blaginji državljank in državljanov. Žal, to kar sem ravnokar opisal in povedal je propaganda političnega razreda. Realnost družbenih učinkov neposrednih tujih investicij, če se dogajajo nebrzdano in nekontrolirano in pri nas se dogajajo nebrzdano in nekontrolirano, so v resnici negativni. To smo še posebej lahko videli v zadnjemu času, smo pa te stvari vedeli tudi že desetletja prej kot družba. Recimo leta 2003 je ekonomist Jože Mencinger v gospodarskih gibanjih Ekonomskega inštituta Pravne fakultete objavil študijo z naslovom Nominalna in realna konvergenca kandidatk za EU in EMU in v tej študiji je ugotovil da »tuje neposredne naložbe ne povečujejo njihove gospodarske rasti, ampak jo celo zmanjšujejo«. Se pravi, ti tuji investitorji za katere moramo zniževati</p>
               <p> davke, sestreljevati okoljske standarde, se it socialni dumping in socialno dirko do dna z drugimi državami Višegrada, namesto da bi delali na visoki dodani vrednosti, povezanosti proizvodnih verig in prodornosti z <stage>/nerazumljivo/</stage> in na tehnologiji. Te gospodarske rasti ne samo, da ne prispevajo, lahko prispevajo celo negativno. Zato, ker pridejo kot kobilice, kot kobiličarski skladi, izsesajo podjetja, odpustijo zaposlene. Še vmes kolikor časa pa pri nas sploh delujejo, pa pretapljajo dobičke v filiale na tujih, praviloma z sedeži v davčnih oazah, recimo na Nizozemskem, pa to ni še najbolj razvpita davčna oaza. In se na tak način izogibajo davkov v Sloveniji. Čeprav jim Slovenija recimo javno premoženje namenja za bagatelo, za drobiž, fabrike, banke. V določenih primerih takemu tujemu investitorju še kar neposredno v »kaso« nakaže dodatne proračunske milijone. Nič takega si nobeden slovenski državljan kot posameznik ne more predstavljati. Ampak če si ti nek tuji investitor, prideš sem, ti minister za gospodarstvo poljubi stopala, napiše ti poseben zakon kakor je bil Lex Magna, pa koga briga, če bi mu lakirnico postavili na zalogi podtalnice. Važno, da imamo tujega investitorja. Negativni učinki neposrednih tujih investicij na gospodarsko rast so torej, kot sem že izpostavil, posledica popolne odsotnosti nadzora in tega, da se za vstop nekega tujega investitorja v slovenske lastniške strukture ne vzpostavlja nikakršnih pogojev. Med tujimi investitorji od katerih se pričakuje razvoj in se pričakujejo nova delovna mesta in pričakujejo se popolnoma neutemeljeno, če razvoja delovnih mest ne zapišemo kot trdne zaveze in proti tej zavezi delujejo. Skratka pri teh razpravah in obljubah o razvoju novih delovnih mest, zelo težko pričakujemo in nerealistično pričakujemo, če so te neposredne tuje investicije iz davčnih oaz, da tam poslujejo, da so tam registrirane. Skratka, imajo finančni tok je speljan čez davčne oaze. Ali pa gre nemara za podjetja, ki so globalno razvpita po kršitvah delavskih pravic in to grobih kršitvah delavskih pravic. Vam bom navedel nekaj konkretnih primerov, da si bomo vsi znali predstavljati o čem gre 74. člen in kaj želimo v Poslanski skupini Levica popraviti. Hinsense je simptomatični primer tega o čem govorim. Seveda to je kitajski lastnik velenjskega Gorenja. Nedavno je napovedal, da bo odpustil tisoč zaposlenih. Leta 2018, se pravi bora dva leta nazaj, je ta lastnik šele vstopil v strukturo Gorenja, ga prevzel. Takrat se ga je predstavljalo na veliko na glas kot rešitelja velenjske skupine, češ s tem lastnikom bo prišel svež kapital, prišlo bo sveže znanje, odprli se nam bodo trgi, ki so bili Gorenju do sedaj zaprti, sledil bo razcvet v Gorenju, ne da bo prišlo do odpuščanja, delavske plače bodo šle gor, proizvodnja, linija se bo tehnološko posodobila in tako naprej. Eh, dve leti kasneje, tisoč zaposlenih, firma, ta tuji lastnik, ta tuji investitor, veliki rešitelj postavlja pred vrata, jih odpušča. Šok, vsaj za tiste, ki so odpuščeni, ne pa za nas, ki smo na točno tak razplet dogodkov opozarjali že takrat. Pa ne samo pri temu primeru, ampak pri čisto vseh primerih privatizacije podjetij v javni lasti pa v bankah. Ni ene čiste privatizacije. Lahko bi celo bila, čeprav je že iz čisto načelnih razlogov privatizaciji nasprotujem, ker mislim, da je škodljiva za razvojno krmarjenje gospodarstva, ampak pri nas seveda se privatizacija izvaja kolikor se da divje. Skratka, pri temu kitajskemu prevzemu Gorenja je bilo že od vsega začetka jasno, da prevzemnik v posel ne vstopa iz dobrodelnih vzgibov, da to ni Božiček, da to ni Dedek mraz, ki je prišel sem s koškom</p>
               <p> denarja, da bo Velenje razvil in ve vem kaj še vse, ampak da prihaja z enim in enim samim namenom, to je, da si poveča svoje dobičke. In kako taki tuji prevzemniki, pogosto tudi v obliki predatorskih skladov povečujejo svoje dobičke, pridejo v državo, zlobirajo dobro voljo pri političnih oblasteh, za drobiž prevzamejo neko gospodarsko ali pa finančno infrastrukturo. In kaj nato sledi; odprodaja nepremičnin, odpuščanje zaposlenih, namerno potapljanje podjetja. Kar je likvidnih <stage>/nerazumljivo/</stage> se jih prekrmari v sedeže ali pa filiale v davčnih oazah in tako naprej. Natančno to je tudi zgodba Gorenja. Vztrajno smo v Levici opozarjali, da prodaja Gorenja kitajskemu lastniku predstavlja resno nevarnost za razvoj, za delavske pravice in za socialni položaj. Pa vemo, da je na Gorenje pripeta cela Savinjska regija in da je hkrati to tako velika firma in taka zastavonošna firma, da nosi ne le regionalni, ampak nacionalni pomen. Avstrijski, pardon avstralski projekt Behind the barcode je februarja 2016 objavil poročilo o izkoriščanju in suženjstvu v elektrotehnični industriji. Skratka pod drobnogled so vzeli kakšne so delovne razmere v tej panogi. Analizirali so 56 področij, ki v elektrotehnični industriji dela in jih gradiral z ocenami od A do F, pri tem je A najvišja ocena, F najnižja ocena. No, Hisense je dobil najnižjo oceno F, že leta 2016. Dve leti preden je prevzel Gorenje, preden ga je politika spustila v državo in mu to omogočila. Pa pazite, ta študija iz 2016 ni neka anonimna študija, ki bi prišla na plano zdaj enkrat. Februarja štiri leta nazaj je bila že objavljena, se pravi vse informacije so bile tu, ključni politični akterji v tej državi so jih imeli na razpolago, ampak so se odločili, da jih ne bodo mobilizirali. Namesto tega, so temu tujemu kitajskemu lastniku Gorenje prinesli na pladnju. Hisense je dobil najnižjo oceno F zaradi izrazite netransparentnosti podjetja. Ne razkriva informacij o svoji dobaviteljski verigi, se pravi nemogoče je preveriti kakšni delavski standardi vladajo v dobaviteljskih podjetjih od Hisenseja, hkrati pa nima razvidnih pravil na področju standardov dela. In prav tako se ne da iz nekega takega pregleda izluščiti ali zaposlenim zagotavlja dostojno plačilo, pravico do kolektivnih pogajanj in upoštevanja prepovedi otroškega dela. Ja, prav ste slišali. Ta rešitelj Gorenja ima pod vprašajem ne samo delavske pravice pa socialno kakovost svoje dobavne verige na sploh, pod vprašajem je tudi otroško delo. Bi rekel da v 21. stoletju se lahko pohvalimo s tem, da otroško delo razumemo kot barbarsko prakso, da je ukinitev otroškega dela, ki se je dogajala s sindikalnim organiziranjem zaposlenih skozi 19. in 20. stoletje, da so si izborili to pravico, da je to civilizacijska pridobitev. Ne. Če ni razvidno, je Hisense delal z otroškim delom ali ne, ker očitno zelo namerno skriva svoje poslovne prakse, potem je skoraj varna domneva, da se otroško delo nekje v dobaviteljski verigi Hisenseja izvaja. Otroško delo izpostavljam samo zato, ker je najbolj razvpit, najbolj eklatanten primer tega kako se globalne korporativne verige obnašajo, da jim otroška življenja ne pomenijo nič. Ne samo pač tisti odrasli zaposleni s katerimi isto delajo kot živino v svojih firmah in takega predatorja smo spustili v državo, naj prevzame Gorenje na lepe oči, da bo podjetje razvijalo, odpiralo nove trge, zagotavljal nova delovna mesta. Ne se hecat. Pa tu ni neke izjeme, to je praksa velikih »form direct investmentov« nasploh. In vse to je pač vsebina, ki je nabrana v tem 74. členu in je razlog zakaj smo v Levici dali amandma na ta 74. člen, ker tukaj je treba določene standarde in določene kriterije potegnit, še posebej, če se je vprašanje neposrednih tujih investicij v ta korona 3 zakon že tako umestilo in ne po ideji nas v Levici in po pobudi Vlade. Skratka, ta kitajski lastnik je Gorenje prevzel niti ne neposredno. Prevzem je speljal preko svoje družbe Hinsense Luxembourg home appliance holding, čeprav ima proizvodnje obrate, skupaj v njih dela več kot 60 tisoč delavcev, največ tega je na Kitajskem. Ni ena izmed teh hčerinskih firm, ki se dejansko ukvarja s proizvodnjo v elektrotehnični industriji speljala prevzema Gorenja, ampak je to naredila luksemburška podružnica. Ne vemo čisto točno koliko ta luksemburška podružnica ima zaposlenih, vemo pa da je številka nekje med 1 in 10. In Cerarjeva Vlada je potem temu slamnatemu lastniku v davčni oazi dovolila, da prevzame Gorenje. In ravno zato, ker je ta prevzem Gorenja Hisense speljal preko svoje filiale v Luksemburgu, davčni oazi Luksemburgu, je med potjo ne samo prišel do enega razvitega industrijskega bazena v Savinjski regiji, se omastil na temu bazenu, še državo je direktno ogoljufal skozi tako imenovano davčno optimizacijo, ki niti ni nujno nelegalna, je pa v vsakemu primeru totalna svinjarija. Namesto da bi tukaj plačeval svoj pošteni delež davkov, davkov iz katerih se financira navsezadnje tudi infrastruktura zaradi katere ta kapital lahko samega sebe plemeniti, je kolikor se da veliko denarja iz podjetja počrpal v davčno oazo in se izognil plačilu svojega poštenega deleža. Po slovenskih cestah se bodo pa ravno tako vozili tovornjaki po naročilu tega podjetja. Slovenskih cestah financiranih iz slovenskega proračunskega denarja. Vreče proračunskega denarja ga polnijo tudi davki iz naslova podjetij pa dobička in tako naprej. Seveda je ta malha oropana, če teh dobičkov ni oziroma jih firma ne prikazuje, ker jih sproti pretaplja v davčno oazo. In kot rečeno, ta primer, ki sem ga zdaj orisal za Gorenje ni edini. Gre prej za stalno prakso kakor za izjemo. Če se gremo privabljanje tujih investitorjev, to lahko naredimo na nek pameten način, da vsak nekaj investira. Pri nas se zaveda, da s tem prevzame nase določen del družbene odgovornosti. Jaz nisem proti temu, da imamo tuje investicije, samo te tuje investicije naj upoštevajo nosilne zmožnosti okolja, naj upoštevajo potrebe skupnosti, v katere se umeščajo in tako žal je tega bore malo oziroma nič. Imamo Adrio Airways, še ena izmed nekoč večjih, nekoč uspešnih slovenskih gospodarskih družb, prevzem s strani tujega investitorja, v roku treh letih »šlus«. Podjetje, ki je delovalo 55 let, uspešno izpolnjevalo svojo misijo, ki jo je podjetju naložila družba, torej da zagotavlja letalske prevoze, letalske povezave s točkami, kjer jih le lahko, pride predatorski sklad in podjetje bankrotira v roku treh let. V dokapitalizacijo Adrie je država oziroma lahko rečemo vsi skupaj kot skupnost, smo vložili 85 milijonov evrov. Potem pa spet ista nespametna Cerarjeva Vlada, da jim ne bom naredil krivice, njene predhodnice ali njene naslednice niso nič boljše, samo ti primeri so tako najbolj eklatantni in še razmeroma sveži s posledicami, ki jih prav zdaj spremljajo, ki so se dogajali v mandatu Mira Cerarja. Skratka, 2016 Cerarjeva Vlada nespametno proda Adrio Airways v skladu s 4K Invest. Veste kaj je bila cena za celo letalsko floto, 100 tisoč evrov. 100 tisoč evrov. Če bi meni prodali celo slovensko letalsko floto za 100 tisoč evrov, saj v resnici jih nimam, ampak presneto bi se potrudil, da bi jih nabral skupaj. Nahecal bi še nekih deset poslancev v Državnemu zboru, vsaj bi vzel malo kredita, nabrali bi 10 tisoč evrov in prevzeli bi Adrio za 10 tisoč brez problema, ampak seveda takega tretmaja ti kot posameznik v slovenski družbi ne dobiš. Spomnimo tudi na Adria Airways tehnika, kjer so imeli delavci zbran kapital za delavski odkup, pa jo je država rajši prodala za isto ceno nekemu poljskemu skladu in nato je pač Adria Airways tehnika v pol leta praktično uničila, da so vsi tehnologi, vsi inženirji pobegnili iz podjetja skorajda. Skratka ja, Adria v skladu 4K Invest je šla za borih 100 tisoč evrov. Sočasno se je zgodila še ena dokapitalizacija s katero je bilo v Adrio vloženo 3,1 milijon evrov s strani države. Seveda to je šlo v osnovi za finančni paketek, finančno darilo temu skladu 4K Invest, ki je Adrio kupil za 100 tisoč evrov. Se pravi nemudoma je ta kupec Adrie zaslužil 3 milijone evrov. Nemudoma. Dal je 100 milijonov, pardon 100 milijonov, dal je 100 tisoč evrov za podjetje, ki je bilo sveže zalito s 3,1 milijonov evrov državljanskega denarja. In tudi tu smo v Levici že od začetka opozarjali na nevarnost izčrpavanja podjetja, da se bo slovensko letalsko floto uničilo, da se jo bo prizemljilo, da bo v stečaj odšla edina slovenska letalska družba. No, takratna koalicija SMC, SD in DeSUS je naša opozorila preslišala, danes pa vemo kakšne so posledice. Adria je odšla v lastniške roke nekemu brezveznemu skladu, brez kakršnihkoli izkušenj v letalskemu prometu, brez kakršnekoli zgodovine delovanja v letalski industriji, komajda kakšnimi izkušnjami v logistiki, celo paleto hčerinskih družb v davčnih oazah in pazite to, ustanovni kapital sklada 4K Invest 25 tisoč evrov. 25 tisoč evrov pa gre in prevzame slovenskega nacionalnega prevoznika. Potem je pa odbilo lansko leto, ko se je uresničil najbolj temen scenarij pred katerim smo tudi socialisti svarili in zgodil se je točno tako kot smo opozorili, da se bo zgodil. Tri leta po privatizaciji je nacionalni letalski prevoznik propadel, ker ga je sklad predatorsko izropal in brez dela je čez noč ostalo 558 zaposlenih in potem pride epidemija koronavirusa in eden izmed glavnih apologetov privatizacije v temu Državnemu zboru, ni edini, da se razumemo, je pa eden bolj glasnih – Matej Tonin, predsednik parlamentarne, zdaj koalicijske Nove Slovenije sredi epidemije koronavirusa stopi pred kamere in reče; pismo, v Sloveniji bi morali imeti pa v lasti svoja letala. Seveda je imel prav. In še bolj prav bi imel, če bi poslušal nas, ki smo proti privatizaciji, pa bi Slovenija imela več kot dovolj letal, da pripelje vso zaščitno opremo, ki jo potrebuje, v lastni režiji, brez zanašanja na posrednike, tudi v logistiki, ne samo pri dobavi zaščitne opreme. Vse te primere, ki jih zdaj razlagam, razlagam zato, da v praksi plastično pokažem kaj je problem, ki ga lahko v protikorona 3 zakonu zapremo, še več, ki ga moramo zapreti, ker se je izteklo obdobje konjunkture. Epidemija koronavirusa je sprožila krizo kapitalizma, ki ne bo šla stran in v krizi se predatorski skladi še toliko bolj opogumijo. Da preprečimo nespametne prevzeme slovenskih podjetij oziroma bank s strani tujih investitorjev kot se jim rado reče, dejansko so pa v večini primerov tu pogovarjamo o privatizacijah, ki dokazano slovijo po davčnih utajah, ki slovijo po grobih kršitvah delavskih pravic in tako davčne utaje kot kršitve delavskih pravic lahko pričakujemo, da bodo prinesli. kot stalno prakso tudi na ozemlje Republike Slovenije. Skratka, v Levici predlagamo, da se v pregledu neposrednih tujih naložb, poleg ugotavljanja, ali neka investicija predstavlja grožnjo varnosti oziroma javnemu redu – tu gre za ta prenos evropske direktive v slovenski pravni red, da takrat, ko imamo nekega tujega investitorja, ko imamo neko tujo investicijo, mora država izpeljati postopek ugotavljanja, ali je ta tuja investicija grožnja varnosti oziroma grožnja javnemu redu -, da se poleg tega, če že imamo organ, ki to dela, če že imamo postopke, ki to urejajo, ugotavlja tudi, ali je neka investicija, nek tuj kapital, ki prihaja v državo, tudi grožnja obstoječi ravni delavskih pravic in grožnja davčni disciplini v naši državi. Na tak način bi zagotovili zakonsko podlago za prepoved oziroma preklic izvedbe neposredne tuje investicije, seveda, ne vseh in ne vsake, ampak samo kadar gre za nek kapital, ki načrtno, sistematično in razvpito znano krši delovnopravno zakonodajo, ki sistematično izvaja določene dejavnosti za nižanje stroškov dela, kot se odpuščanju in pritiskom na ljudi lepo reče v podjetniškem žargonu, in ki seveda omejuje delavske pravice, ki ima neporavnane davčne obveznosti, ki ne plačuje prispevkov, in – pomembno, zelo pomembno – je registriran v davčnih oazah. Če nek kobajagi tuji investitor želi pri nas vlagati, moramo zagotoviti, da je to nek resen biznis, ki želi razvijati svojo jedrno dejavnost ali pa eno izmed svojih jedrnih dejavnosti, ne samo zato, ker bi rad zaslužil, ampak ker je v tem tudi videl neke širše smisle, videl neke družbene cilje, zdi se mu pošteno prispevati družbi in tako naprej. A tisti, ki se mu želi pošteno prispevati družbi, ki s srcem dela kot podjetnik, tisti nima sedeža družbe v davčni oazi – lumpi imajo sedeže svojih družb v davčnih oazah, na Nizozemskem, v Luksemburgu in tako naprej. Mimogrede, kot fusnota, če se ne motim, je ena izmed firm Joca Pečečnika, velikega dobavitelja zaščitnega materiala, registrirana v davčni oazi na Nizozemskem, samo v »offu« povem.</p>
               <p>Skratka, če imamo opravka z nekim tujim investitorjem, ki prihaja k nam, da se ob tem, ko se izvaja postopek varnostnega preverjanja, v ta postopek vključi tudi preverjanje, ali je to neka firma oziroma nek kapital, nek sklad, karkoli že, ki dela pošteno, ki varuje delavske pravice, ki varuje okoljske standarde, ki plačuje svoje davke in tako naprej. In tu imamo možnost, da vzpostavimo zakonsko podlago in zagotovimo pozitivne učinke, tako za ohranjanje delovnih mest, kar je principalni razlog za protikorona tri zakon, kot seveda tudi za prihodke v državni proračun, v zdravstveno blagajno, pokojninsko blagajno, vse te prihodke že zdaj krvavo potrebujemo in še bolj krvavo jih bomo potrebovali, ko se bo kriza kapitalizma stopnjevala.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala, gospod Kordiš, za to obrazložitev k 74. členu in vašemu amandmaju.</p>
               <p>Prijavljenega k besedi imamo še gospoda Trčka. Izvolite, gospod Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, hvala. Saj lahko bi Miha tudi to krajše povedal, ker v biznisu je čas tudi pomemben. V bistvu bom razpravljal skupaj o 74., 75. in 76. členu.</p>
               <p>Za uvod bi rekel, če bi Levica bila bolj zrela, bi verjetno jaz bil še njen član, pa bi to pripravljala skupaj opozicija. Če bi bila še malo bolj zrela, bi imeli neko drugo vlado tukaj, ne pa Janševe. Če bi bila pa še bolj zrela, bi pa razvijala ljudi za iti v vlado; to moram povedati.</p>
               <p>Prvič, ni res, da ni ene čiste privatizacije, Miha, verjetno se oba strinjava, tista privatizacija v Železnikih, Lukovem mestu, je čisto v redu, ko so delavci postali kot notranji odkup, seveda, in več bi tega moralo biti.</p>
               <p>Drugič, seveda, kot si sam rekel, niso vse neposredne tuje investicije problem in napačne. Že kar pred časom sem bral en dober intervju v Večeru, pol intervjuja, pa potem nikakor ne pride do celega intervjuja, gospa je s slovenske Koroške – Jože jo verjetno pozna -, dela v Nemčiji, v avtomobilskem grozdu, in je nekako rekla, v čem je problem Slovenije versus Portugalcem, Špancem in še komu, da znajo neposredne tuje investicije na ta način zavezati, da ko potem delaš cost benefit, je njim prevelik strošek iti ven. Ni res tudi, da se ne delajo preverbe. Glejte, jaz sem kot član KNOVS v letih 2014-2018 dobil v uvid povzetke glede prodaje Mercatorja, kar so zelo različne Vlade od Sove dobile. Pa, glejte, moja enajstletna hčerka, če bi tisto brala, ne bi Mercatorja prodala Agrokorju. A veste, vse to, kar je Miha govoril, ima neko predzgodbo. A veste, takrat, ko se pojavi nek Jožef, Prekmurec iz NSi, in razlaga - pri nas se vedno vse konča z metaforo o avtomobilih, kajne -, ko razlaga prodajo firm na način, »joj, jaz sem doma imel nek star rabljen avto, pa sem bil happy, da je sploh nekdo uletel pa mi ga je kupil<gap n="..."/> » - sorry, taki ljudje ravno ne bi smeli sedeti v parlamentu, pa nimam osebno nič proti njemu. Tudi Gorenje ima neko svojo predzgodbo, a veste. In zdaj se lahko pingpongiramo levo, desno, politika, ne le pri nas, nastavlja nadzornike v to zadevo in ti nadzorniki niso odigrali svojih vlog. Zdaj smo okrog teh ventilatorjev, kot jih vsi imenujete, ko sem se resno pogovarjal okrog predihovalnikov z ljudmi, ki se res spoznajo na tehnologijo, ja, kdo pri zdravi pameti bi pa Fotono prodal, pa smo bili tako pri betežni pameti. Zdaj, če Levica tu ne bi solirala, bi ji tudi pomagal v pripravi teh členov, ker jaz nimam zamer, jaz imam lahko zamere zgolj do samega sebe. Tudi ker poznam enega ključnega v nemški socialni demokraciji, ki se ravno s tem ukvarja, proti štiridesetim leze, uspešen podjetnik, odkrito povedano, ima tudi na scanu Kitajsko in podobne tozadevnosti, ki jih Miha omenja. In Nemci so šli v en ločen zakon, ki dejansko gre v tej smeri. A veste, pa so tam prijatelji SDS ali bivši prijatelji pa sedanji prijatelji NSi na oblasti, ki resno jemljejo nacionalni interes, svoje državljanke in državljane. Ni naključje, kar večkrat ponavljam, da imajo še vedno največ reguliranih poklicev v Evropski uniji, ker si pač ne dovolijo, da se njihovo gospodarstvo spremeni v nek, kot rečemo v ljudskem jeziku, lon posel, človeka se reže kot klobaso, se izčrpava in tako naprej. A veste, in zaradi tega potrebujemo tudi močno obveščevalno in protiobveščevalno službo, ki naj se s tem ukvarja, ne pa da bo, ne vem, nekdo od svojega prijatelja bivšo prijateljico parkiral tam ali pa da jo bo zlorabljal na kak drug način, kot počne desna stran. A veste, v Sloveniji, pa kaj mislite, da ambasadorji pa ambasadorke hodijo z vami tam, ker nas imajo radi, pa se slikat, pa AmCham zajtrki, pa gor pa dol<gap n="..."/> Oni zastopajo svoje interese, to je njihove naloga. Če se mi vedemo kot nekaj – Polnar bi verjetno uporabil besedo Bantustan, pa recimo, da je nisem izrekel -, je potem to tako, kot to Miha opisuje. Veste, verjetno bi bilo treba par takih preiskovalk narediti. In potem, ko je bilo, da bi se šlo v delavske odkupe, potem pa nek časopis, ki je bil včasih napol resen, zdaj je pa rumen pamflet, Finance, se je tam norce delal, ja, kaj pa se ti delavčki grejo, kaj pa<gap n="..."/> naj grejo tja nekam na banke, gor, dol. Mi pa vedno rešujemo. Kjer se jaz z Miho razhajam, pa saj mi nimamo nekega kapitalizma, a veste, če bi bilo toliko kapitalistov, kot jih Miha Kordiš vidi, bi naš BDP moral biti na ravni avstrijskega. Mi imamo šalabajzerje, ki so politično večinoma dobili v roke neke firme, pa niso znali delati kapitala, ker to je - evo, bom rekel, kar imam na koncu jezika, pa naj me Janša spet na psihiatrijo pošilja – zajebano. Tega ne zna ravno vsak delati, že neko družinsko firmo furati, ni mačji kašelj,</p>
               <p>Ni res tudi, da se ne delajo preverbe. Glejte, jaz sem kot član KNOVS v letih 2014-2018 dobil v uvid povzetke glede prodaje Mercatorja, kar so zelo različne Vlade od Sove dobile. Pa, glejte, moja enajstletna hčerka, če bi tisto brala, ne bi Mercatorja prodala Agrokorju. A veste, vse to, kar je Miha govoril, ima neko predzgodbo. A veste, takrat, ko se pojavi nek Jožef, Prekmurec iz NSi, in razlaga - pri nas se vedno vse konča z metaforo o avtomobilih, kajne -, ko razlaga prodajo firm na način, »joj, jaz sem doma imel nek star rabljen avto, pa sem bil happy, da je sploh nekdo uletel pa mi ga je kupil<gap n="..."/> » - sorry, taki ljudje ravno ne bi smeli sedeti v parlamentu, pa nimam osebno nič proti njemu. Tudi Gorenje ima neko svojo predzgodbo, a veste. In zdaj se lahko pingpongiramo levo, desno, politika, ne le pri nas, nastavlja nadzornike v to zadevo in ti nadzorniki niso odigrali svojih vlog. Zdaj smo okrog teh ventilatorjev, kot jih vsi imenujete, ko sem se resno pogovarjal okrog predihovalnikov z ljudmi, ki se res spoznajo na tehnologijo, ja, kdo pri zdravi pameti bi pa Fotono prodal, pa smo bili tako pri betežni pameti. Zdaj, če Levica tu ne bi solirala, bi ji tudi pomagal v pripravi teh členov, ker jaz nimam zamer, jaz imam lahko zamere zgolj do samega sebe. Tudi ker poznam enega ključnega v nemški socialni demokraciji, ki se ravno s tem ukvarja, proti štiridesetim leze, uspešen podjetnik, odkrito povedano, ima tudi na scanu Kitajsko in podobne tozadevnosti, ki jih Miha omenja. In Nemci so šli v en ločen zakon, ki dejansko gre v tej smeri. A veste, pa so tam prijatelji SDS ali bivši prijatelji pa sedanji prijatelji NSi na oblasti, ki resno jemljejo nacionalni interes, svoje državljanke in državljane. Ni naključje, kar večkrat ponavljam, da imajo še vedno največ reguliranih poklicev v Evropski uniji, ker si pač ne dovolijo, da se njihovo gospodarstvo spremeni v nek, kot rečemo v ljudskem jeziku, lon posel, človeka se reže kot klobaso, se izčrpava in tako naprej. A veste, in zaradi tega potrebujemo tudi močno obveščevalno in protiobveščevalno službo, ki naj se s tem ukvarja, ne pa da bo, ne vem, nekdo od svojega prijatelja bivšo prijateljico parkiral tam ali pa da jo bo zlorabljal na kak drug način, kot počne desna stran. A veste, v Sloveniji, pa kaj mislite, da ambasadorji pa ambasadorke hodijo z vami tam, ker nas imajo radi, pa se slikat, pa AmCham zajtrki, pa gor pa dol<gap n="..."/> Oni zastopajo svoje interese, to je njihove naloga. Če se mi vedemo kot nekaj – Polnar bi verjetno uporabil besedo Bantustan, pa recimo, da je nisem izrekel -, je potem to tako, kot to Miha opisuje. Veste, verjetno bi bilo treba par takih preiskovalk narediti. In potem, ko je bilo, da bi se šlo v delavske odkupe, potem pa nek časopis, ki je bil včasih napol resen, zdaj je pa rumen pamflet, Finance, se je tam norce delal, ja, kaj pa se ti delavčki grejo, kaj pa<gap n="..."/> naj grejo tja nekam na banke, gor, dol. Mi pa vedno rešujemo. Kjer se jaz z Miho razhajam, pa saj mi nimamo nekega kapitalizma, a veste, če bi bilo toliko kapitalistov, kot jih Miha Kordiš vidi, bi naš BDP moral biti na ravni avstrijskega. Mi imamo šalabajzerje, ki so politično večinoma dobili v roke neke firme, pa niso znali delati kapitala, ker to je - evo, bom rekel, kar imam na koncu jezika, pa naj me Janša spet na psihiatrijo pošilja – zajebano. Tega ne zna ravno vsak delati, že neko družinsko firmo furati, ni mačji kašelj,</p>
               <p> kot kolega Jurij Lep pove. In to, kar je tu predlagano, gre v pravi smeri. Tudi izhajajoč iz pozicije reglobalizacije, dejansko se bomo morali s tem začeti ukvarjati. Drugače bomo, ne vem, drugače bomo šli pač v neko državo oziroma, če hočete, v neko etnično svojstvo, ki ni vredno, da bi bila nacija, ker ne razume nacionalnih interesov. A veste, življenje ni zgolj ljubezensko razmerje, pa že sami vemo, kako je z ljubezenskimi razmerji, prvega pol leta je, potem se moraš pa nekako naučiti živeti eden z drugim. In tudi Evropska unija ni narejena iz ljubezni, Đorđe Balašević bi rekel, »samo da rata ne bude«. In v tej luči, ja, verjetno bi bilo pametno, da nam je Gorenje neka zadnja tovrstna šola. Zdaj ne bom rekel, kdo mi je povedal iz Velenja, saj se z njimi ne da pogovarjati, ki poskušajo reševati te zadeve v Gorenju. Seveda, vi iz SDS boste rekli, ah, to ste vi vse zafurali iz SD. Jaz, ki sem zdaj v SD poslanski, bom pa nekaj našel pa bom rekel, vi ste pa zafurali tam pa tam. Nekdo, ki bo na cesti, nekdo, ki s plačo ne bo mogel preživeti, mu bo pa enkrat res počil film, pa bo počil ene in druge in tretje. A veste, naša skupna odgovornost je in preveč se je šalabajzersko vedlo. In preveč se je vedlo<gap n="..."/> Ne vem, greš na dva fototermina, pa saj je še Pahor tam, kaj je bil, v Wikileaksu se prodaš za petnajst sekund. Ali pa bivši Cerarjev minister, ki se kot nek bruc slika pred, kje že, pred Facebookom, pa temi firmami v Ameriki, pa malo binglja dol s helikopterja. Mislim, če bi jaz svoje študente kam tako peljal, a veste, se ne prodajo za dve šalici kave. Malo zmiguješ, Eva, ampak, ja, to so resne zadeve. Zaradi tega tukaj naša minimalna plača ni jurja dvesto, ampak je toliko, kot je, in ljudje ne morejo živeti, in so penzije, kot so. In nehajmo biti naivni. Seveda, ta postkorona čas je krasen čas, ko se bo šlo iz davčnih oaz plenit. Pa si preberite<gap n="..."/>
                  <stage>/ nerazumljivo/</stage>, guglajte ekonomski, dve, tri knjige, saj so ljudje, ki znajo to delati. Saj smo imeli tudi domače plenilce, navsezadnje, kajne, ni to nič takega. Ampak, a veste, tudi to zadevo bi bilo treba peljati dvotirno, tako na nacionalni ravni, seveda pa tudi v Evropskem parlamentu. Saj, kaj pa je bil tisti gospod, ali je anonimni alkoholik ali ni, pustimo stati, iz kje je padel – iz davčne oaze. Kaj je bil tam – finančni minister. Dobro jutro! Veste, o teh zadevah bi se bilo treba pogovarjati, ne pa da bomo ne vem kaj – na dober dan bomo partizani pa domobranci, na slab dan bomo pa kdaj so Janšo vrgli iz Zveze komunistov, pa ne more zaradi tega živeti. Kdaj se mi o tem pogovarjamo tako resno<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospod Trček<gap n="..."/>
               </p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Nikoli skoraj<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>
                  <gap n="..."/> glejte, samo<gap n="..."/>
               </p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, ja, zožujem zelo<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dajte, ja.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Dokler nisem na psihiatriji; čakajte, ko se vrnem s psihiatrije. Mogoče je pa tudi tam več pametnih ljudi kot v kaki stranki enoumja. Enoumje pomeni nemišljenje, in mi trenutno živimo neko enoumje. Saj tisto glasovanje o tistih dveh amandmajih je šolski primer tega, mislim, to otrok v vrtcu razume.</p>
               <p>Zelo podpiram to, zdi se mi, da bi za to potrebovali nek dejansko ločen zakon. Spomnim se, ko je bil tisti lex Magna, ko se je drl nek SDS poslanec – zdaj se je spet vrnil nazaj -, tam gor je sedel, jaz sem tam dol, »pa če je treba, zakon za tuje, za deset delovnih mest<gap n="..."/> » Mislim, kakšna informacija je to! Vizavi, vsak tujec, ki pride, te bo nategnil. S Počivalškom sem se koliko časa kregal. Kaj je Počivalšek – Počivalšek bi moral odstopiti, ker v šestih letih ni bil minister za gospodarski razvoj in tehnologijo, ker se ni ukvarjal s temi zadevami! To je njegova primarna naloga, naj vam bo on gazda hotelov ali ne vem česa. Zato bom to zadevo seveda podprl. V bodoče si želim, da demokratična opozicija pri takih resnih temah resno sodeluje, ne pa, da se solira in seveda v naslednji Vladi upam, da ne bo finančni minister nekdo, ki se tam skriva po švedskih hotelih in nastavil DUTB, ki je v bistvu nastavek za tozadevna plenjenja, kar je tudi sam Počivalšek v varianti 12. Vlade priznal, ko sem ga prvič v Mariboru srečal na gospodarski štajerski zbornici, ampak mi se to Zdravc buldožer žal očitno pozabil, tako da bom podprl te tri zaporedne člene. Evo Miha, dosti na krajše se to da povedati.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Vam bom dala takoj repliko gospod Kordiš. Naj samo povem, da seveda tako kot je pravilno pojasnil in povedal gospod Trček, zdaj razpravljamo torej o 74., 75. in 76. členu ker so med seboj vsebinsko povezani, tako da bom zdaj dala repliko na razpravo, če sem prav razumela, ste bili napačno razumljeni s strani gospoda Trčka. Izvolite, tri minute so vaše, potem pa gospod Starović, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
               <p>Saj tukaj se pogovarjamo o privatizaciji in to kar sem rekel, ni dobra privatizacija, v resnici pri temu vztrajam, ampak temeljni problem, ki ga imamo je, da so vse stvari, gospodarski procesi se razumejo na način, če niso v državni lasti, potem niso javni, potem so zasebni, potem je to privatno in kakršnakoli tranzicija lastništva v temu, se označuje kot privatizacija. Čeprav je realno stanje naslednje, imamo podjetja, ki so v javni lasti, ki se obnašajo kot najhujše, najbolj zagriženi kapitalisti. Imamo podjetja v zasebni lasti, ki zasledujejo tudi določene družbene cilje, seveda je pa po strukturnih pritiskih in po strukturni logiki družbene cilje veliko lažje zasledovati s podjetji v javni lasti, kjer ima izvoljena oblast določen vpliv in se lahko izvajajo razvojne in politične usmeritve kakor v podjetjih, ki delujejo za trg, izključno za trg in zato, da plemenitijo kapital in to ni moralna sodba, to je način kako funkcionira kapitalizem, tako da plemeniti kapital, dobiček. Dobiček je na prvem mestu, podjetja so zapletena v konkurenčni boj, zaradi pritiska konkurenčnega boja občasno tudi iz individualnega pohlepa lastnikov pritiskajo na delovna mesta, uničujejo naravo, uničujejo skupnosti, itn. Zdaj, ko se pa pogovarjamo o nekih notranjih odkupih v smislu kolektivnega delavskega prevzema podjetje pa v določenih zadružnih oblikah smo pa v to dvoje javno-zasebno, v resnici vnesli še nekaj<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>
                  <gap n="..."/>, da počasi zaključite, ker tri minute je replika. Izvolite. Ste šli že čez<gap n="..."/>
               </p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Ja, ja, zaključujem, ker pravno formalno gre lahko recimo pri neki zadrugi, sicer res za zasebno podjetje po, ne vem obstoječem pravnem redu v Republiki Sloveniji, čeprav taka zadruga zasleduje in je ustanovljena v svojem temeljnem principu za zasledovanje družbenih ciljev, za zagotavljanje delovnih mest, itn., in iz tega v osnovi izhaja ta mogoče zgolj goli pojmovni in čisto formalistični <stage>/ nerazumljivo/</stage>, ki sva ga imela s kolegom Franjem ravnokar.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospod Kordiš, zdaj pa morate zaključiti, ker ste šli res že preko dopustnega časa za repliko.</p>
               <p>Sedaj dajem besedo gospodu Vojko Staroviću, potem pa naj samo opozorim bom, ker ni več prijavljenih k razpravi, bom zaključila razpravo, se opravičujem, jaz sem tudi že malo brez glasu, bom zaključila razpravo k tem trem členom in jih dala na glasovanje. Naj povem samo to, ker nisem vedela, gospod Trček, vi ste želeli še razpravljati ali<gap n="..."/>
                  <stage>/ oglašanje iz ozadja/</stage> Potem vam bom dala najprej postopkovno, potem gospod Starović, ker razpravljati ne morete več, ker razpravljate lahko samo enkrat, zaradi tega.</p>
               <p>Izvolite gospod Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Moje postopkovno je, da vseeno ne pozabimo, da smo ustavna parlamentarna demokracija. Veste, po definiciji biznisa v naši Ustavi, ekonomska, socialna, ekološka kategorija bi vsak biznis moral zasledovati to kar je prej Miha ubesedoval, ampak to je politika žal pozabila, za razliko od kakšnih bolj resnih držav.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Saj veste, gospod Trček sam, da ste v tem trenutku zlorabili postopkovno, kajti če bi ravnali v skladu z 69. členom Poslovnika, potem bi morali povedati kaj je bilo narobe pri uporabi Poslovnika,</p>
               <p> pa tega niste storili, ampak<gap n="..."/>
                  <stage>/ oglašanje iz ozadja/</stage>
                  <gap n="..."/> Saj, kolega gospod Trček, jaz samo povem kako je poslovniško treba ravnati in je prav, da vas tudi na to opozorim.</p>
               <p>Sedaj pa dajem besedo gospodu Staroviću, potem bom pa zaključila razpravo k tem trem členom in bom dala amandmaje na glasovanje. Izvolite, gospod Starović.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Hvala za besedo.</p>
               <p>Evo, drugo noč, še malo pa bo polnoč zopet čez, razpravljamo in poslušamo razpredanje, razmišljanja in tako kot smo včeraj doživljali pri začetnih členih težavo, ker je Vlada dala notri člene, ki ne spadajo v ta zakon, zdaj razpravljamo o amandmajih, ki ne spadajo v ta zakon. Saj je prav, da debatiramo o teh temah, se strinjam, ampak ne moremo to voditi v nedogled, razpredati, razmišljati in nikakor priti. Poglejte, zopet pravim, jaz imam pravico in jaz jo bom zdaj odstranil. Imam pravico do počitka kot vsak človek in ne mislim sodelovati v pretiranih razpredanjih, na temah, ki niso del tega zakona. Prvo, da ponovim. Prvo je Vlada dala v začetne člene nekaj kar sploh ne spada v ta zakon, ki smo rekli, da pomagamo gospodarstvu, in če sledimo iz tudi nekih evropskih usmeritev, kar je bilo sprejeto s temi zadevami glede oživljanja gospodarstva, glede pomoči gospodarstvu, ljudem, zaposlenim, zdaj govorimo čisto o drugih temah. Jaz mislim, da je prav, da te teme odpremo, so prave, ne pravim nič, ampak jaz bom, moram povedati zdaj odboru, je prav, da povem, bom zopet šel stran, ker ne morem jaz neka razpredanja poslušati v nedogled, s katerimi, jih ne morem poslušati, ker so prazna. Jaz sem bil direkten vse življenje, vem koliko se dela, koliko lahko narediš zadevo in zdaj mi eden razlaga ekonomijo in makroekonomijo in vse skupaj, ko nikoli ni še nič naredil v svojem življenju, ampak to ne leti zdaj na Miha, tudi na druge. Mi je težko v tem parlamentu, vam povem, in na tem odboru poslušati zadeve, ko govorijo, ne vemo kaj je aktiva kaj je pasica ne kje so viri pa ne kako se kreira denar, nič. Mi je težko in se opravičujem, res ne mislim noči preživljati tukaj, da bom poslušal neke zadeve, ki niso tema zakona.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Gospod Kordiš, želeli ste repliko. Ste bili očitno napačno razumljeni. Vam dajem repliko v skladu s Poslovnikom. Izvolite, tri minute.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Ja, hvala za besedo. Zdaj, kaj je tema tega zakona in kaj ni, v osnovi se to Vlada odloča, zaradi tega, ker prinese osnovne člene na mizo in potem poslanske skupine, poslanci te člene amandmirajo in očitno se je Vlada odločila, da bo ta člen vtaknila, »form direct investment«, prenos iz evropske uredbe v slovenski korpus zakonodaje. Državi, Zakonodajno-pravna služba je opozorila, da bi morali imeti poseben zakon, da ne bi smeli za te določbe, ki urejajo neposredne tuje investicije ljudem jemati možnosti referenduma in jaz se strinjam z Zakonodajno-pravno službo, to je še ena izmed tistih šalabajzerij, ki jih je v temu zakonu neomejeno, ampak če že ta člen je notri, kot 74. člen, potem se bomo pogovarjali o neposrednih tujih investicijah. Vsi, ki imamo na to temo kaj za povedati in mislim, da smo slišali kar nekaj doprinosov k tem vprašanjem. Pri tem, da ravno na tej širši ravni, vsebinski ravni stvar pa postane zelo pertinentna tudi za proti korona 3 zakon. Pa saj se pogovarjamo o ohranjanju delovnih mest, o ustvarjanju delovnih mest, o tem kakšno gospodarstvo hočemo, da v Sloveniji je, ko izidemo iz krize kapitalizma, ki jo je sprožil koronavirus. In zdaj smo v prvih mesecih te krize, kako se bomo zdaj odzvali, je zelo pomembno. In to, ali mi v državo spuščamo predatorske sklade, ki nam izropajo podjetja, ki ljudi postavijo na ulice ali pa potegnemo za ročno zavoro pri takih tujih investicijah in privabimo in spustimo zraven samo tiste, ki imajo dejansko interes razvijati neko trajnostno in solidarnostno gospodarstvo nekih kobilic in njihovih skladov pa pač ne,</p>
               <p>Zdaj, kaj je tema tega zakona in kaj ni, v osnovi se to Vlada odloča, zaradi tega, ker prinese osnovne člene na mizo in potem poslanske skupine, poslanci te člene amandmirajo in očitno se je Vlada odločila, da bo ta člen vtaknila, »form direct investment«, prenos iz evropske uredbe v slovenski korpus zakonodaje. Državi, Zakonodajno-pravna služba je opozorila, da bi morali imeti poseben zakon, da ne bi smeli za te določbe, ki urejajo neposredne tuje investicije ljudem jemati možnosti referenduma in jaz se strinjam z Zakonodajno-pravno službo, to je še ena izmed tistih šalabajzerij, ki jih je v temu zakonu neomejeno, ampak če že ta člen je notri, kot 74. člen, potem se bomo pogovarjali o neposrednih tujih investicijah. Vsi, ki imamo na to temo kaj za povedati in mislim, da smo slišali kar nekaj doprinosov k tem vprašanjem. Pri tem, da ravno na tej širši ravni, vsebinski ravni stvar pa postane zelo pertinentna tudi za proti korona 3 zakon. Pa saj se pogovarjamo o ohranjanju delovnih mest, o ustvarjanju delovnih mest, o tem kakšno gospodarstvo hočemo, da v Sloveniji je, ko izidemo iz krize kapitalizma, ki jo je sprožil koronavirus. In zdaj smo v prvih mesecih te krize, kako se bomo zdaj odzvali, je zelo pomembno. In to, ali mi v državo spuščamo predatorske sklade, ki nam izropajo podjetja, ki ljudi postavijo na ulice ali pa potegnemo za ročno zavoro pri takih tujih investicijah in privabimo in spustimo zraven samo tiste, ki imajo dejansko interes razvijati neko trajnostno in solidarnostno gospodarstvo nekih kobilic in njihovih skladov pa pač ne,</p>
               <p> je pomembno vprašanje in je vsebina tega amandmaja, ki smo ga v Levici k <stage>/nerazumljivo/</stage> direct investmentu vložili k 74. členu<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospod Kordiš morate zaključiti, ker ste že šli<gap n="..."/>
               </p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Ja, sicer pa pač kolega Starović<gap n="..."/> Zaključujem zadnji stavek. Kolega Starović, všeč mu je poslanska plača, poslansko delo očitno malo manj, sicer bi bil danes tukaj z nami in svojo poslansko delo dejansko opravljal.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa zaključujem razpravo in dajem na glasovaje amandma k 74. členu Poslanske skupine Levica. V kolikor ta amandma ne bo izglasovan, potem bosta amandmaja, ki pri 75. in 76. členu postanega brezpredmetna. Tako da dajem sedaj na glasovanje amandma k 74. členu stranke Levica. Glasujemo.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(9 članov.)</stage>
               </p>
               <p>Ugotavljam, da amandma ni sprejet. To pomeni, da sta amandmaja k 75. in 76. členu brezpredmetna.</p>
               <p>Sedaj prehajamo na 77. člen. Tu imamo en amandma, amandma koalicijskih poslanskih skupin. Ne vidim želje po razpravi, zato dajem takšen amandma<gap n="..."/> Gospod Trček<gap n="..."/>
               </p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Poglejte, zgolj opozorilo, predsedujoča. Podobno kot ste sedaj povezali, pa opozorili bi morali pri zelju in klobasah opozoriti, ne da smo dobili sedaj neumnost, da smo naslov spremenili, vsebino pa ne. Zgolj to. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>No, saj če ste me dobro poslušali, potem ste videli kaj sem rekla in sem na to tudi opozorila, ampak povedala sem pa tudi, da se bo to lahko v nadaljevanju spremenilo, ko bo na seji Državnega zbora, če bi me dobro poslušali.</p>
               <p>Sedaj dajem na glasovanje amandma k 77. členu koalicijskih poslanskih skupin. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(2 člana.)</stage>
               </p>
               <p>Ugotavljam, da je amandma sprejet.</p>
               <p>Prehajamo k 78. členu. Tukaj imamo prav tako amandma koalicije. Ne vidim želje po razpravi, zato dajem takšen amandma na glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je amandma izglasovan.</p>
               <p>Prehajamo na novi 78.a člen. Tukaj imamo en amandma, in sicer amandma poslanskih skupin opozicije. Gospod Lenart, izvolite, beseda je vaša, potem pa še gospod Trček.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa za besedo. V celoti predlagamo nov 78.a člen za zagotavljanje sredstev Zavoda za zdravstveno zavarovanje Slovenije. Že sam naslov govori, da je to vsekakor zelo pomembna zadeva na področju zdravstva, saj vemo, da na tem področju je že sedaj v predkorona krizo bilo problem zagotavljati dovolj sredstev. In tu vidimo predlagatelji, da bo tu nastal še veliko večji problem. Ta člen naj bi se, bom rekel, vsebinsko je takole: Republika Slovenija zagotavlja Zavodu za zdravstveno zavarovanje Slovenije likvidna sredstva za tekoče financiranje pravic iz obveznega zdravstvenega zavarovanja in drugih obveznosti, ki se krijejo iz sredstev obveznega zdravstvenega zavarovanja ter za kritje primanjkljaja med prihodki in odhodki v posameznem koledarskem letu. Sedaj pa da še to obrazložim. Amandma je pripravljen na podlagi mnenja Zavoda za zdravstveno zavarovanje Slovenije. 78. člen zakona ureja proračunsko kritje novo nastalih obveznosti javnih zdravstvenih zavodov, socialno varstvenih zavodov in vzgojno izobraževalnih zavodov. Kritje je predvideno v višini 80 % razlike med polno vrednostjo pogodbeno dogovorjenega programa v leto 2019 in realizirano vrednostjo programa v leto 2020. Ob tem je predvideno tudi, da Zavod za zdravstveno zavarovanje Slovenije v leto 2020, ne bo izvajal proračunov, ob tem pa je Vlada pozabila, da se v finančnih težavah niso znašli zgolj izvajalci zdravstvene dejavnosti, temveč tudi plačniki storitev. Po ocenah Zavoda za zdravstveno zavarovanje Slovenije bodo v letošnjem letu zgolj iz naslova zmanjšanih virov, torej prispevkov za obvezno zdravstveno zavarovanje soočeni s približno 200 milijonskim zmanjšanjem prihodkov. Ob tem se bo Zavod za zdravstveno zavarovanje Slovenije zaradi kriznih razmer povečali izdatki po oceni celo za okoli 18 milijonov evrov. Po projekcijah naj bi imel Zdravstveni zavod Slovenije za okoli 215 milijonov evrov tekočega primanjkljaja. Prav lahko se zgodi, da bo v decembru ogroženo oziroma zaustavljeno financiranje tako izvajalcev zdravstvenih storite kot tudi ostalih pravic kot so denimo zdravila, bolniška nadomestila in še kaj drugega. Tudi zato je Zavod za zdravstveno zavarovanje Slovenije že večkrat predlagal, da se v interventni zakonodaji zagotovi proračunsko kritje razlike med prihodki in odhodki, tako kot je to zagotovljeno v Zavodu za pokojninsko in invalidsko zavarovanje Slovenije. Kot poudarjajo v Zavodu za zdravstveno zavarovanje Slovenije bi s tem zagotovili finančno vzdržno in nemoteno poslovanje zdravstvene blagajne in slovenskega zdravstva. Amandma predlaga kritje razlike med prihodki in odhodki Zavoda za zdravstveno zavarovanje Slovenije po vzoru pokojninske blagajne. Zavod za zdravstveno zavarovanje Slovenije je prav tako nameraval izvesti poračun glede realiziranih programov, a jim interventni zakon zdaj to onemogoča. Ob tem dodajamo še, da nas tudi Evropska komisija opozarja, da je financiranje iz prispevkov preveč ciklično, in da bo potrebno zagotoviti večji delež proračunskega financiranja. Trenutno prihodki iz prispevkov za obvezno zdravstveno zavarovanje predstavljajo 95,5 % vseh prihodkov Zavoda za zdravstveno zavarovanje Slovenije. Sredstva, ki jih za zdravstvo namenijo iz proračuna, pa so z izjemno Hrvaške, najnižja v Evropski uniji. Tako iz proračuna namenimo zgolj 4 % vseh sredstev za zdravstvo, v Avstriji pa recimo kar 30 %. Ne znamo si predstavljati drugače, mislim če je v tem paketu ne bomo zajeli te problematike, si ne znamo predstavljati kako bo Vlada drugače to področje reševala.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Gospod Trček, saj sem vas že prej prijavila k razpravi, tako da ni potrebno še enkrat dvigovati roke. Kljub temu, da sem na tem mestu praktično zdaj kot predsednica, zdaj sem štirinajst ur najprej vodila sejo, čez noč, potem sem spala dve uri in prišla sem na sejo in zdaj sem še vedno tukaj. Nekateri, ki zdaj razpravljate, ste še zelo sveži in spočiti, tako da, verjemite, še vedno vidim, tako da ni potrebno dvigovati dodatno roke, bi pa prosila, da vendarle smo razumevajoči tudi mogoče do vseh tistih, ki dejalo danes z nami in so ravno tako delali 14 ur že prej ponoči.</p>
               <p>Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Hvala predsedujoča. Res ni treba mene tukaj tunkati, ker prvo, nisem jaz te seje nastavil tako, nastavil jo je Janez Janša. Nisem jaz postopkovno trolal, trolal je kdo drugi. Pač sem kar spoštljiv do dam in ljudi, ki delajo v Državnem zboru, ker z njimi ob sedmih zjutraj prihajam, pa grem, kdaj že grem.</p>
               <p>Poglejte, to kar je govoril kolega, ne bom dolg, ni naključje, da se midva tukaj oglašava, ker sva se v tem mandatu z Jelko Godec v bistvu največ z zdravstvom ukvarjala. In res je to, neki izpad, izpad zdravstvene blagajne bo dejansko višji kot zdravstvena blagajna dobi iz proračuna. S proračuna dobi manj kot 200 milijonov v tistih predkoronskih časih. Če bi nas vsaj kdo moral tu podpreti, bi nas moral Desus, kajne, če se jim gre za to, pa, evo, kolega Starović, ki je odšel, če se jim gre zlasti za starejše. Ker kaj ti bo pomagalo tistih par evrov, saj več, žal, ne bo pri penziji, če ti bo vmes zdravstveni sistem razpadel. In to ni zgodba, to je zgodba, ki bi jo morali dejansko že prej urediti. Mi imamo pač dva pristopa, dajmo reči, Bismarckov kontinentalni pa anglosaksonske, ki so na različne načine šli v neka miks financiranja. In mi imamo res ta delež nesramno nizek. Vam povem samo podatek, avstrijska Štajerska iz deželne blagajne da v zdravstveno blagajno – zadnji podatek imam – pol milijarde. To je 2,5 naše proračunske postavke za zdravstvo, če se tako izrazim, ali proračunske postavke resornega Ministrstva za zdravje. Zato je to nekako nujno potrebno. Nujno je potrebno tudi v luči, v kateri smeri gre ta Vlada in koalicija, ker naša sekundarna in terciarna raven bo imela likvidnostne težave. Potem seveda menjate svete, potem vam bo to izgovor, da boste šarili pa boste menjali tam ljudi. Potem verjetno na statistiki boste pa malo še drugačne podatke zaokrožili, kar je v bistvu neka norost, ki se jo greste, kolegice in kolegi, in to norost, da ti tu crkuješ že drugi dan, ste si zakuhali sami, ne mi. Tako ne na mene s prstom kazati, bodi fer, ker relativno koncizno in kratko debatiram danes. In tu bom dejansko zaključil. Lahko bi rekel le to, če bi jaz vsakič tako znorel kot kolega iz SAB, ko mi koga ni za poslušat, pa še dostikrat samega sebe ne, zlasti ko vam moram razlagati osnovne, logične operacije, bi v zadnjih šestih letih v parlamentu preživel, pa ne vem, če štirinajst dni.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospod Trček, za to razpravo.</p>
               <p>Zdaj pa dajem na glasovanje<gap n="..."/>
                  <stage>/ oglašanje v ozadju/</stage> Gospod Kordiš, samo preverim, ali ste vi že razpravljali o tem členu, zaradi tega, ker veste, da ne smete<gap n="..."/> Aha, gospod Lenart je razpravljal pa gospod Trček. Tako izvolite, imate besedo, lahko razpravljate.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala.</p>
               <p>Sledeče je verjetno ena izmed najpomembnejših določb v tem korona zakonu PKP-3, in sicer se naš amandma nanaša na financiranje zdravstvene blagajne. Zdravstvena blagajna se je kot posledica koronavirusa znašla v strašnem finančnem šoku. Pa je to tista instanca, ki financira zdravila, financira medicinsko opremo in financira storitve, se pravi, daje za plače zdravnikom, medicinskim sestram, bolničarjem in tako naprej. Skratka, gre za ključni finančni vir, ki vzdržuje slovenski zdravstveni sistem - ni zdravstvene blagajne, ki dobro deluje in je dobro napolnjena, ni kakovostnega zdravstva, pika. In ta zdravstvena blagajna v tem hipu ne deluje dobro, zato ker ni dobro napolnjena, zmanjka ji več kot 200 milijonov evrov. Direktor te zdravstvene blagajne se je že oglasil z idejo, da bi zato morali skrčiti obseg zdravstvenih pravic. Se pravi, posegi pri istih vplačilih zavarovank in zavarovancev, do katerih so ti isti zavarovanke in zavarovanci upravičeni, bolniki, če želite, bi se skrčili, bi se zmanjšali. In zna se zgoditi, da bo pri takih razmerah, kot zdravstveni blagajni zmanjkuje več kot 200 milijonov evrov, še pred decembrom zaustavljeno financiranje javnih zdravstvenih zavodov. Potem bomo pa – kaj? Kako bomo plačali naše medicinsko osebje, ki je že tako zgarano, že tako prenapeto, kaj šele sredi epidemije koronavirusa. In pride jesen, pride drugi val, zdravstvena blagajna na tenko piska, denarja od nikoder. In Vlada Janeza Janše bo seveda to izrabila še za udar na zdravstvo, kot da ni dovolj, da že izvaja udar na Policijo, na Državni zbor, na medije in še na kaj. In udar na zdravstvo, vemo, kaj pomeni – pomeni privatizacijo. Pomeni privatizacijo zdravstvenega sistema. Potem pa veliko sreče, ko bo prišel tretji val koronavirusa! Pa ni ukrepa, ki bi lahko nadomestil solidarno javno zdravstvo, ljudje bodo umirali v velikih številkah. In tu ni samo epidemija, tu gre nasploh za zdravstveno sliko v državi. Poglejmo v Združene države Amerike, tam imajo popolnoma sprivatiziran zdravstveni sistem. Imajo desetine milijonov ljudi brez zdravstvenega zavarovanja, kjer prav anekdotsko praktično umirajo pred bolnišnicami. Malo manj anekdotsko, cele družine, cela gospodinjstva gredo v stečaj zaradi tega, ker morajo najemati ogromne kredite takrat, ko se nekomu v družini nekaj strašnega z zdravjem zalomi. Slovenski javni zdravstveni sistem je občudovanja vredno robusten. Kljub temu, da se ga že 25 let oblega z raznoraznimi privatizacijskimi težnjami, skritimi v koncesije, skritimi v zdravnike dvoživke in podobne zgodbe, še kar nekako deluje in nas je pripeljal skozi to epidemijo. Kljub vsemu izčrpavanju še vedno deluje. Žal, deluje vedno bolj na etični pogon, zlasti zdravniškega proletariata, če se tako izrazim, se pravi, bolničarjev, medicinskih sester, kakšnih mlajših zdravnikov začetnikov in podobno, tistih, ki niso samo vrhuška zdravstva, ki na veliko sodeluje tudi z zavarovalniškim lobijem. Apetiti torej so zelo veliki, zelo močne sile si prizadevajo za privatizacijo slovenskega zdravstvenega sistema, in ravno stranke, ki tvorijo aktualno koalicijo in aktualno Vlado, so najmočnejši proponenti, da ne rečem kar izpostava zdravniško-zavarovalniškega lobija, in tega navsezadnje niti ne skrivajo, vsaj toliko so pošteni, da precej naglas povedo, za kaj gre.</p>
               <p>Zato v Levici in ostalih opozicijskih strankah predlagamo, da se financiranje javne zdravstvene blagajne uredi na podoben način, kot je že urejeno s pokojninsko blagajno. Saj pokojninska blagajna tudi že nekaj časa vodi deficite, in kadar vodi deficite in ji zmanjkuje denarja za to, da izplača penzije, vskoči država. Imamo zelo veliko postavko v proračunu države, transfer v pokojninsko blagajno, iz katere se financirajo pokojnine. In predlog je, že kar nekaj časa tudi s strani zdravstvene blagajne, da se enako varovalko vgradi tudi za financiranje zdravstvenih storitev, za financiranje kadra, ki dela v zdravstvu, nakup materiala in tako naprej. Skratka, če je zdravstvena blagajna kakorkoli finančno prikrajšana in ogrožena, je država tista, ki ji omogoči delovanje in ki ji nameni dodatno financiranje. Navsezadnje, vprašajmo se, zakaj zares ljudje v tej državi plačujejo davke, zakaj plačujejo prispevke – seveda ne zato, da bodo politični funkcionarji lepo oblečeni, pa da bodo neke tuje firme dobivale državne subvencije, plačujejo jih zato, da se vozijo po urejenih cestah, da se usedejo na hiter in dostopen javni prevoz, da imajo zanesljivo oskrbo z energijo, da imajo streho nad glavo, da so njihovi, naši potomci deležni primerne izobrazbe, da so naši starostniki deležni primerne oskrbe in, navsezadnje, da smo vsi skupaj deležni primernega varovanja našega zdravja. Kar sem ravnokar opisal, sem opisal razmeroma idealistično, zaradi tega, ker ima politični razred precej drugačne prioritete in drugačne ideje za to, kako naj s skupnim denarjem ravna. Kar se aktualne Vlade tiče, tega skupnega denarja vseh državljank in državljanov ne obravnava kot karkoli drugega kot lasten fevd. Od tod tudi vsa retorika, ki smo jo poslušali v zadnjih dneh, češ, »ja, mi v Vladi smo vam dali pa to pa to<gap n="..."/> » Ej, v Vladi vi niste dali ničesar! Vi razpolagate z našim skupnim denarjem! Zdaj pa za teh par cukrčkov, ki ste jih ljudem natresli, želite, da vam vsi ploskajo in poljubljajo stopala. Tu se zelo jasno kaže določen »mindset«, določena mentaliteta, da je v bistvu država ugrabljena. Država je zdaj fevd Vlade Janeza Janše in – to je to. In enaka zgodba se lahko ponovi tudi s slovenskim zdravstvom, če ne vgradimo v zakonodajo varovalke, da se bo zdravstvena blagajna financirala iz proračunskih virov. Denarja bo zmanjkovalo, ga že zmanjkuje, in ker ga bo premalo, bo Vlada rekla, joj, država pa tega ne more opravljati sama, morajo vskočiti zasebniki, in bo šla z motorko nad javne zdravstvene zavode, z namenom, seveda, da jih privatizira. Jaz mislim, da si tega ne želimo, ne smemo si želeti. Obstaja navsezadnje nek družbeni konsenz v tej državi, da je javno zdravstvo tisto, na katerega se zanašamo takrat, ko smo bolni, na katerega se zanašamo tudi takrat, ko smo zdravi, zato da ne zbolimo. In vsaj mi v Levici si ne želimo, da se to spremeni. Imamo tisoč in en primer slabih zgledov v tujini, vsi po vrsti so taki, da je tam zdravstvo privatizirano. Imamo pa tudi kar nekaj dobrih zgledov. Skupni imenovalec teh dobrih zgledov je, da je povsod zdravstvo javno, pa, seveda, da je tudi dostojno financirano.</p>
               <p>Še eno stvar bi tu rad opozoril, glede na to, da gre za zdravstveno določbo v protikorona tri zakonu. Zdravstveni delavci, vsaj za domove starejših lahko govorim, in delavci v skrbstvu še kar niso prejeli svojih obljubljenih dodatkov, ne v celoti. Pri tem, da je Vlada Janeza Janše oziroma kar Janez Janša v svojih pohodih po Twitterju obljubil visoke povišice za vsakega, na koncu se v praksi izkazuje, da Vlada na tem zdravstvenem osebju sočasno, ko se mu na veliko zahvaljuje, v resnici špara. Imamo dodatek za delo v epidemiji, ki je v kolektivni pogodbi za javni sektor, pa imamo krizni korona dodatek, ki je bil v prejšnjih protikorona zakonih, ampak povsod se najde en »ampak«. Se najde en »ampak«, država javnim zdravstvenim zavodom ne da denarja za to, da bi izplačali dodatke, pa rečejo, ja, razporedite ta denar, znajdite se, kakor veste in znate. Dodatek za delo v času epidemije dobijo zgolj nekateri in tako naprej. Skratka, delavci v zdravstvenem skrbstvu ostajajo opeharjeni. Pa še tisti, ki so upravičeni do kakšnega izplačila še po teh zelo ozko vzpostavljenih okvirih, še kar niso prejeli, ne vsi. Ne mi govoriti potem o učinkovitosti Vlade, pa kako je super pa krasno, pa kako se fino spopada z epidemijo; ljudje pa še kar niso prišli do denarja, po parih mesecih. Pa se odpove epidemijo pred 15. majem samo zato, da se ukine še tisto solidarnostno pomoč, ki so jo bili ljudje sploh deležni. To je neka logika, ki se bo naprej prevajala v zdravstveni sistem in v sistem skrbstva, in prevajala se bo s kladivom, ker prazna zdravstvena blagajna pomeni »casus belli« za privatizacijo javnega zdravstvenega sistema; saj to vsi vemo. Dvomim, da se bo še kdo iz koalicijskih vrst za mano prijavil k razpravi in rekel, »ne, kolega Kordiš, nimaš prav, mi bomo ohranjali javni zdravstveni sistem, mi bomo financirali zdravstveno blagajno, treba se je pripraviti na drugi val koronavirusa<gap n="..."/> » Mislim, saj poslušamo tu laži neprestano, ampak da bi bil nekdo tako zelo predrzen in se tako očitno zlagal, pa dvomim.</p>
               <p>Zaključil bom s pozivom, nekoliko proti upanju, da razmerje sil omogoča plodna tla za ta poziv, pa z načelnim prepričanjem, da je to nekaj, kar je oziroma bi moralo biti družbeni konsenz, to je javno zdravstvo in javno zdravstvo zahteva dobro financirano javno blagajno. Če hočemo dobro financirano javno blagajno, mora svoj delež primakniti proračun, pika, mimo tega ne gre. Kar se tiče institucionalnega ustroja, imamo zelo dober zgled v ureditvi pokojninske blagajne, tako tudi v tehničnem smislu s tem ne bi smelo biti nikakršnih problemov. To je v osnovi »gist« našega amandmaja k temu členu. Financiranje zdravstvene blagajne za solidarno javno zdravstvo, to je ideja tega amandmaja, in tudi, kot rečeno, tehnično stoji, ker se opira na prakso in institucionalni stroj, ki je že vzpostavljen pri financiranju pokojninske blagajne. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj nimam več prijavljenih k razpravi, tako da dajem na glasovanje amandma opozicijskih poslanskih skupin k 78.a členu. Glasujemo.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(9 članov.)</stage>
               </p>
               <p>Ugotavljam, da amandma ni sprejet.</p>
               <p>Sedaj gremo k 79. členu. Tukaj imamo amandma poslanskih skupin koalicije. Gospod minister, izvolite.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa, predsednica. Omenim, da je to člen, ki odgovarja na številna vprašanja, številne pozive in odgovarja na te situacije, ko so se nekateri starši znašli v težavi zaradi tega, ker so vrtci še ne v polni, torej nimajo še polne ekipe oziroma ne morejo polno ekipirati svojih vrtčevskih skupin. In za ta čas ko njihov otrok ne obiskuje vrtca bodo oproščeni plačila za vrtec.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala za to dodatno pojasnilo. Ne vidim več želje po razpravi, zato dajem takšen amandma tudi na glasovanje. Glasujemo. Torej, amandma koalicijskih poslanskih skupin.</p>
               <p>Kdo je za? <stage type="vote-ayes">(12 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je bil amandma k 79. členu sprejet.</p>
               <p>Sedaj pa smo pri novem četrtem delu zakona in novem 79.a členu. Tukaj imamo en amandma koalicijskih poslanskih skupin. Ne vidim želje po razpravi<gap n="..."/> zakonodajno-pravna služba, izvolite.</p>
            </sp>
            <sp who="JešićSladjana">
               <speaker>SLADJANA JEŠIĆ:</speaker>
               <p>Hvala za besedo. Tako kot je gospa predsednica povedala se dodaja nov četrti del zakona in naslov tega dela je posebna določba. Dodaja se 79.a člen, ki v prvem odstavku podaljšuje rok za podajo zahtevka upravičenca za izplačilo sredstev iz ukrepov po, bom kar poenostavila, po prvem korona zakonu in po tretjem korona zakonu, torej predlog zakona, ki ga danes obravnavamo. Torej, za te ukrepe, ki se iztečejo 31. maja, podaljšuje rok za posredovanje zahtevkov na 30. junij 2020. Opozoriti moramo, da se lahko predlog zakona omeji le na zahtevke, ki imajo temelj v tem predlogu zakona, ne na zahtevke nekega drugega zakona, torej prvega korona zakona. Zato torej del določbe, ki se nanaša na zahtevke iz prvega korona zakona bi se torej moral urejati v tistem zakonu. S tako določbo se krni načelo pravne varnosti. Roki za vlaganje zahtevkov pa so tudi sicer urejeni v materialnih določbah zakona. V tem predlogu zakona na primer v 55. členu, zato je tudi, bom rekla, neustrezno, da se ga ureja z neko posebno določbo. Ta posebna določba oziroma 79.a člen pa ima tudi drugi odstavek, ki preštevilčuje dosedanje dele zakona. Torej, to bi pa z nomotehničnega vidika opozorili, da se to ne preštevilčuje z amandmajem, ampak bi se moral dodati v bistvu nov tretji A del v zakonu in bi nato v končni redakciji v Zakonodajno-pravni službi mi perštevilčili ustrezno naslove delov zakona. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala Sladjani Jašić iz Zakonodajno-pravne službe za ta pojasnila. Besedo je želel gospod Trček. Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Hvala. Pa me prav zanima na koga bi sedaj s prstom pokazala Eva, ko si prej name, da vam jaz delam ta teater. Ta odbor ima dve podpredsednici, Žnidarič Mojca SMC, Šuštar Tadeja NSi pa Sitar Primoža iz Levice. Takrat, ko je neki gospod malo štalo delal bi poklicala Sitarja bi rekel, tvoj je, vodi sejo, umiri ga. Toliko na Trčka kazati s prstom.</p>
               <p>Ampak to, kar je sedaj povedala mlada kolegica iz Zakonodajno-pravne službe kaže zgolj na šlamastiko tega kako se greste to zakonodajo. Zaradi tega, ker se Janez naumio, da mora biti v zadnjem členu to kdaj amandmirate 1. junij. Lepo smo opozarjali, dovolj časa bi bilo v četrtek, petek bi lahko lepo v miru delali, ne da te gospe sedaj tukaj zvečer morajo čukati z nami in naslednji teden bi lepo to sprejeli. In ti, kot predsedujoča bi morala reči, ej Janez, sori, ne bo šlo tako. To pričakujem od Državnega zbora. Ker veste, tudi glede financ, tam je tudi Kordiš me napačno<gap n="..."/> Mi smo skrbniki proračuna, ne vlade. Vlade se v Sloveniji imenujejo izvršilna oblast. Mi sprejemamo zakonodajo, mi razporejamo skupnostne peneze. In se mi zdi, da ta derogacija že pod unim Cerarjem nejamrajočim je bila čez rob, pod Šarcem ni bilo dosti boljše, sedaj je pa to že za na Ustavno sodišče. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa dajem na glasovanje torej amandma za nov četrti del zakona in nov 79.a člen koalicijskih poslanskih skupin. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>Sedaj pa prehajamo na 81. člen. Tukaj imamo en amandma in to poslanskih skupin koalicije. Sprašujem, če želi kdo razpravljati? Ne. Potem dajem takšen amandma na glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>Sedaj prehajamo k 83. členu. Tukaj imamo en amandma, in sicer amandma koalicijskih poslanskih skupin. Ne vidim želje po razpravi, zato ga dajem na glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>K 84. členu imamo en amandma, in sicer Poslanske skupine Levica. Sprašujem, če želi kdo razpravljati? Gospod Kordiš, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo. To je poslednji amandma, ki smo ga k temu amandmaju priložili v Levici. In je hkrati, kar se men tiče, poslednja priložnost, da koalicija naredi to, kar bi Vlada morala, pa Vlada ni naredila. Da v zakonu, ki nosi ime protikorona 3, ki naj bi zaščitil delovna mesta, dejansko poskuša poskrbeti za blaginjo ljudi. Seveda bi lahko dali amandmajev več, ampak zato ta seja ne bi smela potekati v nočnih urah, ne bi smela potekati v torek, ampak bi se morala začeti v četrtek, pa bi imeli čas pripraviti še kakšen amandma. V tem zakonu je namreč lukenj toliko, da »o joj«. Komu ta zakon pomaga? Nekim investitorjem, ki hočejo delati okoljsko sporne projekte, zato da bo tam par ljudi zaslužilo, pa določenim prijateljem obstoječ oblasti, ki bodo dobavljali material mimo korupcijskih določb na ministrstva in tako naprej. Za ljudi je pa poskrbljeno zgolj v omejenem obsegu. 84. člen ureja nadomestila za delavce, ki jim je bila odrejena karantena. V Levici pravimo, da če država poseže v delovno razmerje in odredi karanteno določenemu zaposlenemu, potem mora poskrbeti tudi, da tak delavec ne bo na slabšem, da ne bo prejel zgolj 50 % nadomestila, kot je to v tem trenutku oziroma bo v tem trenutku, če tak ukrep preneha z veljavnostjo, ampak, da to nadomestilo za čas trajanja, ko je nekdo v karanteni, ki mu jo je država odredila, ker je bil v stiku z okuženimi ali karkoli je že razlog, da to znaša 80 %. To je obstoječa ureditev, dogovorjena med socialnimi partnerji, ampak je zakon KPK 3 ne podaljšuje v bodoče, namesto Vlade pa smo to storili mi, ker smo videli luknjo in ta luknja je silno problematična. Namreč, bo prišel drugi val epidemije kronavirusa, zaposleni v podjetjih v storitvah v industriji kjerkoli že, navsezadnje konec koncev je vseeno kje so zaposleni, odrejena jim bo karantena, znašli se bodo doma, višina nadomestila, ki ga bodo prejeli, bo samo v višini 50 %. Veste kaj to pomeni za velik delež delavskega razreda v tej državi? Revščino, hudo revščino, hudo stisko. Zakaj Samo zato, ker ne bo zakonske določbe, ki bi omogočila 80 % višine nadomestila. In pazite smo v krizi kapitalizma, ki se bo še stopnjevala. Pa pridemo v kombinacije tega, da imaš ti krizo kapitalizma, gospodarsko krivuljo, ki gre navzdol, totalen zlom gospodarstva, hkrati imaš drugi val epidemije in potem imaš človeka, ki ga namerno, zavestno pošlješ v revščino. Bo država posegla v delovno razmerje, pa rekla: »Ti si rizični primerek, tebi ne pustimo več delati, zapri se doma«, hkrati pa temu človeku ne bo omogočila nadomestila, ki bi mu omogočil preživetje. To ni samo socialna stiska, to se privede tudi v psihološko stisko, pa že sociala je zadosti slaba. Koliko mislite, da je 50 % višina nadomestila za tistega, ki dela na minimalni plači? Okej, danes je malo višja kot dve leti nazaj zaradi tega, ker smo v Levici izborili znaten dvig minimalne plače na 700 evrov neto, pa še dodatke smo izločili iz minimalne plače, tako da se je efektivno za par sto evrov za marsikoga minimalka dvignila. Ampak še zmeraj ta minimalka ni standard dostojnega življenja, pa jo v tej državi prejema več kot 100 tisoč ljudi, kaj šele polovica tega zneska in kaj šele, če sta v karanteno prisiljena dva člana gospodinjstva, prejemek gospodinjstva posekan za polovico. S čim bodo ljudje plačali položnice? S čim bodo kupili makarone in kruh, pa pašteto? Kaj šele, če morajo poskrbeti še za kakšne svoje stare starše, vemo kakšne so cene v domovih za starejše, letijo v nebo, še posebej v zasebnih domovih, pa za otroke je treba poskrbeti in tako naprej. In potem se bo ta revščina verižila na vse možne konce iz tega gospodinjstva, ki bo oropano prihodkov za dostojno preživetje, zverižila se bo v starejšo generacijo teh članov gospodinjstva, starejša generacija, ki je nameščena v domovih starejših, ker svojci ne bodo imeli denarja, da bi kaj pokrivali. Verižila se bo v stanovanjsko stisko, ker nimajo že zdaj večina najemodajalcev, sploh po urbanih središčih že med to krizo epidemije koronavirusa jih ni prav čisto nič brigalo, če so študentje ali kakšni drugi rezidenti ostali brez dohodka, niso jim znižali najemnine, niso jim oprostili najemnine, samo daj denar, daj denar, če ti kaj ni všeč bomo pa poklicali neka nasilnike, da te zmečejo ven iz stanovanja. In bo ta delavska družina, ki se je znašla v karanteni, kar na enkrat soočena s tem, da se bo lahko v kratkem znašala na ulici in bo ta karantena trajala še nekoliko dlje časa in se dejansko bo znašla na ulici, če so v najemniškem stanovanju, najemnina je visoka, naj jih bodo lastniki gladko izselili. In kar na enkrat vidimo kopico socialnih problemov različnih obrazov posledice enega in enega samega ukrepa, ki je, država je te ljudi poslala v karanteno, poslala jih je iz zdravstvenih razlogov, verjetno je prav, da je to storila, zato, da je omejila širitev epidemije, ampak v takem primeru mora omogočiti ljudem tudi preživetje, mora biti ljudem preživetje omogočeno in 50 % nadomestila ima že na povprečni plači, to pomeni premalo denarja, da bi nekdo lahko kakorkoli preživel, kaj šele na minimalki in sploh, če je to neko gospodinjstvo, ki ima še razširjeno družino za katero mora poskrbeti. In če tega ukrepa 80 % nadomestila ne podaljšamo, višine nadomestila 80 % ne podaljšamo, pomeni, da bo ta višina padla na 50 %, pomeni revščino, pomeni bedo, pomeni socialno stisko in pomeni, kar se tiče političnega procesa, to pomeni da je ta protikorona 3 zakon zgrešil ponovno na tisti točki, ki najbolj šteje na tem, da zagotavlja socialno varnost in da zagotavlja delovna mesta in da gredo ljudje lahko naprej. Meni se zdi dosti žalostno, da smo na mizo dobili tako šlamastiko in da je koalicija dobila »naređenje« od Janeza Janše, da mora to šlamastiko na vsak način meni nič tebi nič poriniti skozi parlamentarno proceduro, pa če to pomeni, da ta tam kolegi iz SDS-a in ostalih koalicijskih strank v tišini stojijo 20 ur na obravnavi rečejo ne be ne me, tudi prav, Janša hoče imeti ta zakon pod streho in to je to, pa čeprav je zanič. In posledice bodo plačevali ljudje, posledice bodo plačevali ljudje z izgubo socialne varnostni, z izgubo zaposlitve, z izgubo stanovanj, pa vsaj kar se tiče karantene, vsaj kar se tiče nadomestila to lahko popravimo pri tej točki 84. členu in z amandmajem, ki smo ga v Levici priložili, da dosežemo vsaj v neki meri namen zakona, ker do zdaj je z vsem tem ignoriranjem opozicijskih amandmajev, pač ta zakon svojega namena ne bo dosegel, če je njegov namen reševanje delovnih mest, ker ponavlja napake iz PKP 1, ponavlja napake iz PKP 2 in kakšne so posledice vemo – drugi najvišji skok brezposelnosti v Evropi. Dajmo hudirja se naučiti iz tega kaj je šlo v zadnjem mesecu, v zadnjih dveh mesecih narobe, pa poskrbeti za ljudi, da ne bodo še v tretje ostali na suhem, saj lahko beremo v javnih občilih, da je v zraku tudi potem še PKP 4, pa verjetno potem še 5., pa verjetno potem še 6. Zakaj? Ja, zato, ker se že v štartu ne naredi tako kot je treba, vmes pa naj se ljudje znajdejo više manje sami. In še tisti segmenti, ki mogoče dobijo kakšen trenutek predaha kakor bi bil delež samozaposlenih do neke mere s temeljnim dohodkom v PKP 2, se je Vlada Janeza Janše odločila, da jim tega predaha ne bo dovolila kaj prida in preklicala epidemijo nekaj ur pred rokom, da bi se ti ukrepi podaljšali še za en mesec. Zdaj pa tukaj poslušamo že dva dni »mudi se, mudi se, moramo to sprejeti na vsak način, daj gremo pomagati ljudem«, ja malo manj bi se mudilo, če ne bi prejšnji določbi iz PKP 2 preklicali s tem, ko ste preklicali epidemijo, pa bi imeli samozaposleni še zdaj temeljni dohodek tudi po 31. 5. še meseca junija, ni problema, pa bi se malo manj mudilo. Tako se pa zdaj mudi in vse se dela na hitro in zaščitna za velike skupen prebivalstva pada ven. Ta zakon pušča na tisoč in en način razen na tistih lobističnih določbah, ki jih je energetski lobij stlačil notri ali pa še kaj drugega. V Levici smo poskušali popraviti kar se popraviti da z amandmaji v tolikem času kot smo ga imeli sploh na voljo, ker se je mudilo, smo se držali zelo elementarnih amandmajev, kolikor sem spremljal razpravo tudi ostali kolegi iz opozicijskih poslanskih skupin so naredili enako zdaj nimamo kapacitet, da bi cel zakon neki desetstranski na novo napisali zato, da bi vse vladne šalabajzerije popravili. Ampak ta je pa res taka po mojem rešitev v našem amandmaju, ki je bila že dogovorjena, bila je dogovorjena s socialnimi partnerji za prejšnje protikorona zadeve in nerazumljivo je zakaj se ukrep dogovorjen s socialnimi partnerji, ukrep, ki je pravičen, to, da nekdo, ki ga država pošlje v karanteno, dobi vsaj približno dostojen prihodek za preživetje, ne da se mu poseka njegova plača za polovico, da se ta amandma k protikorona 3-ki sprejme, da se ukrep podaljša, kot rečeno socialni dialog tukaj ni ovira je že stekel, je to bilo že zmenjeno. Da ne bomo imeli potem situacijo v kateri bo država reševala drugi val epidemije koronavirusa, pa s tem proizvedla tretji val revščine, z eno roko bo nekaj reševala, z drugo roko bo pa to isto podirala, seveda bodo za to plačevali ljudje, kot sem že rekel, izguba socialne varnosti se lahko zelo hitro sploh pri kakšnih mlajših privede v izgubo stanovanja, pa stisko pri financiranju oskrbe za starejše in tako naprej in tako naprej, skratka cela veriga posledic, ki se zgodi v vijačnici dvojne krize drugega vala epidemije koronavirusa in vztrajajoče krize kapitalizma. Dajmo ne pustiti, da se to zgodi, dajmo ne pustiti ljudi na cedilu. Če država poseže v delovne razmere, te pošlje v karanteno, potem moramo napisati tudi zakonske določbe na tak način, da ljudje v karanteni ne bodo umrli od lakote, morda pretiravam, ne pretiravam pa veliko v primeru tistih najbolj revnih družin. Saj razumete kaj vam hočem povedati, upam, da razumete kaj vam hočem povedati, poskušam biti čim bolj plastičen, tako da podporo glasov za ta amandma bi skoraj nekako pričakoval ne glede na to, da je šel koalicijski glasovalni valjar čez vse dozdajšnje amandmaje nas v opoziciji, navsezadnje je to rešitev, ki je bila vpisana v prejšnjih protikorona zakonih, nobenega razloga ni, da se ureditev, ki jo je sama Vlada, sama koalicija požegnala en mesec nazaj, ne prenese še v PKP 3. Hvala.</p>
            </sp>
            <sp who="IrglEva">
               <speaker>PREDSENDICA EVA IRGL:</speaker>
               <p>Sedaj pa dajem besedo gospodu Siterju. Izvolite, beseda je vaša.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa. 84. člen oziroma amandma k 84. členu je zadnji amandma pod katerega se podpisujemo v Levici in tudi zadnja priložnost, da se na nocojšnji seji oglasim, zato bom, predsednica, si dovolil, da razpravo malce razširim vsebinsko, ne bom pa odstopil od sicerjšnjih vsebin, ki jih ta zakon in ta amandma naslavljata. Najprej<gap n="..."/>
               </p>
            </sp>
            <sp who="IrglEva">
               <speaker>PREDSENDICA EVA IRGL:</speaker>
               <p>Jaz vam zaupam, tako da kar izvolite, verjamem, da boste<gap n="..."/>.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Verjamem, jaz mislim, da sem zaupanja vreden človek na vseh ravneh, tako da hvala lepa.</p>
            </sp>
            <sp who="IrglEva">
               <speaker>PREDSENDICA EVA IRGL:</speaker>
               <p>Saj pravim, samo, da vem, da boste razpravljali vsebinsko glede tega amandmaja, tako da izvolite, gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Okej, hvala.</p>
               <p>Pred dnevni oziroma pred tedni na začetku te epidemiološke krize v Evropi, če se spomnite, kolegice in kolegi, je Švedska ubrala eno čisto drugo smer naslavljanja tega problema, kar se odrejanja karantene oziroma omejitev tiče bistveno bolj liberalno od drugih držav in na koncu se jim je, zdaj hiter posnetek naprej, se jim je izkazalo, da to mogoče ni bila tako dobra ideja na vseh ravneh, ker so ugotovili, da je bila točka problema v glavnem v domovih za starejše. 50 % vseh smrti v državi s COVID-19 s&lt;e je zgodilo v domovih za starejše. Premier, predsednik vlade, švedski predsednik vlade je prepoznal napako in je rekel: »okej, krivi smo, narobe smo ravnali, zato bomo zdaj kot opozorilo sami sebi in v preprečitev morebitne nove katastrofe, ki zna priti ali z drugim valom ali v prihodnje, stvar sanirali tako, da bomo v ta sektor vrgli 200 in nekaj milijonov in 10 tisoč novih zaposlitev za reševanje tega problema.« Zdaj on je bil zelo operativen, ampak kar je najbolj fascinantno pri tej stvari, je rekel: »okej, naredili smo napako«, priznal je napako in od tam in to je bila najboljša podlaga za to, da dejansko naredi nekaj za njeno odpravo, se pravi v tem primeru 208 milijonov in 10 tisoč novih zaposlitev, kar bo bržkone problem rešilo, če se bodo srečali z njim zopet. In to je diametralno nasprotje tistega, da rečem političnega razpoloženja, ki ga vidimo v Sloveniji. Pred sabo imamo tretji paket ukrepov, ki smo ugotavljali na ne samo tej dolgi seji, ampak na vseh sejah na katerih smo obravnavali te zakone, roko na srce, do so neučinkoviti in se ukrepi iz njih niso prevideli v življenja državljanov nikakor. Predsednik Vlade se radi hvali na twitterju in zdaj, ko ima v rokah uradne račune Vlade na družbenih omrežjih, vsak dan spremljamo, da smo prvi, pa da smo najboljši, pa da je vse oh in sploh, ampak roko na srce resnica je drugačna, resnica je v katastrofalni statistiki brezposelnosti, v smrtnosti v domovih za starejše in tako naprej, ne bom zdaj vsega tega našteval. In čeprav je tanek prapor, s katerim Vlada pred vsemi temi zakoni, pomoč ljudem, pomoč najšibkejšim je tukaj kopica ljudi, ki je ostala zapuščena, zadaj in pozabljena. Zdaj ta 84. člen je člen, ki prav tako odpira vrata zato, da Vlada pozabi še eno skupino ljudi, ampak ne eno skupino ljudi, ki se bo znašla v problemu, ampak eno skupino ljudi, ki jo Vlada s svojimi ukrepi kreira, eno skupino ranljivih ljudi, se pravi delavce, ki jim bo karantena odrejena in se bodo zato srečali z novim socialnim problemom, ker ne bodo upravičeni do nadomestila za bolniško odsotnost in jim delodajalec ne more zagotoviti dela na domu, se pravi, kar pomeni, da od uveljavitve tega zakona, zdaj povzemam obrazložitev, delavec v primeru odrejene karantene ne bo upravičen do nadomestila v višini 80 % njegove siceršnje plače, ampak zgolj 50 %. Ne bom se ponavljal z vsemi, s celo verižno reakcijo, ki jo lahko takšna situacija sproži, jaz mislim, da je Miha to izvrstno povzel. Je pa dejstvo, da naš amandma, vsaj malce zgladi to neskladje, to nesorazmernost in preprečuje, da ti ljudje, ki bodo padli v karanteno, ne bodo padli tudi v revščino, še dodatno revščino.</p>
               <p>Spoštovani predstavniki Vlade, pa vem minister, da niste sami, bržkone tudi niste pisali teh zakonov sami in ne bom s prstom kazal na vas, ampak se pa nekdo mora podpisati pod te ne socialne akcije. Jaz ocenjujem, da ste s tem kompletom zakonov naredili en kopico napak, opravičilo ni potrebno, potrebna je kontra akcija in amandma, ki ga imamo pred sabo, je recimo en tak primer plemenitega švedskega premierja, če temu tako rečem.</p>
               <p>Naj pa še čisto pred zaključkom izrazim zoper razočaranje nad tišino poslancev koalicijskih strank, resnično. Zdaj vsega skupaj sedimo tukaj 20 ur na tej seji, 20 ur obravnavamo to in ni mi žal, da 20 ur obravnavamo to in še enkrat bi ali pa dvakrat ali trikrat, če bi bilo treba, če bi bilo treba vsebinsko prečesati te stvari in priti skupaj do nekih rešitev, ki stojijo, ki bodo dejansko naslovile ne samo, zdaj parafriziram Miho, frajerje, ki bodo služili na okoljsko spornih projektih, privatizaciji in nekih investicijah, ki bodo še dodatno izčrpale slovensko državno blagajno, ampak bi dejansko služili delovnim ljudem, ki bogastvo in blaginjo dejansko ustvarjajo. Saj bi se dalo vse zmeniti. Ampak s tišino se ne da nič zmeniti. In tišina je tista, ki pa vse, ki smo tej stvari pristopili aktivistično za vse naše strokovne sodelavce, ki niso 20 ur, ampak ne vem, trikrat, štirikrat toliko ur pripravljali ta material, ki smo ga tako strastno in vneto zagovarjali, pripravljali, to je pa nerazumljivo. To pa ni niti demokratično, niti človeško. To je moja kritika in moja želja za naprej ali pa popotnica, da pa mogoče v korona paketu štiri ali pa sedemnajst ali pa kolikor jih bo, bolj prisluhinte ljudem. Tistim, ki jim govorite na twitter računih, da imamo dobre statistike.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala za vašo razpravo, gospod Siter. Sedaj pa dajem besedo gospodu dr. Francu Trčku. Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Hvala. Se tudi danes zadnjič oglašam. Po čem si bom zapomnil ta korona 3 zakon, preden me pokoplje demenca verjetno. Po tem, da sem iz njega spoznal, da je mladoletna oseba, najstnik, otrok vreden pol psa in četrt človeka oziroma kot bi rekla ena od koalicijskih strank, četrt človeka in ženske.</p>
               <p>Potem da v najboljšem primeru pa so gospe iz Zakonodajno-pravne službe zelo vljudne, gre za nek pol šalabajzeraj ali še kaj hujšega, ja, in, veste, tu Eva kažeš na nas s prstom, pa kako mi, kaj, sedaj matramo podporno službo Državnega zbora. Vi tudi matrate naše strokovke in strokovce v poslanskih skupinah opozicije. Dokler tam poslanci dežurni iz SDS pa iz Nove Slovenije očitno uživajo, 20 ur bolj ali manj zijate, kolega Lep ti si izjema iz te koalicije, v mobitele, pa verjetno ste navdušeni kaj nek zasvojenec s trampistično s twitterjem čivka, naši ljudje doma sedijo, spremljajo to, veste. Jaz Twitterja niti ne uporabljam, mi pošiljajo seveda še kakšne predloge, pripombe, ljudje mi pošiljajo<gap n="..."/> Uro nazaj sem dobil še neke amandmaje glede turističnih zadev, ki ne gredo notri. Ampak vi ste uno, kaj je bil že tisti v stripu, blek stena. Vi ste stena, ki se ne rabi z nobenim pogovarjati. Jaz se bojim, da bom nekaj doživel s 15. vlado, kar si nisem upal misliti, da bom v Sloveniji doživel. Bojim se, da bom doživel neko ameriško izkušnjo, ko bo nekdo moral razmišljati »food stamps«. S tem bom zaključil. In to ste zakuhali vi. Zavedajte se tega.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospod Trček, za to razpravo. Sedaj ni več razpravljavcev, tako da dajem na glasovanje amandma k 84. členu Poslanske skupine Levica. Glasujemo.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(9 članov.)</stage>
               </p>
               <p>Ugotavljam, da amandma ni sprejet.</p>
               <p>Odpiram razpravo k 85. členu. Če želi kdo razpravljati? Amandma imamo s strani poslanskih skupin koalicije. Vidim, da ni želje po razpravi, zato ta amandma dajem na glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(2 člana.)</stage>
               </p>
               <p>Ugotavljam, da je amandma sprejet.</p>
               <p>Sedaj imamo še en amandma koalicijskih poslanskih skupin k 87., se opravičujem, k 86. členu. Ker ne želi nihče razpravljati dajem amandma koalicijskih poslanskih skupin na glasovanje. Glasujemo.</p>
               <p> Kdo je za? <stage type="vote-ayes">(9 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>Dajem še na glasovanje 87<gap n="..."/> V razpravo dajem 87. člen in amandma koalicijskih poslanskih skupin. Gospa Sladjana Ješić, izvolite, iz Zakonodajno-pravne službe.</p>
            </sp>
            <sp who="JešićSladjana">
               <speaker>SLADJANA JEŠIĆ:</speaker>
               <p>Hvala za besedo. Torej, to je sedaj zadnji člen in zato tudi zadnje oglašanje. Ta 87. člen določa začetek veljavnosti in z amandmajem, ki je predlagan tudi začetek uporabe, pa ga bom kar prebrala. Ta zakon začne veljati naslednji dan po objavi v Uradnem listu Republike Slovenije. Uporabljati pa se začne s 1. junijem 2020. Ta dostavek »uporabljati se začne s 1. junijem 2020« je izjemno problematičen na tem mestu. Pa bom pojasnila zakaj. Najprej zato, ker povzroča notranje neskladje predloga zakona, in sicer z določbami 2. člena, 9. člena, 10. člena, predvsem pa 57. člena. Potem je problematičen, ker določa retroaktivno uporabo tudi za kazenske določbe, ki so samostojno poglavje. Torej, ča na kratko samo pojasnim strukturo zakona. Ključni vsebinski deli so drugi del, tretji del in četrti del. Drugi del ureja odstope od določb posameznih zakonov. Tretji del ureja začasne ukrepe. Četrti del pa so kazenske določbe. In če v končni, se opravičujem<gap n="..."/> Ukrepi so omejeni za drugi del in za tretji del, se opravičujem, tudi meni se poznajo te ure. Torej, ukrepi so omejeni po drugem delu in po tretjem delu. In zgolj za ta dva dela mora biti omejena uporaba ukrepov. Med tem ko pri kazenskih določbah pa morajo kazenske določbe nekako stopiti v uporabo hkrati z dnem uveljavitve predloga zakona. Torej, glede na potek zakonodajnega postopka se predvideva, da to mogoče ne bo 1. junij, zato tudi lahko kazenske določbe veljajo začnejo veljati za nazaj. In to ne bi bilo v skladu z Ustavo. Tam, kjer je pa treba zagotoviti kontinuiteto različnih ukrepov, da si iz 31. maja sledijo na 1. junij, je pa že sta temu namenjena 9. in 10. člen predloga zakona. In samo še enkrat bi poudarila, da je treba v teh določbah, ki določajo trajanje ukrepov uporabljati besedo, da se ukrepi »uporabljajo«. Ne pa, da ukrepi veljajo. Velja predlog zakona in veljal bo za nedoločen čas. Trajanje ukrepov pa vse omejuje in se torej omejuje njihova uporaba. Upam, da sem bila jasna.</p>
               <p>Samo še zaključna misel oziroma zahvala. Prepričan sem, da ste opazili, da nas je pod mnenje podpisanih več strokovnih sodelavk. Zato se vam Mira in vsem ostalim zahvaljujem za strokovni prispevek k temu mnenju. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Tudi jaz se zahvaljujem vsem, ki ste sodelovali pri tej točki dnevnega reda in podajali svoja stališča. Želite morda še samo na to v zvezi z<gap n="..."/> Dobro, potem bom v tem trenutku zaključila razpravo in bomo glasovali o amandmaju k 87. členu koalicijskih poslanskih skupin. Sedaj smo že v fazi glasovanja, gospod Kordiš, tako da sedaj dajem ta sklep<gap n="..."/>
                  <stage>/oglašanje iz klopi/</stage> Gospod Kordiš, saj ne bom se prerekala, vam bom dala besedo. Morate pa vedeti, da sem povprašala kdo želi besedo. Nihče se ni oglasil. Ko sem pa rekla, da gremo na glasovanje ste se pa vi oglasili, da želite besedo. Izvolite, dajem vam besedo.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Nisem se oglasil, ker sem predsedujoča, vašo intervencijo razumel kakor da je usmerjena na gospoda ministra, če bi se opredelil, ne pa, da je usmerjeno na vse, poslanke in poslance, ki sodelujemo na temu delovnemu telesu, zato se nisem priglasil k besedi. Želel sem pa naslednjo stvar izpostaviti. Morda se bo slišalo banalno, ampak je ta banalnost resnica celotnega PKP-3 zakona. Če ste poslušali zakonodajno-pravno službo kaj vam je v osnovi povedala je, da imamo člene, ki se medsebojno tepejo in tepejo se na taki stvari kot je datum. In to ne datum kot lapsus dotacije na dokumentu, ampak kdaj in kako členi zakona stopajo v veljavo. Skratka, imamo najboljšo Vlado na svetu, imamo predsednika Vlade, ki se prepira z vsemi in z vsakim po tviterju. Toriš tviter, je bila ena šala, ki sem jo včeraj zasledil na socialnih omrežjih in ta velesposobna, velecenjeni predsednik Vlade in ta velecenjena Vlada še datuma na zakon ne zna napisati in ima določbe notri, ki so skregane med seboj, nek »patch work«. In bog ne daj, da bi vsaj Državni zbor naredil to kar Vlada ni naredila, bi si vzel čas in popravil, napisal zakon tako, da bo ljudem dejansko pomagal. Ne, treba ga je poriniti skozi parlamentarno proceduro z nekim obligovalnim ovnom, pa ko šmirgla demokracijo. Saj bi rekel, saj ni problem v sami proceduri pa s takim hitenjem, problem je v končnih učinkih. Še toliko bolj, ker osnovno gradivo, ki ga na mizo dobimo, 25 strani amandmajev so iz same vrste koalicije, od njih bolj malo vsebinskih. V bistvu samo kvačkajo skupaj zelo velike luknje zakona zato, da bi določbe vsaj približno držale. Pa še tega kvačkanja ne splete, upaj, dovolj dobro. Skratka, demonstracije, nesposobnosti za katero bodo spet plačali ljudje. Manj tviterja, več priprave zakonodaje, več pomoči ljudem, pa se bomo morda kam premaknili. Malo manjši apetiti po absolutni oblasti bi tudi pomagali. Zdrava demokracija še posebej v takih razmerah kot je gospodarska kriza, kot je kriza epidemije pomaga. Ni napota, ampak pomaga, zato da skupaj zložimo najboljše rešitve, ki jih lahko, če so seveda te rešitve sploh tista stvar, ki jo zasledujemo. Zdaj, če imaš ti psihopatološki problem, da hočeš pohogati celo državo in se zacementirati na oblasti, potem seveda se boš ukvarjal z menjavami na policiji in z vojskovanjem z vsemi in vsakem petitorju, namesto da bi pomagal ljudem, pa naj to služi kot moja obrazložitev glasu tudi h končnem glasovanju zakona.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospod Trček, izvolite imate besedo.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, poglejte, povedal bom samo en stavek. V 114. členu Ustave, če se ne motim, res ne bom šel zdaj preverjati, v enem stavku piše kaj naj bi bila naloga predsednika Vlade. Stavek je razumljiv otroku na koncu prve triade osnovne šole in pozivam Ivana Janeza Janše, da si ga prebere.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Torej dajem na glasovanje amandma k 87. členu koalicijskih poslanskih skupin. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(3 člani.)</stage>
               </p>
               <p>Ugotavljam, da je amandma izglasovan.</p>
               <p>Sedaj pa dajem na glasovanje še vse člene skupaj. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(4 člani.)</stage>
               </p>
               <p>Ugotavljam, da so členi sprejeti.</p>
               <p>Sprejeti amandmaji bodo vključeni v dopolnjen predlog zakona, ki bo sestavni del poročila odbora.</p>
               <p>Zdaj, če sem prav razumela, ste gospod minister želeli še besedo? Izvolite.</p>
            </sp>
            <sp who="CiglerKraljJanez">
               <speaker>JANEZ CIGLER KRALJ:</speaker>
               <p>Hvala lepa. Hvala lepa vsem, ki ste pripomogli k temu, da je bil predlog zakona pripravljen. Hvala vsem, ki ste vložili napor v to, da ste ga prebrali, da ste ga pomagali izboljšati. Hvala Zakonodajno-pravni službi. Delim vaše občutke svečanosti ob tem, ko smo šli čez takšno izjemno zahtevno in kompleksno materijo. Hvala gospa predsednica odbora za zelo dobro vodenje v izjemno težkih in zahtevnih razmerah, pa ne zaradi epidemije, ampak zaradi drugih okoliščin, da se milo izrazim. Če smem samo na kratko pokomentirati kaj ste sprejeli in zakaj se zahvaljujem in česa se gospodarstvo in prebivalci te države veselijo. Sprejeli ste ukrep čakanja na delo za turizem in gostinstvo in še kar nekatere druge panoge, saj smo razširili ta nabor v 26. členu oziroma ste razširili ta nabor v 26. členu, torej čakanje na delo za tiste panoge, ki so bile najbolj prizadete v času korona krize in ne bodo mogli takoj zagnati svojega poslovanja.</p>
               <p>Drugič. Sprejeli ste učinkovit, dober ukrep subvencioniranja skrajšanega delovnega časa, ki bo gospodarstvu, ki je že v zagonu, pa še ne more v polnosti opravljati svoje dejavnosti, storitev, da bo to lažje storilo. Oba ta dva ukrepa, ki sem jih do zdaj naštel, sta usmerjena predvsem v ohranitev čim večjega števila delovnih mest. Sprejeli ste tretji ukrep, ki izjemno pozitivno odmeva že v naprej v Republiki Sloveniji in je, kako bi temu rekel, zaslužen za to, da bo tretji korona paket se dotaknil pravzaprav vsakega državljana Republike Slovenije, to je bon za storitev v turizmu, v slovenskih izvajalcih turistične dejavnosti. Za polnoletne bo v vrednosti 200 evrov, za tiste v starosti do 18 let pa v vrednosti 50 evrov. Sprejeli ste tudi krizni dodatek za vpoklicane pripadnike civilne zaščite in še številne druge določbe, ki bodo olajšale, pripomogle, prestavile, skrajšale in, bi rekel, pomagale državljanom in gospodarstvu pri omilitvi posledic krize.</p>
               <p>Hvala lepa vsem in nasvidenje kolikor sem seznanjen v petek na plenarni seji.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospod minister za te zaključne besede.</p>
               <p>S tem zaključujem drugo obravnavo predloga zakona na matičnem delovnem telesu. Kot veste, moramo vedno določiti še poročevalca na seji zbora. Predlagam, da sem to jaz kot predsednica, če se seveda s tem strinjate. <stage>/ oglašanje iz ozadja/</stage>
               </p>
               <p>Poglejte, če imate tak predlog, ga bomo<gap n="..."/>
               </p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, dal bi na glasovanje, da to predstavlja nekdo iz opozicije, podpredsednik odbora je iz opozicije, kolega Siter naj predstavlja zakon.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Poglejte, bom dala to na glasovanje, tako kot ste rekli, glede na to, da je očitno nekaterim to zelo smešno v tem Državnem zboru, čeprav mislim, da smo ves čas držali res nivo razprave na visokem nivoju, ampak tako pač je. Tako da, zdaj dajem na glasovanje predlog, da predstavi poročilo gospod Siter. Izvolite. Glasujemo.</p>
               <p>Kdo je za? <stage type="vote-ayes">(3 člani.)</stage> Kdo je proti? <stage type="vote-no">(6 članov.)</stage>
               </p>
               <p>Ugotavljam, da ni sprejeto, tako da bom sama predstavila to poročilo, če seveda se gospod Trček strinja.</p>
               <p>Zaključujem tudi 39. nujno sejo odbora. Vsem se zahvaljujem za konstruktivno razpravo, verjamem pa, da smo se vsi skupaj nekaj naučili iz te seje, in da bomo v naprej znali spoštovati drug drugega, malo bolj kot smo znali dokazati v kakšnih dosedanjih razpravah.</p>
               <p>Lahko noč.</p>
               <stage type="time">Seja je bila končana 28. maja 2020 ob 01.10.</stage>
            </sp>
         </div>
      </body>
   </text>
</TEI>
