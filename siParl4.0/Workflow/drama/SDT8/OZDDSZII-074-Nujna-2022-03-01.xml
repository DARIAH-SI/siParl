<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-074-Nujna-2022-03-01">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-074-Nujna-2022-03-01.OZDDSZII" n="074">
               <name>Nujna</name>
               <date when="2022-03-01"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-074-Nujna-2022-03-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-074-Nujna-2022-03-01.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">74. nujna seja</stage>
            <stage type="date">(1. marec 2022)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je začela ob 17.40.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan oziroma skoraj lahko že rečemo dober večer. Pozdravljam vse, ponovno. Članice in člane odbora in vabljene na današnjo sejo.</p>
               <p>Začenjam 74. nujno sejo Odbora za delo, družino, socialne zadeve in invalide.</p>
               <p>Obveščam vas, da na seji kot nadomestni člani in članice odbora s pooblastili sodelujejo, namesto gospoda Jožefa Lenarta je z nami gospa Nada Brinovšek.</p>
               <p>S sklicem seje ste prejeli naslednji dnevni red. Prva in edina točka dnevnega reda, Ocena diskriminatornosti petega odstavka 100. člena Zakona o pokojninskem in invalidskem zavarovanju <stage>(ZPIZ-2)</stage> – Dodatek za pomoč in postrežbo za mladoletne otroke s posebnimi potrebami.</p>
               <p>Ker v poslovniškem roku nisem prejela predlogov za spremembo dnevnega reda ugotavljam, da je določen dnevni red, kot je bil predlagan s sklicem. Prehajamo torej na obravnavo navedene točke. Gre za zahtevo poslanskih skupin LMŠ, SD, Levica in SAB, za sklic nujne seje odbora z dne, 24. februar 2022 in je objavljena na spletnih straneh Državnega zbora. Naj pa pred tem povem, kot sem že prej omenila, sem sama želela, da bi to razpravo o identičnem vprašanju opravili že pri prejšnji točki, tako je bilo tudi dogovorjeno z gospo Spomenko Valušnik, potem pa je bila vložena torej zahteva poslanskih skupin, tako da sedaj to točko obravnavamo posebej. Pričenjam torej z obravnavo navedene točke in najprej dajem besedo predlagatelju, če se bo javil kdo je. Gospod Aljaž Kovačič, izvolite, beseda je vaša, da predstavite predlog sklica. Izvolite.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica. Spoštovani gostje, predstavniki ministrstva, kolegice in kolegi.</p>
               <p>Danes je pred nami izredno pomembna tematika, ki terja takojšnje ukrepanje pristojnih. Govorimo o diskriminatorni ureditvi prejemanja dodatka za pomoč in postrežbo za otroke s posebnimi potrebami, ki ga med mladoletnimi lahko dobijo le slepi otroci, ne pa tudi ostali otroci s posebnimi potrebami, ki potrebujejo stalno pomoč. Zagovornik načela enakosti, verjamem da bo tudi kasneje predstavil to zadevo, je izvedel oceno diskriminatornosti petega odstavka 100. člena Zakona o pokojninskem in invalidskem zavarovanju in ugotovil, da je prepis diskriminatoren. Ocena diskriminatornosti je bila opravljena na pobudo društva Vesele nogice, ki na to problematiko opozarjajo že več let. Naj predstavim širšo sliko. Otroci s posebnimi potrebami so določeni v Zakonu o usmerjanju otrok s posebnimi potrebami. Po tej definiciji so to, navajam: »otroci z motnjami v duševnem zdravju, slepi in slabovidni otroci oziroma otroci z okvaro vidne funkcije, gluhi in naglušni otroci, otroci z govorno jezikovnimi motnjami, gibalno ovirani otroci, dolgotrajno bolni otroci, otroci s primanjkljaji na posameznih področjih učenja, otroci z avtističnimi motnjami, ter otroci s čustvenimi in vedenjskimi motnjami, ki potrebujejo prilagojeno izvajanje programov vzgoje in izobraževanje z dodatno strokovno pomočjo ali prilagojene programe v vzgoji in izobraževanju oziroma posebne programe v vzgoji in izobraževanje.« Konec navedka. Pri tem je potrebno poudariti, da vsi ti otroci ne potrebujejo posebne nege in varstva oziroma stalne pomoči druge osebe. Nekateri pa takšno pomoč nujno potrebujejo. In starši teh otrok so zato upravičeni do denarnega dodatka. Zakon o starševskem varstvu in družinskih prejemkih za mladoletnega otroka, ki potrebuje tudi nego pomoč oziroma posebno nego in varstvo predvideva dodatek za nego otroka, do katerega je upravičen eden od staršev otroka. Po 18. letu pa so na podlagi Zakona o socialnem vključevanju invalidov osebe z invalidnostjo lahko upravičene do dodatka za pomoč in postrežbo. Zakon o pokojninskem in invalidskem zavarovanju pa v petem odstavku 100. člena določa, da je do dodatka za pomoč in postrežbo upravičen tudi mladoleten otrok, če je kot slep zdravstveno zavarovan, se pravi, kot družinski član po staršu, ki je zavarovanec po tem zakonu. In tukaj pride potem do problema. Upravičenec do dodatka za pomoč in postrežbo velja le za slepe otroke, ki torej še pred dopolnjenim 18. letom starosti postanejo upravičeni do nege. Je pa njihov starš hkrati lahko upravičen tudi do dodatka za nego otroka. Torej imamo dve skupini mladoletnih otrok s posebnimi potrebami, ki zaradi svoje oviranosti potrebujejo pomoč druge osebe za opravljanje osnovnih življenjskih potreb. V prvi skupini so slepi otroci, ki jim oziroma njihovim staršem pripada dodatek za nego otroka in tudi dodatek za pomoč in postrežbo. V drugi skupini pa so mladoletni otroci s posebnimi potrebami, ki so zaradi svoje oviranosti prav tako odvisni od tuje pomoči za življenjske potrebe, hranjenje, pitje, oblačenje. Nimajo pa na drugi strani pravice do dodatka za pomoč in postrežbo in to samo zato, ker niso slepi. V društvu Vesele nogice so tako opozorili, da ste zaradi tega ustvarili privilegirana in deprivilegirana skupina otrok s posebnimi potrebami in s tem se predlagatelji strinjamo. Kot primer lahko navedem dva otroka s posebnimi potrebami. Prvi otrok ima najtežjo obliko cerebralne paralize. Torej popolnoma gibalno oviran. Ne more se sam oblačiti, hraniti, piti, dobesedno nič ne more sam početi. Zato da lahko normalno funkcionira potrebuje konstantno pomoč druge osebe, pa še zaradi lastne varnosti ob sebi dejansko rabi celoten čas drugo osebo. Drugi otrok pa je slep, nima pa nobenih drugih pridruženih okvar oziroma bolezni. Oba otroka oziroma njuni starši bodo dobivali dodatek za nego otroka, s tem, da bo otrok, ki je slep opravičen še do dodatka za pomoč in postrežbo. Argument za to in popolnoma upravičen argument je, da slepa oseba potrebuje stalno pomoč tretje osebe, življenjski stroški pa so zaradi slepote veliko višji in to absolutno drži. Pogosteje menjava in dejansko pere oblačila, ker prihaja do umazanosti zaradi slepote, uničevanja obutve in oblačil, nakup prilagojenih proizvodov za vsakdanje življenje. Ampak na drugi strani imamo pa tudi družine otrok s posebnimi potrebami, ki niso slepi, potrebujejo pa stalno nego in pomoč, višje življenjske stroške, recimo prevozi na različne terapije, nakup plenic, posebne prehrane, prehranskih dodatkov, prilagojenih igrač. Torej podoben položaj otrok s posebnimi potrebami, ki pa sta rojena različno. Zagovornik načela enakosti je ocenil, da je ureditev v ZPIZ-u, navajam: »diskriminatorna do vseh videčih mladoletnih oseb, ki so zdravstveno zavarovane pri drugih zavarovancih zavoda ali upokojencih in prav tako kot slepe osebe potrebujejo za opravljanje svojih življenjskih potreb pomoč druge osebe, ter bi zato morale biti upravičene dodatka za pomoč in postrežbo oziroma druge primerljive pravice. Primerjava potreb ene in druge skupine otrok, ter stroškov za njihovo zadovoljevanje kaže na neutemeljeno izključevanje videčih otrok zavarovancev, po navedeni določbi z upravičenjem do dodatka za pomoč in postrežbo. Pri upravičenosti do primernih prilagoditev je namreč potrebno izhajati iz konkretnih potreb, ki jih imajo posamezniki z invalidnostjo zaradi svoje diagnoze in neizključujoče iz diagnoze same.« Konec navedka. Zagovornik je v skladu s svojo pristojnostjo Ministrstva za delo izdal tudi priporočilo v zvezi z obravnavo ocene diskriminatornosti. Njegovo priporočilo smo predlagatelji preoblikovali v sklep, saj mislimo, da je sprejet sklep pristojnega odbora, ki ministrstvo pozove k ukrepanju še dodatek pritisk, da se bodo stvari spremenile in kot takšen nujno potreben. Sklep se glasi, Odbor za delo, družino, socialne zadeve in invalide poziva Ministrstvo za delo, družino in enake možnosti, da v 30-ih dneh pripravi predlog zakona, ki bo vsem mladoletnim otrokom s posebnimi potrebami, ki potrebujejo pomoč druge oziroma tretje osebe za opravljanje svojih osnovnih življenjskih potreb oziroma njihovim staršem ali skrbnikom omogočil upravičenec za dodatka za pomoč in postrežbo oziroma do ustrezno povišanega dodatka. Menimo, da je nujno potrebno, da se ta sklep sprejme. Takšna neustrezna ureditev traja že predolgo, črno na belem je ugotovljena diskriminacija in nujni so popravki zakonodaje. Zato danes pričujemo široko podporo našemu sklepu. Vesel sem, da so se seje udeležili tudi vabljeni, predstavnica Društva Vesele nogice in zagovornik načela enakosti, ki bodo lahko še bolj podrobno predstavili problematiko. Toliko za enkrat z moje strani.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za predstavitev te zahteve.</p>
               <p>Zdaj pa dajem besedo zagovorniku načela enakosti, gospodu Mihi Lobniku. Izvolite, beseda je vaša.</p>
            </sp>
            <sp who="LobnikMiha">
               <speaker>MIHA LOBNIK:</speaker>
               <p>Spoštovana gospa predsednica, spoštovani poslanke in poslanci. Najlepša hvala za povabilo na to sejo in za besedo. Zahvaljujem se za priložnost, da predstavim naše ugotovitve na področju ureditve dodatka za pomoč in postrežbo, v Zakonu v pokojninskem in invalidskem zavarovanju.</p>
               <p>Z obravnavo tega področja smo se pri zagovorniku večkrat srečali. Kaže na to, da gre za zelo pomembno pravico, ki ljudem z invalidnostjo bistveno olajšuje vsakodnevna življenjska opravila in jim pomaga preživeti oziroma to, da si sami brez pomoči niso zmožni skrbeti zase. V konkretni zadevi, ki je predmet današnjega dnevnega reda smo se posvetili tistemu delu ureditve dodatka za pomoč in postrežbo, ki določa mladoletne upravičence. In sicer specifično skupino upravičencev, ki je opredeljena v petem odstavku 100. člena Zakona o pokojninskem in invalidskem zavarovanju, ZPIZ-2. Ta del določbe to pravico namreč daje le mladoletnim slepim osebam, ki so zdravstveno zavarovane po drugem zavarovancu ali upokojencu pod ZPIZ-2. Ta postopek smo izvedli na pobudo društva za pomoč otrokom s posebnimi potrebami. Na podlagi pobude smo opravili torej oceno diskriminatornosti predpisa petega odstavka 100. člena ZPIZ-2. Društvo je opozorilo, da otroci s posebnimi potrebami, ki sicer vidijo ali imajo morda celo večje oviranosti, kot slepe osebe, niso upravičeni do tega dodatka. Po Zakonu o socialnem vključevanju invalidov ZSVI, jim dodatek pripada šele pri 18. letih. Pri tem so njihovi starši upravičeni do dodatka za nego otroka po Zakonu o starševskem varstvu in družinskih prejemkih, ZSDP-1. Zgolj otroci in mladostniki s slepoto, pa poleg tega lahko prejmejo še dodatek za pomoč in postrežbo po ZPIZ-2. Zaradi te ureditve družina za kritje stroškov preživljanja in nege, ter za pomoč in postrežbo slepega otroka, prejme skupno približno 400 evrov na mesec. Družina otroka s težko duševno motnjo oziroma težko gibalno oviranostjo, ki ni slep, pa največ okoli 200 evrov na mesec. Postopku smo torej preverili ali bi lahko ta različna obravnava mladoletnih oseb s posebnimi potrebami, ki so v primerljivem položaju, sodila med tako imenovane izjeme od prepovedi diskriminacije, kot jih določa Zakon o varstvu pred diskriminacijo. Zato smo iskali odgovor na vprašanja, se opravičujem, ali različno obravnavanje temelji na legitimnem cilju in ali je ureditev kot sredstvo za doseganje tega cilja ustrezna, edina, možna in sorazmerna. To bom še enkrat ponovil, ker je to zelo pomemben del naše metode. Skratka, opazili smo neenakost in preverjali smo ali obstaja zakonska podlaga za to neenakost. Torej ali je legitimen cilj, ki upravičuje drugačno obravnavo in so sredstva za doseganje tega cilja ustrezna, torej z njimi se ta cilj da doseči, edina možna, torej so nujna in so sorazmerna, da ta sredstva ne dosegajo več škode kot koristi. To je standarden test sorazmernosti. Ocenili smo, da je ureditev pravice do dodatka za pomoč in postrežbo za mladoletne osebe, ki so zaradi svojih oviranosti odvisni od tuje nege in pomoči, diskriminatorna in da ne sodi med dovoljene izjeme od prepovedi diskriminacije. Ni ustrezno, da so mladoletniki s posebnimi potrebami, ki pri opravljanju osnovnih življenjskih potreb prav tako rabijo pomoč druge osebe in so prav tako zdravstveno zavarovani po drugih zavarovancih, po ZPIZ-2, deležni različne ravni socialnih pravic. Zato ni nobenega stvarno utemeljenega razloga. Gre na primer za težko fizično ovirane otroke ali otroke s težko duševno motnjo, ki prav tako potrebujejo celodnevno pomoč druge osebe, pa vendar se po trenutni ureditvi za te osebe samo po sebi šteje, da starši zanje lažje skrbijo, kot za otroke, ki so slepi. Osebe, ki so v primerljivem položaju so torej neupravičeno obravnavane različno. Nedvomno je slepota ali huda slabovidnost ovira, ki pomembno vpliva na življenje otroka in njegove starše oziroma skrbnike. Ne smemo pa spregledati, da tudi druge hude ovire pomembno in primerljivo vplivajo na otroke in njihove starše in skrbnike. Zato ni ustrezno, da imajo priznane tako različno raven socialnih pravic. Kot pristojno ministrstvo za to področje nam je Ministrstvo za delo, družino, socialne zadeve in enake možnosti pojasnilo, da je bila obravnavana zakonodaja sprejeta že decembra 1999 in sicer na pobudo staršev slepih otrok. Navedlo je, da argumentov za izključitev nekaterih oseb iz te ugodnosti ne pozna. Tudi v zakonodajnem gradivu ni bilo mogoče najti nobene ustrezne utemeljitve zakaj je bila ta pravica priznana samo tej skupini otrok z invalidnostmi. Zato smo sklepno ocenili, da je ureditev diskriminatorna. Nenazadnje iz pojasnila MDDSZ izhaja, da izključitev nekaterih oseb in pravice do dodatka za pomoč in postrežbo ni bila načrtna ni na zasledovala nobenega cilja, torej tudi ne legitimnega. Povzročila pa je diskriminacijo vseh otrok in mladostnikov pred dopolnjenim 18. letom starosti, ki so zaradi svojih oviranosti odvisni od tuje nege in pomoči pri svojih življenjskih potrebah, a niso slepi. Ti otroci in mladostniki pravice do dodatka za pomoč in postrežbo nimajo po nobenem drugem zakonu. Na podlagi izvedene ocene diskriminatornosti, ki je dostopna na naši spletni strani, smo ministrstvu priporočili odpravo te diskriminacije, s sprejetjem ustreznih zakonodajnih sprememb tako, da bodo ta dodatek prejeli vsi, ki ga potrebujejo in so v primerljivem položaju. Ob tem je nujno opozoriti, da naše ocene diskriminatornosti petega odstavka 100. člena ZPIZ-2 in priporočila za odpravo diskriminacije, nikakor ni dopustno ali mogoče razlagati na način, naj se dodatek za pomoč in postrežbo odvzame tistim otrokom in mladostnikom z invalidnostmi, ki so sedaj do njega upravičeni. Prejeti ga morajo vsi, ki ga potrebujejo. Priporočamo torej tak pristop k urejanju tega področja, ki ne bi nikogar prizadel ali mu odvzel pridobljenih pravic, pač pa te izenačil.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo državnemu sekretarju na Ministrstvu za delo, gospodu Cvetu Uršiču. Izvolite.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Hvala lepa gospa predsednica.</p>
               <p>Argumenti predlagatelja zakona in pa strokovna obrazložitev stališča zagovornika so dejstvo in jih kot predstavnik vlade in resornega ministrstva povsem sprejemam. Ni stvarno utemeljenega razloga za različno obravnavo. Neupravičeno so obravnavane enake situacije, enake potrebe, različno. Zakaj, je zagovornik pojasnil, to je bilo predlagano leta 1999, vneseno v zakon in mislim, da v tem ni nobene potrebe, da razpravljamo. Tudi stališče ministrstva, ki izhaja, na primer tudi ali samo iz slovenske Ustave ali pa tudi recimo iz konvencije o pravicah invalidov, kjer je jasno zapisano, pravice, ukrepi morajo izhajati iz potreb. Različno je treba obravnavati različno, enako pa enako. In iz tega vidika je torej naše stališče zelo jasno, da je potrebno posameznike, ki potrebujejo za opravljanje osnovnih življenjskih, tretje osebe, obravnavate enako. Seveda pa različno, glede na stopnjo ali vrsto kakšno vrsto in koliko pomoči potrebuje. Je pa seveda treba pojasniti, da gre v slovenskem pokojninskem sistemu za sistem zavarovanja, kjer se pravice priznavajo na podlagi predhodnega dela, vključenosti v zavarovanje, ter ob pogoju plačila prispevkov. V konkretnem primeru, torej petem odstavku 100. člena pa ne gre za zavarovance tega sistema, ampak za osebe, ki so zdravstveno zavarovane po zavarovancu zavoda. Torej gre za unikum v sistemu pokojninskega in invalidskega zavarovanja, ki sicer drugih pravic za posamezniki, ki niso vključeni v zavarovanje ne ureja. Jih je urejal nekoč, ampak ta sistem se čisti. Še enkrat pa ponavljam tisto, načelo sorazmernosti ostaja in izhajati je treba iz potreb posameznika. Torej v tem primeru je seveda naš pogled, da je ta rešitev, ki je v pokojninskem sistemu, v Zakonu o pokojninskem sistemu neustrezna. To pa nikakor ne pomeni oziroma se strinjamo s tem stališčem, ki ga je predlagatelj povedal, to ne pomeni, da se ta pravica črta, samo treba je na drugačen način urediti v drugem predpisu, s tem, da se zagotovi enaka pravica, enaka podpora tudi drugim otrokom mladostnikom, ki tovrstno pomoč tretje osebe za opravljanje teh osnovnih ali pa večine osnovnih življenjskih potreb, potrebuje. Imamo drugo ureditev, ki je bila tudi že predstavljena s strani predlagatelja, torej da pa starši otroka s posebnimi potrebami, ki potrebuje pomoč, veliko pomoči, pa dobijo ta dodatek za nego, na osnovi Zakona o starševskem varstvu in družinskih prejemkih. Ta zakon tudi določa kriterije, določa postopke, določa izvedence. Ampak v tem primeru gre za dodatek, ki ga dobi starš, v dodatek za pomoč in postrežbo je pa dodatek, ki ga dobi oseba, ki potrebuje to pomoč. Zato je naše mnenje zelo preprosto, da podpiramo predlog, da se na primeren način uredi, imamo pa kot resorno ministrstvo težavo, da v 30-ih dneh pripravimo predlog. Namreč, zdaj če ste razumeli vso to mojo poanto, na eni strani imamo Zakon o pokojninskem sistemu, kjer ima svoja merila, svoje izvedence, kjer dobi uporabnik, torej oseba, na drugi strani imamo Zakon o starševskem varstvu, ki ima svoj postopek, svoja merila, kjer dobi starš. Ja, torej treba je vključiti tudi vse druge otroke in mladostnike, ki potrebujejo pomoč tretje osebe, zato da dobit to podporo, ampak naš predlog je ja, treba je pripraviti predlog zakona, samo žal po našem mnenju ni realno, da se ga pripravi v treh mesecih, ampak je najprej treba narediti neko analizo stanja, s predlogom strokovnih rešitev in na osnovi tega se pa naredi predlog zakona, ki ne bo diskriminatoren do nobenega otroka s posebnimi potrebami ali do invalidnega otroka. S tega vidika mi podpiramo predlog amandmaja, ki ga je pripravila koalicija, da se taka analiza naredi v treh mesecih in seveda takoj na to pristopi k spremembi predloga zakona. Če še enkrat povzamem, da podpiramo, menimo da je sedanja ureditev diskriminatorna, treba je zagotoviti vsem otrokom, ki to potrebujejo, ampak potreben je nek čas, da se pogleda kako to urediti.</p>
               <p>Hvala lepa za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj ste že povedali, sem mislila sicer sama, glede na to, da je poteka razprava o tem znotraj koalicije naj samo povem, da smo dejansko pripravili predlog za sklep odbora koalicijskih poslanskih skupin, ki je bil vezan na rok šestih mesecev. Jaz pa sem potem predlagala in se tudi pogovorila z državnim sekretarjem, da vendarle je treba priti malo bolj naproti tistim, ki to nujno potrebujejo in ob razumevanju, da v enem mesecu tega ne morete narediti, kar ste tudi pojasnili zakaj, jaz predlagam, v kolikor se tudi ostali kolegice in kolegi v koaliciji strinjajo, da Ministrstvo za delo, družino, socialne zadeve in enake možnosti, v roku treh, ne šestih, ampak treh mesecih pripravi analizo s predlogom za celovito sistemsko spremembo dodatkov namenjenih otrokom, ki za opravljanje osnovnih življenjskih potreb potrebujejo pomoč tretje osebe, upoštevajoč potrebo po pomoči in postrežbi, ki bi bila nediskriminatorna. Torej tukaj želimo res se nekako približati drug drugemu in mislim, da je to absolutno se mi je zdelo, meni osebno, če sem čisto iskrena šest mesecev nenormalno predolga doba, zato sem tudi z državnim sekretarjem govorila, tako da predlagam tri mesece, seveda pa bomo to dali tudi v razpravo. In sedaj dajem najprej besedo gospe še Spomenki Valušnik iz Društva Vesele nogice, ona bo pa zagotovo najbolj znala pojasniti, ker iz bom rekla, iz prakse pozna in ve s čim se soočajo. Izvolite, gospa Spomenka Valušnik.</p>
            </sp>
            <sp who="ValušnikSpomenka">
               <speaker>SPOMENKA VALUŠNIK:</speaker>
               <p>Dober dan. Hvala za povabilo, gospa predsednica, vsi poslanke in poslanci, ter ostali vabljeni, pa vsi tisti starši ki nas danes prav gotovo gledajo.</p>
               <p>Zdaj, argumente, utemeljitev diskriminacije je gospod zagovornik povedal in jaz ne bi ponavljala, ker je popolnoma jasno, da je zakon diskriminatoren. Bi pa povedala za začetek mogoče to, da pravzaprav starša, ki imata takega otroka, ki vemo, zdaj vemo da sta obe skupini, tisti ki prejemajo dodatek za pomoč in postrežbo do 18. leta, slepi in slabovidni in tisti, ki bi ga morali prejemati in ga ne, da ta zakon tega ni dobro uredil. Nas starše pravzaprav niti ne zanima kateri zakon nas bo urejal, zakaj je bil to podtaknjenec v ZPIZ-2 ne vem, tudi meni je bolj logično, da bito urejal neka drug zakon na MDDSZ-ju, ker je kar nekaj drugih zakonov, ki bi lahko to tudi uredili, tudi za slepe in mi je zelo nelogično, da je podlaga pri tem zavarovanje po drugi osebi, ker pravzaprav upravičenec do tega dodatka je težavnostna stopnja in potrebe posameznega otroka, ki je v težkem stanju. Moramo vedeti, da govorimo o otrocih, ki ne zmorejo ničesar ali pa imajo težko duševno motnjo in take otroke pravzaprav ne moreš pustiti same, nekateri so življenjsko odvisni od pomoči druge osebe in da ne bi mogoče pozabili, da je res, da nam zakonodaja in naša država omogoča, da mi starši, ki imamo težko in trajno bolne otroke ostanemo nadomestilo za izgubljeni dohodek, kar nedvomno je nek napredek. Tudi v lanskem letu ste to dvignili na minimalno plačo, s čimer jaz nisem bila zadovoljna, gospod Uršič se zdaj strinjate z mano, da moramo tukaj še nekaj narediti, ampak kljub vsemu mislim, da ta ureditev dodatka za pomoč in postrežbo, zdaj ste prišli na tri mesece, kar je mogoče res bolj realno do 30-ih dni, čeprav jaz sama bi si želela 30 dni, ker vemo da ta dokument je na ministrstvo prišel, računam verjetno v februarju mesecu, ker mi smo ga dobili 4. februarja. Moram pa povedati tudi, da to ni prva seznanitev ministrstva s tem problemom. S tem problemom je bilo seznanjeno ministrstvo v tej vladi, v prejšnji vladi, pa še v predprejšnji vladi, tako da so bili prejšnji ministri seznanjeni, državni sekretarji, tako da ta problem mi ne opozarjamo na njena iz danes na jutri, čakali smo tudi ta dokument od varuha za enakost, kar je bila ki je bila kar zahtevna materija in ga tudi niso mogli kar čez noč narediti in to ni od včeraj in tudi takrat, ko sem brala zgodovino, pa pripombe, ko se je ta zakon sprejemal, so se na ministrstvu ljudje zavedali in so tudi opozarjali ob sprejemu tega zakona, da ni ustrezen in tudi je bilo omenjeno, da je diskriminatoren do drugih skupin. Zato si želim, da se sklepi sprejemajo v neki drugi obliki, ker zdaj jaz se bojim raznih raziskav, pa delovnih skupin, pa tako deset let sem že, bom rekla na tem področju aktivna in opozarjam na probleme in nisem najbolj zaželjena govornica v Državnem zboru in verjetno večina poslank in poslancev, ko zagleda mojo telefonsko številko ali pa mejl se verjetno drži za glavo in reče, spet neki hoče. Jaz nič takega nočem, kar bi sebi posebno ugajala ali pa svojo hči privilegirala, ampak nekdo pa mora biti glas teh otrok in teh družin. In zdaj delati raziskavo, študijo, pa bom rekla naslednjih nekaj mesecev govoriti o nečem, kar je popolnoma jasno, da je diskriminatorno, si jaz ne želim. Jaz si želim, mi imamo strokovne komisije, ki na pediatrični kliniki delajo pri dodelitvi upravičenosti do dodatka za nego in jaz sem prepričana, da te komisije bi nedvomno znale hitro in strokovno oceniti upravičenost tudi do dodatka za pomoč in postrežbo, ker vemo katere ranljive skupine pašejo v to, imamo tudi neka merila izdelana, orodja tudi in bojim se, da se nas bo zavleklo in bomo to reševali v naslednjih, ne vem, da bomo sedeli na tem odboru za sprejetje zakona čez ene dve leti. Če se spomnite, tudi ko se je sprejemala krivičnost za slepe otroke, da se jim je izplačal dodatek za pomoč in postrežbo v lanskem letu, ko ste tukaj v tej vladi sprejeli ta zakon in se tem otrokom zdaj že izplačuje ta škoda za nazaj, jaz sem tudi takrat že opozorila na ta problem teh drugih otrok, teh drugih skupin in tudi takrat sem želela, da se to reši v istem zakonu. In tudi takrat nisem bila uslišana. Jaz verjamem, da ni enostavno, tudi vam poslankam in poslancem sprejemati odločitve, ampak pri vsem, pri tolikih opozorilih, pri različnih, bom rekla sestav vlade, mislim mene kot starša, pa tudi druge starše, ki so danes doma in čakajo, da se ta zakon uredi, res ne zanima kdo je na vladi, pa kdo je na ministrstvu, pa kdo je vladajoči, pa kdo ni vladajoči, ker do zdaj ste poslanci pokazali veliko enotnosti v spremembah zakonov za naše otroke in te družine in prepričana sem, da tudi v sprejemanju tega zakona ne bi bilo nobenih nasprotovanj in jaz sem prepričana, da vas večina vidi tukaj problem in sem prepričana, da se bo ta zakon, ko bo prišel na mizo tudi rešili ustrezno. Ne smemo pa pozabiti, da ne bomo reševali samo od zdaj naprej problem, ne, da te družine, ki so bile diskriminirane vse od leta 1. januar 2003, če se ne motim so začeli uveljavljati lahko to pravico, od takrat naprej je treba upoštevati, da vse te družine, ki so v primerljivem položaju in bi morale biti upravičene do tega dodatka, se bo sprejel zakon, ki bo rešil za nazaj in zakon, ki bo reševal za naprej. Zdaj, ali bo to reševal Zakon o socialnem vključevanju, ZPIZ-2, ne vem, katerikoli zakon, verjemite mi, da starše to ne zanima. Starši niso, večina njih žal ni pravno ukih. Oni nimajo časa sedeti za računalnikom, spremljati zakone, spremljati spremembe, klicati na ministrstvo, težiti državnemu sekretarju, tako kot mu jaz skos težim, ane gospod Uršič, ampak zdaj sva se že navadila in on ve, da mi nič nočemo slabega, ampak naša naloga, kot nevladna organizacija je, da opozarjamo na probleme, da jih predstavljamo in da zahtevamo spremembe. In vi, kot poslanci verjamem da, ko gre za neke take situacije nimate težav s tem, to ste pokazali že večkrat in jaz res prosim, da mogoče sprejmete sklepe v drugačni obliki. Mi smo takrat, ko smo na odbor pisali takoj po sprejemu tega mnenja od varuha, zapisali tri predloge sklepov. V prvi točki smo zapisali, da bi sicer v 30-ih dneh, pa če zdaj malo bolj razmislim, verjetno dejansko v 30-ih dneh ne bi mogli, ampak vem pa, da za nazaj bi pa lahko v 30-ih dneh pripravili odpravo diskriminacije na način, pa zakaj trdim, da bi to lahko v 30-ih dneh naredili. Ko se je reševala diskriminacija oziroma poprava škode slepim otrokom za nazaj, je zakon spisan in ga imamo že spisanega in v tem zakonu manjkajo samo, poleg slepih otrok tudi drugi otroci, ki so upravičeni do tega, komisije ki bi to lahko ocenile imamo na pediatrični kliniki, tako da ta odprava krivice za nazaj je mogoča v 30-ih dneh. Odprava za naprej pa mogoče res terja nekaj več dni, da bi lahko to pripravili ustrezno zakonodajo in mogoče razmislite o tem vseeno, da se sprejme več sklepov, kot samo eden. To pomeni, odprava diskriminacije za nazaj je en sklep, drugi je ta, da se mora za naprej rešiti zakonska podlaga za reševanje tega in tretji je ta, da se sredstva za reševanje in odpravo krivice za nazaj zagotovijo v proračunu Republike Slovenije in v nadaljevanju, ravno tako proračun z MDDSZ-jem, ki bo to v nadaljevanju, predvidevam, da pokrival, ker kakor vidim iz razprav, že iz takratne razprave za slepe načrtuje ministrstvo umik te ureditve iz ZPIZ-a ali bi to kam drugam želeli dati, kar bi bilo verjetno vsem bolj logično. Tako, da mogoče če si naredite pavzo in predebatirate o tem, ker ne moremo zdaj kar pavšalno, vsi se strinjamo, da je diskriminatoren zakon, varuh je to utemeljil v svoji ureditvi. Res je, da je varuh ocenjeval samo ZPIZ-2, ampak pravica do dodatka za pomoč in postrežbo je vse od leta 2003, to pomeni, da je to urejal že prej ZPIZ-1 in je ZPIZ-2 to podedoval. To pomeni, da odpravo diskriminacije za nazaj je treba urejati vse od leta 2003. Tako, da prosim, če mogoče si vzamete eno pavzo skupaj in predebatirate, ker samo zdaj en člen, pa a veste tole, mislim jaz bom tako rekla, jaz se bojim tega, ker so pred vrati volitve in ko bodo volitve, jaz zopet tole s tem jaz si nimam kaj pomagati in s tem jaz ne bom mogla od naslednje mogla kaj dosti zahtevati. Ne vem pa kakšna bo. A veste in zopet bomo izgubili eno leto, dve. Zdaj, mogoče bi mi kdo odgovorili, saj boste dobili za nazaj odpravo krivice. Ja, ampak a veste, meni kot staršu, ki imam takega otroka doma, teh 300 evrov pri prihodkih minimalne plače, pa dodatku za nego, teh 300 evrov nedvomno mojemu otroku dviguje življenjski standard in jaz mu lahko mnogo več omogočim. In zato lepo prosim, če se pogovorite o tem predlogu.</p>
               <p>Jaz verjamem, da ni enostavno, tudi vam poslankam in poslancem sprejemati odločitve, ampak pri vsem, pri tolikih opozorilih, pri različnih, bom rekla sestav vlade, mislim mene kot starša, pa tudi druge starše, ki so danes doma in čakajo, da se ta zakon uredi, res ne zanima kdo je na vladi, pa kdo je na ministrstvu, pa kdo je vladajoči, pa kdo ni vladajoči, ker do zdaj ste poslanci pokazali veliko enotnosti v spremembah zakonov za naše otroke in te družine in prepričana sem, da tudi v sprejemanju tega zakona ne bi bilo nobenih nasprotovanj in jaz sem prepričana, da vas večina vidi tukaj problem in sem prepričana, da se bo ta zakon, ko bo prišel na mizo tudi rešili ustrezno. Ne smemo pa pozabiti, da ne bomo reševali samo od zdaj naprej problem, ne, da te družine, ki so bile diskriminirane vse od leta 1. januar 2003, če se ne motim so začeli uveljavljati lahko to pravico, od takrat naprej je treba upoštevati, da vse te družine, ki so v primerljivem položaju in bi morale biti upravičene do tega dodatka, se bo sprejel zakon, ki bo rešil za nazaj in zakon, ki bo reševal za naprej. Zdaj, ali bo to reševal Zakon o socialnem vključevanju, ZPIZ-2, ne vem, katerikoli zakon, verjemite mi, da starše to ne zanima. Starši niso, večina njih žal ni pravno ukih. Oni nimajo časa sedeti za računalnikom, spremljati zakone, spremljati spremembe, klicati na ministrstvo, težiti državnemu sekretarju, tako kot mu jaz skos težim, ane gospod Uršič, ampak zdaj sva se že navadila in on ve, da mi nič nočemo slabega, ampak naša naloga, kot nevladna organizacija je, da opozarjamo na probleme, da jih predstavljamo in da zahtevamo spremembe. In vi, kot poslanci verjamem da, ko gre za neke take situacije nimate težav s tem, to ste pokazali že večkrat in jaz res prosim, da mogoče sprejmete sklepe v drugačni obliki. Mi smo takrat, ko smo na odbor pisali takoj po sprejemu tega mnenja od varuha, zapisali tri predloge sklepov. V prvi točki smo zapisali, da bi sicer v 30-ih dneh, pa če zdaj malo bolj razmislim, verjetno dejansko v 30-ih dneh ne bi mogli, ampak vem pa, da za nazaj bi pa lahko v 30-ih dneh pripravili odpravo diskriminacije na način, pa zakaj trdim, da bi to lahko v 30-ih dneh naredili. Ko se je reševala diskriminacija oziroma poprava škode slepim otrokom za nazaj, je zakon spisan in ga imamo že spisanega in v tem zakonu manjkajo samo, poleg slepih otrok tudi drugi otroci, ki so upravičeni do tega, komisije ki bi to lahko ocenile imamo na pediatrični kliniki, tako da ta odprava krivice za nazaj je mogoča v 30-ih dneh. Odprava za naprej pa mogoče res terja nekaj več dni, da bi lahko to pripravili ustrezno zakonodajo in mogoče razmislite o tem vseeno, da se sprejme več sklepov, kot samo eden. To pomeni, odprava diskriminacije za nazaj je en sklep, drugi je ta, da se mora za naprej rešiti zakonska podlaga za reševanje tega in tretji je ta, da se sredstva za reševanje in odpravo krivice za nazaj zagotovijo v proračunu Republike Slovenije in v nadaljevanju, ravno tako proračun z MDDSZ-jem, ki bo to v nadaljevanju, predvidevam, da pokrival, ker kakor vidim iz razprav, že iz takratne razprave za slepe načrtuje ministrstvo umik te ureditve iz ZPIZ-a ali bi to kam drugam želeli dati, kar bi bilo verjetno vsem bolj logično. Tako, da mogoče če si naredite pavzo in predebatirate o tem, ker ne moremo zdaj kar pavšalno, vsi se strinjamo, da je diskriminatoren zakon, varuh je to utemeljil v svoji ureditvi. Res je, da je varuh ocenjeval samo ZPIZ-2, ampak pravica do dodatka za pomoč in postrežbo je vse od leta 2003, to pomeni, da je to urejal že prej ZPIZ-1 in je ZPIZ-2 to podedoval. To pomeni, da odpravo diskriminacije za nazaj je treba urejati vse od leta 2003. Tako, da prosim, če mogoče si vzamete eno pavzo skupaj in predebatirate, ker samo zdaj en člen, pa a veste tole, mislim jaz bom tako rekla, jaz se bojim tega, ker so pred vrati volitve in ko bodo volitve, jaz zopet tole s tem jaz si nimam kaj pomagati in s tem jaz ne bom mogla od naslednje mogla kaj dosti zahtevati. Ne vem pa kakšna bo. A veste in zopet bomo izgubili eno leto, dve. Zdaj, mogoče bi mi kdo odgovorili, saj boste dobili za nazaj odpravo krivice. Ja, ampak a veste, meni kot staršu, ki imam takega otroka doma, teh 300 evrov pri prihodkih minimalne plače, pa dodatku za nego, teh 300 evrov nedvomno mojemu otroku dviguje življenjski standard in jaz mu lahko mnogo več omogočim. In zato lepo prosim, če se pogovorite o tem predlogu.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Ja, najlepša hvala tudi za vašo razpravo oziroma za stališče k omenjeni temi. Bom dala seveda besedo predlagatelju najprej, potem pa državnemu sekretarju. Bi pa želela vendarle opozoriti, zato da bomo hitreje lahko prišli bolj skupaj. Če dobro preberete sklep, ki sem ga prej predlagala oziroma, ki sem ga prej povedala, da smo ga predlagali za sklep odbora v koalicijskih poslanskih skupinah, s to modifikacijo, kot sem že rekla, da namesto šestih mesecev pridemo bližje in uredimo to v treh mesecih, je tukaj jasno zapisano, da pripravi analizo s predlogom za celovito sistemsko spremembo dodatkov. Tukaj govorimo o predlogu zakona. Torej o tem, o čemer vi govorite ves čas. Tukaj ni nobene druge dileme, tako da jaz glede na časovnico ste pa tudi sami že ugotovili, da bi verjetno to bilo najbolj možno izvedljivo. Jaz bi si pa osebno tudi želela, da bi bilo to čimprej. Veste, da sem sama vztrajala pri slepih in slabovidnih, sem se zelo dolgo borila za to in na koncu smo popravili to krivico in verjamem, da se bo tudi tukaj to uredilo. Sedaj pa dajem besedo najprej predlagatelju, gospodu Aljažu Kovačiču in mogoče sprašujem ali so za to, da bi mogoče prišli malo bližnje in to naredili v treh mesecih, če bi tudi recimo opozicija podprla. Čisto nasproti želimo priti. Izvolite.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala, še enkrat za besedo. Hvala vsem, ki so predstavili zadeve. Je zdaj dejstvo, kot je bilo povedano, da tako kot je tudi ministrstvo povedalo, gospa iz Veselih nogic, tudi zagovornik načela enakosti, da je diskriminacija obstaja, temu niti nihče ne nasprotuje. Zdaj, naš sklep gre v tej smeri, ker verjamemo in kot je tudi bilo že danes omenjeno, volitve se bližajo in če ta zadeva ne bo rešena do volitev, če tako lahko rečem, vprašanje kdaj bo, lahko še danes sprejmemo 100 sklepov in vemo, če ni rešeno v tem mandatu, se nenazadnje tudi zakonodajni postopek konča in tudi vprašanje kako je potem s sklepi, se pravi za novo vlado. Zdaj, nenazadnje pri prejšnji seji je bilo omenjeno enega izmed koalicijskih poslancev, da ta vlada ni neka vlada, ki bi delala analize, ampak ukrepa, zaradi tega smo tu, tudi mi dali samo sklep, da se pripravi sam predlog zakona, kajti same analize ne bodo rešile problema, rešil ga bo nenazadnje zakon, ki mora rešiti to diskriminacijo, ki poteka. Zdaj, sam da odgovorim na vprašanje, nimam nobenih problemov, se pravi da vaš sklep podprem, obenem pa še vedno vztrajam pri našem sklepu, kajti nenazadnje vlada ima tudi edina možnost, da vloži zakon po nujnem postopku. Dejstvo je tudi, da ta zadeva ni nova, na žalost ni uspelo še nobenemu ministrstvu tega rešiti. Upam si trditi, da zaposleni, ki so se v preteklosti s tem srečali poznajo to problematiko, tako da neka možnost, ne bom rekel, da je 100 % možna, ampak obstaja možnost, da se to reši in da pride predlog zakona, tako da ne vidim nič spornega, če se ta sklep sprejme. Če pa bo potem prišlo do uresničitve njega, pa je se pravi drugo vprašanje. Nimam pa niti nobenih problemov, da podprem sklep koalicije, se pa bojim, tako kot je velikokrat, da pri nekih analizah tudi ostanemo.</p>
               <p>Je zdaj dejstvo, kot je bilo povedano, da tako kot je tudi ministrstvo povedalo, gospa iz Veselih nogic, tudi zagovornik načela enakosti, da je diskriminacija obstaja, temu niti nihče ne nasprotuje. Zdaj, naš sklep gre v tej smeri, ker verjamemo in kot je tudi bilo že danes omenjeno, volitve se bližajo in če ta zadeva ne bo rešena do volitev, če tako lahko rečem, vprašanje kdaj bo, lahko še danes sprejmemo 100 sklepov in vemo, če ni rešeno v tem mandatu, se nenazadnje tudi zakonodajni postopek konča in tudi vprašanje kako je potem s sklepi, se pravi za novo vlado. Zdaj, nenazadnje pri prejšnji seji je bilo omenjeno enega izmed koalicijskih poslancev, da ta vlada ni neka vlada, ki bi delala analize, ampak ukrepa, zaradi tega smo tu, tudi mi dali samo sklep, da se pripravi sam predlog zakona, kajti same analize ne bodo rešile problema, rešil ga bo nenazadnje zakon, ki mora rešiti to diskriminacijo, ki poteka. Zdaj, sam da odgovorim na vprašanje, nimam nobenih problemov, se pravi da vaš sklep podprem, obenem pa še vedno vztrajam pri našem sklepu, kajti nenazadnje vlada ima tudi edina možnost, da vloži zakon po nujnem postopku. Dejstvo je tudi, da ta zadeva ni nova, na žalost ni uspelo še nobenemu ministrstvu tega rešiti. Upam si trditi, da zaposleni, ki so se v preteklosti s tem srečali poznajo to problematiko, tako da neka možnost, ne bom rekel, da je 100 % možna, ampak obstaja možnost, da se to reši in da pride predlog zakona, tako da ne vidim nič spornega, če se ta sklep sprejme. Če pa bo potem prišlo do uresničitve njega, pa je se pravi drugo vprašanje. Nimam pa niti nobenih problemov, da podprem sklep koalicije, se pa bojim, tako kot je velikokrat, da pri nekih analizah tudi ostanemo.</p>
               <p>Toliko z moje strani.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Saj jaz mislim, da smo tukaj zato, da skušamo nekako narediti najbolje kar lahko v dani situaciji. Je pa res, da ni toliko odločitev pri nas poslancih, ampak bo moral zdaj mogoče odgovoriti nekaj stvari državni sekretar na Ministrstvu za delo. izvolite, gospod Uršič.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Hvala lepa za besedo, gospa predsednica.</p>
               <p>Razumemo in večkrat sem že povedal, sprejmemo te argumente. Zakaj? tako, kot smo na ministrstvu oziroma vlada je razumela argumente, zaradi katerih je bilo treba sprejeti zakone, kot ste rekli krivica gospa iz Veselih nogic, ali pa bi rekli praznine, nedodelane odločitve v zvezi s tistim drugim dodatkom za pomoč in postrežbo ali pa v zvezi z zakonom o družbenem varstvu, duševno in telesno prizadetih, ko je bilo nekaterim rečeno, ki so hodili v šolo, da ne morejo še uveljavljati, da bodo lahko šele po koncu šolanja in smo ugotovili, da to ni pravično, ni tudi pravno primerno in zato smo in koalicija in opozicija skupaj kar nekaj teh odločitev sprejeli in popravili te zgodbe iz preteklosti, ki niso bile ne primeren način zapisane v zakonih. Meni tisti, ki mene poznate, pa poznate moje preteklo delo veste, da sem tisti, ki se zelo, zelo, vso svojo poklicno pot zelo zavzemam, prizadevam za uveljavljanje pravic invalidov ali osebna asistenca, Zakon o izenačevanju možnosti, ker smo recimo, prvič so gluhi v tistem zakonu dobili nekaj tehničnih pripomočkov, prej nikoli v zgodovini niso mogli imeti, pa smo pripravili tak predlog, da jim je recimo to omogočeno. Zelo rad bi napisal predlog zakona v enem mesecu, ob tem ko ni tako enostavna zgodba. Vi ste omenili, recimo imamo na pediatrični kliniki nekoga. Imamo pa na drugi strani invalidsko komisijo za ZPIZ-u, ki ocenjuje slepe otroke po enih merilih in kriterijih, imamo potem po Zakonu o starševskem varstvu druge komisije, ki ocenjujejo po drugih kriterijih, torej tukaj bo treba pogledati kako ocenjevati potrebo in zato to je analiza. To je nek tak, kjer se moramo usesti skupaj, mi, stroka, tudi vi in videti na kakšen način ocenjevati, da bodo dobili otroci s posebnimi potrebami, ne samo slepi, ampak tudi drugi. Potem je seveda vprašanje tudi dveh dodatkov za isti namen. Oba sta za dodatek za nego. Eden je za dodatek za pomoč in postrežbo, drugi dodatek za nego. Tudi tukaj se je treba pogovoriti ali gre za isti namen ali ne gre. Torej to so dve stvari, zaradi katerih mi težko rečemo v imenu vlade, v imenu resornega ministra, da smo sposobni v 30-ih dneh napisati predlog zakona. So pa seveda ta vaš strah, da če pa se da nekoliko daljši rok, pa da bo seveda mandat tega parlamenta in te vlade zaključen, so pa tudi druge poti, da se lahko vloži zakon in bomo videli v naslednjih dneh tudi kaj se bo dogajalo. Mi smo, ja, mi želimo to popraviti in menimo, da je tri mesece nek tak primeren čas, da se strokovno pogleda, pogovori s stroko in z predstavniki staršev oziroma invalidov in pripravimo en korekten predlog.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala za ta dodatna pojasnila. Naj samo gospa Spomenka samo povem, da vam bom dala besedo, ampak ob koncu, ker je tako po Poslovniku. Sedaj pa odpiram razpravo poslank in poslancev in besedo dajem najprej gospodu Aleksandru Reberšku, potem gospodu Primožu Siterju. Izvolite, gospod Reberšek.</p>
            </sp>
            <sp who="ReberšekAleksander">
               <speaker>ALEKSANDER REBERŠEK (PS NSi):</speaker>
               <p>Hvala lepa, spoštovana predsedujoča za besedo.</p>
               <p>Zdaj, ko sem bil izvoljen za poslanca sem si obljubil dve stvari. Da prvič, kar bom, da bom ljudem na preprost način razložil kako poteka delo v Državnem zboru in jim razložil tudi tisto, česar ne vidijo, kar se dogaja za kamerami. Z vsem spoštovanjem, jaz verjamem, da ljudje dosti dobro spremljajo politiko, tudi če jo spremljajo, bom rekel zelo malo časa, si pa lahko hitro ustvarijo napačno sliko ob gledanju TV3. Zato sem rekel, da bom svoje državljane obveščal kako poteka delo v Državnem zboru. Po drugi strani pa sem vsem državljanom tudi obljubil, da v kolikor bo v moji moči, se bom vedno boril za pravice, za naše najšibkejše državljane z dejanji in ne z besedami. In to področje, ki ga danes urejamo, bi si želel, ne da ga uredimo v 30-ih dneh, ampak da ga uredimo že včeraj. Že leta in leta nazaj bi mogli mi to področje urediti, pa vendar do zdaj ni bilo posluha. In zato se strinjam s tem predlogom, ki ga je podala tudi predsednica Odbora za delo, Eva Irgl in pa tudi kasneje Cveto Uršič, državni sekretar na Ministrstvu za delo, da se poenotimo, da pridemo bližje, nasproti predlagatelju. Mislim, da je bila podana dovolj strokovna ocena državnega sekretarja in da to pripravimo v roku treh mesecev. Zdaj, predlagatelj je že sam povedal, da so pred nami volitve in da po volitvah se lahko marsikaj spremeni. Naj ga potolažim, če bo Nova Slovenija v tej vladi, če bo minister za delo, Janez Cigler Kralj dobil še en mandat, verjamem da bo s svojo ekipo nadaljeval z odpravljanjem krivic. To sem trdno prepričan, ker to smo počeli že sedaj v tem celem mandatu. Zdaj, dejstvo, ki ga mi enostavno ne moremo spregledati je to, da je do volitev samo še 53 dni. In verjemite mi, da se nič v tej hiši in tudi na terenu in kjerkoli ne bo zgodilo brez razloga. Vedno bo nekaj zadaj. To morate vedeti. Jaz si sicer po eni strani želim, da bi bile volitve jutri, ker je v Državnem zboru res obsedeno stanje in zdaj bomo tudi spremljali promenado nekih najboljših in super duper zakonov do volitev, kaj vse bo opozicija še lahko predlagala, samo da bi bila čim bolj všečna. Zavedam se pa, da je treba te probleme otrok s posebnimi potrebami, naše najbolj ranljive državljane, da jih je potrebno slišati in odpravljati težave. In opozicija točno ve in današnji predlagatelj to tudi točno ve, da se težave, ki jih imajo naše osebe s posebnimi potrebami ne rešujejo na tak način. Dejstvo je, da jih rešuješ takrat, ko si na oblasti. Se pravi takrat ko si v koaliciji, takrat ko si v vladi in ne takrat, ko si v opoziciji. To je nek poceni piar opozicije. Verjetno bom isto trdil tudi, če bo kdaj zgodba obrnjena, če bomo recimo tudi mi kdaj v opoziciji. Ampak želim si, tako kot sem prej rekel, da sprejmemo odgovornost, da odpravimo vse te krivice in ni bojazni, če bo Nova Slovenija v naslednji vladi bomo te krivice tudi odpravljali. Zdaj, današnjo sejo si jaz predstavljam na tak način. Še enkrat poudarjam, da si želim, da se to področje uredi, predlagatelj seje pa danes od nas, od mene zahteva, da vse težave, ki so se desetletja ustvarjala, 20 let in več, da jih rešimo v 30-ih dneh. Dobili smo pa strokovno oceno državnega sekretarja, da je to nemogoče. Zato bi tukaj res se strinjal s tem, da si pridemo nasproti in da najdemo rešitev v teh treh mesecih.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj, naj povem, da bom dala najprej besedo gospodu predlagatelju te točke dnevnega reda, potem Primožu Siterju, našemu članu odbora in potem ker nimam več prijavljenih k razpravi bom počasi razpravo zaključila in dala končno besedo še ob koncu gospe Spomenki Valušnik, pa če bo državni sekretar želel še kaj dodati. Izvolite gospod predlagatelj, Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Ja, zdaj poslanec Reberšek pove vedno eno in isto. Zdaj prvič od vas ne zahtevam nič, drugo kot drugo, po vašem tolmačenju je opozicija brezpredmetna v Državnem zboru, se pravi ne sme dajati predlogov nič, ker predloge lahko da samo tedaj ko si v koaliciji. Zdaj pa vas</p>
               <p> sprašujem, 18 mesecev, ko ste bili v opoziciji ste tudi vi dajali predloge. Zakaj pa? Potem bi jih imeli, pa bi čakali, da pridete na vlado, pa jih nenazadnje potem rešite po vašem tolmačenju, se pravi delovanja Državnega zbora. Zdaj, aha in še druga zadeva, ki jo želim povedati. Nenazadnje, če so zdaj volitve, pa se zakoni ne bi smeli vlagali, vas sprašujem zakaj ste šli v mini reformo od štipendij in še vsega, kar je pripravilo vaše ministrstvo in bo v kratkem na Odboru za delo, mislim da govorimo o treh in štirih zakonih, potem predlagam, da jih umaknete, če so volitve. Se pa strinjam, kar bi bilo najboljše, da se dva meseca pred volitvami sploh zakoni ne bi smeli vlagati. Mogoče bi lahko to sprejeli kakšen zakon in bi bilo za državljane in za blagajne in za marsikoga veliko boljše na dolgi rok. Zdaj ta predlog, ki je tukaj danes pred nami je prišel iz javnosti, se pravi od ljudi, ki imajo probleme, nenazadnje tudi od zagovornika načela enakosti. Zdaj opozicija glede tega, ko smo vložili, nismo imeli ne novinarske, ne ničesar, tako da tu govoriti o populizmu je brezpredmetno. Dejansko sklep, ki je predlagan je prepisan iz poziva, ki je prišel, se pravi od udeležencev oziroma od teh, ki imajo te probleme v praksi. Kot sem rekel nimam problema in vam grem nasproti, bom podprl vaš koalicijski predlog, ampak še vedno vztrajam pri svojem, zaradi tega, kot neka vzpodbuda ministrstvu, če bi jim le uspelo. Tudi sam, roko na srce, ne verjamem da vam bo oziroma da boste to naredili, ampak nenazadnje, tudi če ta sklep sprejmemo in tega ne boste naredili ne bo kršitev. Nenazadnje je ministrstva in ne samo vaše, ampak tudi v preteklosti, tudi v prejšnjih vladah so velikokrat kršile sklepe in jih niso upoštevale. Seveda to ne bi smela biti praksa, ampak če pa vam uspe to narediti, pa bom toliko bolj vesel jaz, verjamem pa še veliko bolj sami ljudje in otroci, ki to potrebujejo. Zdaj, sploh s kolegom Reberškom in na ta nivo se več ne mislim spuščati, ker razen njega mislim, da vsi konstruktivno debatiramo pri vseh današnjih točkah, on pa pač ta svoj piar ne glede na <stage>/ nerazumljivo/</stage> in temu mora sprovesti.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospod Primož Siter, potem pa gospa Spomenka Valušnik. Izvolite, gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa.</p>
               <p>Jaz poskušam po tej razpravi razumeti kje smo. Imamo oziroma treba je poudariti, da je vlada s sprejetjem Zakona o dolgotrajni oskrbi dodatek za pomoč in postrežbo ukinila enim 30 tisoč upokojencev, konec koncev mi je seveda prav, da imajo otroci s posebnimi potrebami, da dobijo dodatek za pomoč in postrežbo, še bolj pomembno je, da jim je zagotovljena nega in oskrba, ker dodatek za pomoč in postrežbo je denarni prejemek. Zdaj imamo tukaj neko tako zanimivo zatečeno stanje, kjer vsi ugotavljamo, da je aktualna ureditev diskriminatorna, to ugotavlja, pomagajte mi, zagovornik načela enakosti, to ugotavlja predstavnik ministrstva, to ugotavlja opozicija, to ugotavlja koalicija, vsi ugotavljamo, da je trenutno stanje diskriminatorno. Do njega je pripeljala tudi politika aktualne vlade in zdaj predstavnik te aktualne vlade v poslanskih vrstah govori, da se stvari vlagajo zadnji mesec, potem ko je bil dve leti na svojem mestu in bi lahko stvari spreminjal in govorimo o spremembah nekih ali pa rešujemo tukaj nek sistem, bodisi z sklicem v bistvu ali pa z neko, da rečem vladno koalicijskim pozivom, da se še naprej neka analiza naredi, o nekem sistemu in številkah govorimo, medtem ko danes tukaj ljudje, uporabniki, starši z otroki s posebnimi potrebami, ti otroci s posebnimi potrebami pač čakajo in uživajo v tem limbu diskriminatornosti. In potem pride poziv iz opozicijskih vrst, da ministrstvo, ki je organizem, ki je poklican za to, da proizvaja zakonodajne rešitve, ker na njem ne sedi samo politični kader, formata sekretar, minister in tako naprej, ampak vrsta strokovnjakov, ki se na področju socialne s temi vprašanji ukvarja, oblikujemo poziv, da se pripravi nek predlog zakona, ki bo, citiram: »mladoletnim otrokom s posebnimi potrebami, ki potrebujejo pomoč, druge oziroma tretje osebe, omogočil upravičenost do dodatka za pomoč in postrežbo«, tore da se to osnovno diskriminatornost odpravi. Na vrh tega dobimo neko idejo o tem, da se pripravi nek predlog za celovito sistemsko spremembo dodatkov v šestih mesecih, ker vemo da je to čisto brez veze gledati tja naprej, ker bomo, še pridem do tja, ker je čisto brez veze gledati na jesen od te točke do zdaj, ampak enako brez veze od zdaj gledati na 1. junij. Ker se bo vmes bržkone zamenjala vlada, mi vemo da se na vseh ministrstvih ob spremembi vlade resetira ureditev, da gredo stvari od nule naprej in zdaj karkoli v bistvu nekaj dolgosežnega tukaj sprejemamo je tako, malo za lase privlečeno. In mislim ministrstvo niti ne izkaže toliko pripravljenosti, da reče, ajde, bomo probali. Bomo videli, če lahko v 30-ih dneh ali pa ali lahko mogoče v 60-ih dneh ali pa 45-ih dneh, toliko da bi še nek lep zaokrožek naredili pred volitvami. In vsi se strinjamo, da aktualna ureditev ne stoji, je diskriminatorna. In imamo pred sabo sistem, ki ne funkcionira in neke politične akcije, ki so očitne brezpredmetne, ki so tukaj samo zato, da so, mogoče tukaj lahko Aleksandru Reberšku odgovorim, evo, to je ozadje parlamentarnih akcij, to je tisto, mogoče se pa še kdo drug v parlamentu zadal, da ljudem razlaga v enostavnem jeziku kaj so res parlamentarne akcije in kaj je podnapis vsega. Medtem pa na drugi strani živijo ljudje, starši z otroki s posebnimi potrebami. To diskriminacijo še vedno živijo. In zdaj, jaz sem pred enim velikim izzivom bil, spoštovani sekretar, ker mi je pred časom me je skontaktirala mama otroka s posebnimi potrebami in mi postavila eno vprašanje, na katerega jaz, pa sem član odbora in sem se v tem času ukvarjal s temi vprašanji, nisem znal odgovoriti in mislim, da je brez veze, da si streljamo ping pong poslanska vprašanja in čakamo na odgovore, imam jaz zelo specifično dilemo nekoga, ki živi življenje starša z otrokom s posebnimi potrebami, ki je zdaj po Zakonu o dolgotrajni oskrbi se mu je nad glavo, se ji je nad glavo narisal en velik vprašaj, je v enem limbu nedorečenosti, ne ve kaj ima, kaj ne, česa se lahko oprime, česa se ne in vam v parih stavkih preberem njen poziv oziroma njeno vprašanje, pa vas prosim, če mi vi znate na to odgovoriti ali pa mogoče kakšen koalicijski poslanec, ki ve največ.</p>
               <p>»Sem mama otroka s cerebralno paralizo, simptomatsko epilepsijo in diagnosticirano četrto stopnjo slepote. Zaradi težke oblike slabovidnosti je moj sin upravičen do dodatka za pomoč in postrežbo, ki pa naj bi se z novim Zakonom o dolgotrajni oskrbi ukinil. Sin je sicer še mladoleten, star je osem let, Zakon o dolgotrajni oskrbi naj bi naslavljal prebivalce starejše od 18. Zato sem kot zakoniti zastopnik otroka zaskrbljena kaj zdaj to pomeni. Se tudi njemu ukinja dodatek za pomoč in postrežbo, ki nam iz finančnega vidika predstavlja pomemben dohodek za plačilo njegovih dodatnih terapij.« Zdaj pridem do točke, ki jo je tudi že nekdo v razpravi omenil. »Terapije mu pomagajo ostati v boljši fizični pripravljenosti, gibljivosti, pripomorejo k izboljšavi kognitivnih sposobnosti. Dodatek pripomore tudi pri plačilu raznih pripomočkov, prilagoditev, ter posebnih diet. V kolikor pride do ukinitve, bi to pravico nadomestil drug transfer in kakšna bi bila finančna vrednost le tega me zanima. Ali bo potrebna nova vloga in čakanje odobritve, ali bo po uradni dolžnosti to storila krovna organizacija, ki je zadolžena za izvedbo novega zakona. Kdaj naj bi do ukinitve prišlo,« torej datum: »in kdaj, če sploh bi imel sin pravico do novega nadomestnega transferja.«</p>
               <p>To so vprašanja, ki se pojavljajo staršem, ki niso vsi, kot je rekla gospa Valušnik, da rečem pravno opolnomočeni, saj večina ljudi nas ni in ki jih zanima, ki to diskriminacijo živijo oziroma živijo v strahu pred njo. In to so vprašanja, ki jih je dejansko treba nasloviti, ne pa dragi poslanci tukaj se prepucavati ali bomo dali za neko analizo tri mesece ali šest mesecev, nekaj, kar ne bo, vemo da ne bo nikoli živelo, ker čez dva meseca se bo ekipa na ministrstvu resetirala. Od ljudi za ljudi.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj bom dala besedo najprej državnemu sekretarju, da odgovori na ta vprašanja, ki so bila izpostavljena ali če želite tudi zaključno besedo, potem pa še na kratko gospe Spomenki Valušnik. Izvolite, gospod državni sekretar.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Ja, gospa predsednica.</p>
               <p>Zdaj, če sem jaz prav razumel vaše vprašanje, ta otrok dobiva dodatek za pomoč in postrežbo iz Zakona o pokojninskem in invalidskem zavarovanju. Torej zanj velja ta člen, o katerem danes govorimo, 100. člen, ker drugače ne bi DPP-ja dobil po Zakonu o pokojninskem in invalidskem zavarovanju. In ta člen se ne spreminja, če sem prav razumel. Če pa dobiva dodatek po Zakonu o starševskem varstvu, se pa tudi ne bo spremenil. Bi pa predlagal, da vseeno vprašanje pošljete Ministrstvu za zdravje, ki je matično za Zakon o dolgotrajni oskrbi, seveda bomo pa potem skupaj napisali odgovor. Bi lahko zaključno besedo tudi? Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Izvolite.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>V prejšnjem, ko sem prej govoril sem povedal, da je bilo kar nekaj v tem mandatu sprejetih predlogov zakonov ali od opozicije ali od koalicije, kjer ste se uskladili poslanci in popravili tisto, kar ni bilo na primeren, pravičen način urejeno. Govorili smo o DPP za slepe, o Zakonu o družbenem varstvu za invalidnino in tako naprej. Zakaj od leta 1999, ko je bila vnesena ta določba v Zakon o pokojninskem in invalidskem zavarovanju do zdaj ni bila spremenjena? Ne vem, tudi nočen razpravljati. Rečeno je bilo, da je bilo kar nekaj pobud. Ne vem, zakaj jih ni resorni minister ali ministrica, govorim tudi o nas lahko, tej sestavi, zakaj niso bili upoštevani in zakaj ni bil pripravljen predlog sprememb zakona. Ne vem. Vedeti moramo, da gre v tem primeru tudi za eno majhno skupino otrok, slepih otrok, ki trenutno prejemajo ta dodatek približno 180. Tako, da res nočem govoriti o tem. Verjamem pa eno, pa morda je naivno. Vseeno če sem, kot je poslanec Siter rekel, sem tudi del politike, da ne glede na to, katera vlada bo, ne glede na to kako bo sestavljen parlament, jaz trdno verjamem, da bo ta sprememba v naslednjem sestavu, če ne bo že zdaj sprejeta. Trdno verjamem. Tako, kot za to sem namenoma povedal tudi, da je bilo že kar nekaj teh sprememb, ki so bile, sprejeti. Tako, da strokovno gledano pa še enkrat, v 30-ih dneh to ni možno narediti. Glede na to, kar sem pa že, argumente sem pa prej že naštel, torej in z vso osebno odgovornostjo, pravim, mi bomo to naredili v treh mesecih. Ali bo potem ta vlada ali kdo drug vložil, naslednja, ali bo pa kdo tretji, imamo civilno iniciativo, imamo en kup možnosti kdo je lahko predlagatelj, na to pa jaz danes ne bi znal, niti ne bi hotel odgovoriti. V kolikor pa bi morda ostal na tej funkciji, kot sem zdaj, tudi v naslednjem mandatu, pa 100 % stojim za tem.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala, gospod državni sekretar. Mislim, da je bilo pomembno, da ste nekatere stvari zdaj poudarili. Sedaj pa dajem na koncu besedo še gospe Spomenki Valušnik, na kratko, zato ker je tako po Poslovniku, potem pa če bo želel še predlagatelj zaključno besedo in potem bomo zaključili. Izvolite, gospa Spomenka Valušnik.</p>
            </sp>
            <sp who="ValušnikSpomenka">
               <speaker>SPOMENKA VALUŠNIK:</speaker>
               <p>Zdaj, če sem prav razumela vašo razpravo ste nekako se odločili, da bo sklep sprejet v taki obliki, kot ste ga dali. Jaz še enkrat prosim, da si vzamete pavzo in da sprejmete še dodaten sklep, da je notri, da imamo sklep, kjer bo zapisano, da se bo odpravljala diskriminacija za nazaj in da se bo s to analizo in pripravo zakona rešil problem za naprej. Moje žal slabe izkušnje s politiko so take, da sem večkrat sedela v poslanci, z ministri, z državnimi sekretarji in sem večkrat dobila veliko obljub, pa bolj malo dejanj.</p>
               <p> In redkokdaj se je zgodilo, da so določeni zakoni v Državnem zboru se realizirali in kadar so prišli do Državnega zbora v razpravo, pa moram reči, so bili podprti dokaj soglasno, ne glede na vašo opredelitev in zato prosim, če lahko, sprejmete neke bolj obvezujoče sklepe, ker vi veste, da ko pride nova vlada jaz nimam nič drugega v rokah, tako kot sem do zdaj, da je prišlo do te razprave danes tukaj, sem čakala več kot eno leto odgovor zagovornika načela enakosti in pred tem, opozorila zdajšnjega ministra takoj ob nastopu mandata o tem problemu, na seji v Državnem zboru, ko se je Zakon za slepe sprejemal, opozorila na ta problem. Prejšnja dva ministra, pa njihove državne sekretarje, pa direktorje direktoratov opozorila na ta zakon in šele danes se o tem tukaj pogovarjamo. In zato si želim teh bolj obvezujočih sklepov. Vam bom pa povedala eno, moram povedati eno primerjavo, ki jo moj mož vedno reče. A veste to je tako, zelo žaljivo je gospod Pojbič, da obračate z očmi, ko jaz govorim, ker sem tukaj prišla kot starš, ki je oškodovan zaradi tega spremenjenega zakona in prosim, če ste malo do mene spoštljivi, ker sem tudi jaz do vas. Neprimerno je, da se tako vedete. Če ne zaradi ničesar drugega, zaradi tega ker sem vabljena. Moj mož mi je povedal in večkrat sem to že povedala na sejah. Mi nismo ne levi, ne desni. Naši otroci tudi niso ne levi, ne desni. Zakonodaje ali kakršnekoli uredbe naših otrok, pa naših staršev izgledajo takole. Prometna nesreča, pridejo reševalci, oseba, ki močno krvavi in je v težkem stanju. Reševalci ga malo s povoji povijejo, da neha krvaveti in potem ga ob cesti pustijo in odidejo in točno to se bo zgodilo, če sklepi ne bodo obvezujoči. A veste, lepo prosim, če sklepi niso obvezujoči, jaz kot navaden smrtnik nimam zagotovila, da lahko naslednji vladi težim in vem, da nihče ni vesel od poslank in poslancev, ko težim, ker sem težila prejšnjemu ministru, pa nisem ne leva, ne desna, ker me pravzaprav politične igre na zanimajo. Zanimajo <stage>/ nerazumljivo/</stage>
                  <gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Jaz vas samo prosim, da počasi zaključite zaradi tega, ker tudi po Poslovniku moram reči, da<gap n="..."/>
               </p>
            </sp>
            <sp who="ValušnikSpomenka">
               <speaker>SPOMENKA VALUŠNIK:</speaker>
               <p>Lepo vas prosim, če lahko sprejmete bolj obvezujoče sklepe.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Glejte, jaz mislim, da je tukaj bila razprava. Državni sekretar je lepo povedal, tako da jaz se vam zahvaljujem za te dodatne razprave. Moram pa samo to reči, da saj odkar jaz vodim ta odbor, veste da sva midva vedno korektno sodelovali, vedno sem tudi našla možnost, da smo izpeljali v takšni ali drugačni obliki sejo, vedno sem pomagala zato, da so bile vaše težave, vaši problemi izpostavljeni in slišani. Prosim, da se to ve. Zdaj pa dajem besedo na koncu še oziroma postopkovno, če razumem je želel gospod Pojbič, potem pa še zadnjo besedo predlagatelj te točke dnevnega reda. Izvolite, gospod Pojbič.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Spoštovana gospa predsednica, jaz moram reči, da gospa, ki je govorila pred mano, jo cenim in cenim čisto vsakega gosta, ki pride v parlament povedati svoje mnenje. Nikakor pa ni pravično, še manj pa pošteno, da gostje polemizirajo z odločitvami poslancev. In to se ne sme delati in to je tudi proti Poslovniku, ki določa kako in na kakšen način funkcionira odbor. Zato opozarjam, da to, kar je gospa naredila je skrajno neprimerno, sicer pa cenim vsakega gosta ki pride in pove tu svoje mnenje. Z mano polemizirati, ko pa sprejemamo odločitve, pa ne more in ne sme, ker to Poslovnik ne dovoljuje. Samo to sem prej hotel reči.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa dajem besedo še gospodu predlagatelju, izvolite. Postopkovno ste želeli, gospod Siter? Izvolite, gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa.</p>
               <p>Se opravičujem za zmedo. Sam osebno menim, da je pripomba gospe Valušnik popolnoma na mestu in bi predlagal predlagateljem tega sklepa, o katerem je govorila, torej koalicijskim poslankam in poslancem, da ga preoblikujete na način, da bo v bistvu vseboval njeno pripombo, morebiti na način, ki bi sklepu pripisal, da je rešitev nediskriminatorna in da odpravi diskriminacijo za nazaj. Zdaj, ali to boste storili ali ne, to je vaša stvar, vaše osebne odločitve, vesti ali ogledala ali kakor hočete, če pa želite, pa vzemite si pavzo kolikor hočete, opozicijski poslanci bomo počakali in smo potem tudi pripravljeni se pogovarjati o podpori taki stvari.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Besedo zaključno dajem še predlagatelju te točke dnevnega reda, gospodu Aljažu Kovačiču. Izvolite, potem pa bomo prešli na glasovanje. Izvolite.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Ja, hvala predsednica še enkrat za besedo.</p>
               <p>Zdaj, če ne boste, boste upoštevali postopkovni predlog?</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Nisem razumela niti kaj je postopkovni predlog.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Če boste razmislili o spremembi sklepa koalicije.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Glejte, saj vi lahko ali kako je, mislim, oprostite, ampak jaz lahko dam pet minut pavze in potem vidimo kje smo, ampak sklepi so zdaj tukaj jasni, ne, in mislim, da smo se vsaj malo poenotili in da smo prišli eden proti drugemu oziroma, če dovolite, da odgovori najprej državni sekretar, ker veste, da bo najbolj znal to preceniti v tem trenutku. Ko pa bom jaz ministrica ali pa državna sekretarka bom pa jaz. Izvolite, gospod državni sekretar.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>To je tako, vsak od nas, vsak od vas veliko ve, jaz mislim, da je ključno pri čemerkoli danes, kakršenkoli sklep bo, je, da imamo mnenje zagovornika. In zagovornik je jasno povedal, tako da zame je stvar precej razumljiva in mislim, da kakršenkoli drugačen sklep, seveda ga lahko predlagate poslanci in poslanke, tukaj vlada ni predlagatelj, ampak mislim, da je ta sklep zelo jasen, v treh mesecih je treba narediti to in to. Na kakšen način, kako je pa stvar strokovne razprave z vsemi deležniki in tudi zainteresirano javnostjo oziroma nič o invalidih, brez invalidov.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Kolikor sem razumela ste tudi vi dali svojo obljubo, da bo to urejeno, če sem prav prej razumela.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Kot Cveto Uršič na vsak / nerazumljivo/.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Seveda bomo videli kako bo po volitvah. Ampak zdaj pa dajem besedo še predlagatelju, čisto za zaključne besede. Izvolite.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Ja, veseli me, da se vsaj strinjamo vsi, da diskriminacija obstaja. Tudi sam upam, če ne bo vam uspelo, da bo naslednji vladi. Zdaj, kot sem povedal, naš namen je bil, da se ta tema odpre, da se reši, zato nisem niti enkrat omenil, da ste vi aktualne vlada kaj krivi glede tega, ker je pač dejstvo, da je to že od leta 1997 in da se je menjalo najverjetneje 10 ministrov, ki bi to lahko naredilo, pa na žalost ni noben, ampak dejstvo je, da problem je, ki ga moramo rešiti. Sam bom podprl naš predlagan sklep in tudi sklep koalicije, kajti nenazadnje dodatek sklep ne škodi nikomur. Upam pa, da je vsem jasno, da se tudi zadeve za nazaj morajo rešiti, nenazadnje eksplicitno sicer ne piše, ampak potem bodo morali tudi pravniki pripraviti zakon oziroma povedati na kakšen način bodo te zadeve, ki so se finančno nabrale, tudi rešile. Zdaj če sta potrebna dva zakona ali eden bo pa pač povedalo samo ministrstvo. Tako, da hvala vsem za razpravo, hvala zagovorniki načela enakosti in hvala tudi predstavnici Društva Vesele nogice, da je bila pripravljena deliti zgodbo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam.</p>
               <p>Jaz sem pa tudi vesela, da smo vsaj malo se približali drug drugemu. Sedaj pa torej dajem na glasovanje najprej bomo glasovali o predlogu za sklep predlagatelja. Dobro, najprej bomo torej glasovali o prvem sklepu, ki ste ga že prej prebrali, zato predlagam, da ga niti ne berem, v kolikor ste za to, tako da dajem glasovanje najprej sklep predlagatelja te točke dnevnega reda. Glasujemo. <stage>/ oglašanje iz dvorane/</stage> Zdaj vam bom razložila v čem je problem. Ko se začne nova seja, morate ponovno kartico vstaviti, se pa opravičujem, ker nisem, tudi sama nisem tega naredila, tako da smo bili vsi na istem, tako da sem ugotovila, da je to problem. Skratka, ko začnemo z novo sejo, potem se je potrebno ponovno vstaviti kartico, tako da zdaj glasujemo. Glasujemo.</p>
               <p> Kdo je za? <stage type="vote-ayes">(5 članov.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da sklep ni sprejet.</p>
               <p>Sedaj dajem na glasovanje še drugi sklep. To je torej predlog za sklep odbora koalicijskih poslanskih skupin. Kot že rečeno, tukaj popravljamo, ne šest mesecev, ampak tri mesece in dajem takšen sklep na glasovanje. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Ugotavljam, da se je odbor seznanil s točko dnevnega reda, Ocena diskriminatornosti petega odstavka 100. člena Zakona o pokojninskem in invalidskem zavarovanju <stage>(ZPIZ-2)</stage> – Dodatek za pomoč in postrežbo za mladoletne otroke s posebnimi potrebami.</p>
               <p>Zaključujem to točko dnevnega reda. Zahvaljujem se vsem razpravljalcem na današnji seji.</p>
               <p>Zaključujem 74. nujno sejo odbora in se torej še enkrat vsem zahvaljujem za udeležbo in vam želim mirno pot domov in pa srečno. Nasvidenje. Lahko noč.</p>
               <stage type="time">Seja se je končala 1. marca 2022 ob 18.56.</stage>
            </sp>
         </div>
      </body>
   </text>
</TEI>
