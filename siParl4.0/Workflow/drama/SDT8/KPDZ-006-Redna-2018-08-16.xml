<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KPDZ-006-Redna-2018-08-16">
   <teiHeader>
      <fileDesc>
         <titleStmt>
            <title>Kolegij predsednika Državnega zbora</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-006-Redna-2018-08-16.KPDZ" n="006">
               <name>Redna</name>
               <date when="2018-08-16"/>
            </setting>
         </settingDesc>
         <particDesc>
            <listOrg>
               <org xml:id="KPDZ-006-Redna-2018-08-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-006-Redna-2018-08-16.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOLEGIJ PREDSEDNIKA DRŽAVNEGA ZBORA</stage>
            <stage type="session">6. seja</stage>
            <stage type="date">(16. avgust 2018)</stage>
            <stage type="chairman">Sejo je vodil mag. Matej Tonin, predsednik Državnega zbora.</stage>
            <stage type="time">Seja se je začela ob 10. uri.</stage>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Spoštovani zbrani, lepo pozdravljeni na 6. seji Kolegija predsednika Državnega zbora. Vse prisotne lepo pozdravljam!</p>
               <p>Obveščam vas, da vodjo Poslanske skupine Nove Slovenije Jožefa Horvata s pooblastilom nadomešča poslanec Blaž Pavlin. Ostalih opravičil oziroma nadomestil nisem prejel.</p>
               <p>Kot ste bili obveščeni, je 81 poslank in poslancev vložilo zahtevo za sklic izredne seje Državnega zbora v zvezi z odlokom o 35 milijonih, ki bi jih porabili za odpravo čakalnih vrst v zdravstvu. Naj pojasnim, da za uvrstitev te točke na dnevni red ni potrebno glasovanje in je ta točka v skladu z zahtevo uvrščena neposredno na izredno sejo.</p>
               <p>Danes se moramo dogovoriti in pogovoriti tudi o dveh dodatnih točkah, ki ju bomo uvrstili na to izredno sejo. Ena točka je volitev predsednika Vlade Republike Slovenije. Druga točka je pogojna, torej, če predsednik Vlade v drugem krogu ne bi bil izvoljen, opravimo še tretji krog. Te stvari pa je treba uvrstiti na dnevni red v skladu s poslovnikom in z glasovanjem kolegija. Naj ob tem še enkrat posebej opozorim, da mora zbor o predlaganem kandidatu odločiti v petek pred 24. uro, saj bo seja potekala na zadnji dan roka, določenega v drugem odstavku 227. člena poslovnika, ki pa je prekluziven rok. Po poteku tega roka ni več mogoče opraviti glasovanja, s čimer je drugi krog zaključen in postopek volitev predsednika Vlade po ustavi in poslovniku pride v tretji krog. Ugotovi se, da v drugem krogu noben kandidat ni bil izvoljen, in določi se začetek teka 48-urnega roka za sprejetje sklepa o izvedbi tretjega kroga volitev predsednika Vlade.</p>
               <p>Ker so bile v preteklih dneh izražene nekatere bojazni in dvomi, da volitve predsednika Vlade ne bi bile opravljene v petek do 24. ure, sem tudi večkrat že javno zagotovil, da bom poskrbel, da bo to narejeno, predsednik parlamenta ima tu vpliv, da postavi časovnico tako, da je to mogoče izpeljati, kljub temu, da so morda točke dnevnega reda oštevilčene nekako drugače. Pa da bi se še tem dvomom izognili po današnjih dopoldanskih dogovorih, bom predlagal še drugačno oštevilčenje točk, če mi ne zaupate, da bi kako drugače časovnico določil. In bi zdaj bil moj predlog dnevnega reda za to izredno sejo, ki bo jutri, naslednji: 1. točka je Predlog za izvolitev predsednika Vlade Republike Slovenije; 2. točka je <stage>(pogojno)</stage> Predlog za izvedbo volitev predsednika Vlade Republike Slovenije na podlagi četrtega odstavka 111. člena Ustave Republike Slovenije in prvega odstavka 228. člena Poslovnika Državnega zbora, po domače povedano, 2. točka pogojno tretji krog; in 3. točka je Predlog odloka o spremembi Odloka o okviru za pripravo proračunov sektorja država za obdobje 2018-2020, po domače povedano, to je tisti odlok o 35 milijonih za zdravstvo. To je zdaj predlog dnevnega reda za petkovo izredno sejo.</p>
               <p>Glede datuma. Kot smo se že ves čas o teh stvareh pogovarjali, začnemo jutri ob 10. uri. Odvisno od najavljenega časa bom temu primerno pripravil tudi časovnico, ki se bo lahko nadaljevala tudi prihodnji teden. V primeru, da bi bilo precej najavljenega časa in da bi bil predsednik Vlade v petek izvoljen, potem se bo najverjetneje po časovnici seja nadaljevala prihodnji teden.</p>
               <p>V zvezi z najavo časa naj povem naslednje. V zvezi z odlokom najprej za poslanske skupine predlagam, da se za eno točko najavi čas po tretjem odstavku 67. člena poslovnika; da imajo pri odloku do 5 minut za dopolnilno obrazložitev predlagatelji odloka, v tem primeru Vlada, in do 30 minut za razpravo predlagatelja, torej Vlade, o tem odloku.</p>
               <p>V zvezi z volitvami predsednika Vlade predlagam, da ima do 5 minut za dopolnilno obrazložitev predlagatelj kandidature in do 15 minut za razpravo prav tako predlagatelj te kandidature predsednika Vlade. Prav tako predlagam, da za predstavitev programskih zasnov Vlada ima kandidat za predsednika Vlade najprej do 30 minut na razpolago in potem za razpravo v nadaljevanju kandidat za predsednika Vlade prav tako do 30 minut na razpolago. V primeru, če se ne bi bil izvoljen v drugem krogu predsednik Vlade, potem za potencialno pogojni tretji krog predlagam, da do 5 minut za dopolnilno obrazložitev predlagatelja sklepa in do 10 minut za razpravo predlagatelja sklepa ter do 5 minut za predstavnike poslanskih skupin za predstavitev stališč in do 10 minut za poslansko skupino za razpolago. Torej, če povem po domače, če bi se zgodil tretji krog bi predlagatelj, da se zgodi ta tretji krog imel 5 minut za uvodno obrazložitev, potem v razpravi še 10 minut in vsaka poslanska skupina po 5 minut in potem še naprej 10 minut.</p>
               <p>Kot sem dejal predlagam, da se na dnevni red izredne seje pogojno pod 2. točko uvrsti tudi ta potencialni tretji krog in sicer zato, ker se lahko zbor v primeru neizvolitve kandidata za predsednika Vlade znajde v časovni stiski se mora v tem primeru predloga za morebitni tretji krog odločiti v 48. urah po ugotovitvi, da kandidat ni bil izvoljen. 2. točka bo torej opravljena le, če v okviru 1. točke kandidat za predsednika Vlade ne bi bil izvoljen. V primer, da kandidat za predsednika Vlade ne bi bil izvoljen se seja po pričetku 2. točke prekine in se z njo obravnava nadaljuje v nedeljo 19. avgusta torej po izteku roka za vlaganje predloga sklepa za izvedbo volitev v tretjem roku. Torej, poslanske skupine oziroma 10 poslancev lahko predlog za opravo tretjega kroga podajo in predlagajo do nedelje do 12. ure v kolikor v petek predsednik Vlade ne bi bil izvoljen. Seja se bo tako nadaljevala potencialno v nedeljo ob 12. uri. Če pa tak predlog ne bo vložen se zbor seznani seja pa bo ponovno prekinjena in se bo nadaljevala takoj po poteku 48-urnega roka iz četrtega odstavka 111. člena Ustave, ko bo zbor zaključil obravnavo 2. točke.</p>
               <p>Odpiram razpravo.</p>
               <p>Če želi kdorkoli razpravljati o tem predlogu dnevnega reda torej predlog dnevnega reda je, da imamo pod 1. točko volitev predsednika Vlade, da uvrstimo gor pogojeno pod 2. točko odločanje o morebitnem tretjem krogu in pod 3. točko odlok o pripravi proračunov sektorja države za obdobje 2018 in 2020.</p>
               <p>Želi kdo razpravljati?</p>
               <p>Brane Golubović, Poslanska skupina Liste Marjana Šarca.</p>
            </sp>
            <sp who="GolubovićBrane">
               <speaker>BRANE GOLUBOVIĆ (PS LMŠ):</speaker>
               <p>Hvala lepa.</p>
               <p>Lep pozdrav vsem skupaj!</p>
               <p>Šest poslanskih skupin predlaga dopolnitev dnevnega reda. Naj na začetku povem, da se strinjam z vašim predlogom, da se pod 1. točko obravnava predlog za izvolitev predsednika Vlade Republike Slovenije, pod drugo točko ta pogojna točka, pod tretjo Predlog odloka o spremembi odloka, pod četrto predlagamo, da se izvedejo volitve podpredsednikov Državnega zbora, pod peto točko razrešitev predsednika Državnega zbora in pod šesto točko volitve predsednika Državnega zbora. Kot veste je ustanovljena koalicija in dogovor je bil, da ko bo formirana koalicija se tudi predsednik Državnega zbora izvoli na novo. Glede podpredsednikov pa je naše stališče to, da mora Državni zbor v 30. dneh konstituirati vse in za nemoteno delovanje potrebujemo tudi podpredsednike tako, da predlagamo, da se te tri točke dajo na koncu kot četrta, peta in šesta.</p>
               <p>Hvala.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Hvala lepa za ta predlog.</p>
               <p>Naj vam pojasnim, da lahko predlagate širitev dnevnega reda z dvema točkama, ki ste jih predlagali to je z volitvami podpredsednikov in z mojo razrešitvijo ne morete pa predlagati še v tem trenutku širitev dnevnega reda z volitvami novega predsednika Državnega zbora. Še ena stvar, so me opozorile službe. Tudi</p>
               <p> za predlog za razrešitve je potrebno dati vlogo<gap n="..."/>
                  <stage>/ krajši izklop mikrofona/</stage>. Torej, za mojo razrešitev je potrebno predlagati akt, predlog s podpisi poslancev, in potem se ta stvar lahko uvrsti na dnevni red. Torej, glede na trenutno situacijo poslovniške pogoje za uvrstitev na dnevni red izpolnjuje samo točka Volitve podpredsednikov, ki ste jo predlagali. O teh stvareh lahko v skladu z 58. členom Poslovnika Državnega zbora odločimo, če se večina s tem strinja, da tudi to dodatno točko uvrstimo na dnevni red, za preostali dve točki pa ni izpolnjenih poslovniških pogojev.</p>
               <p>Če še kdo želi razpravljati, je razprava odprta. Zaenkrat so stvari takšne, da je podan predlog, da je 1. točka volitve predsednika Vlade, 2. točka pogojno za tretji krog, 3. točka odlok in 4. točka volitve podpredsednikov Državnega zbora. Odpiram razpravo. Želi še kdo razpravljati? Gospod Matjaž Han, vodja Poslanske skupine Socialnih demokratov.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Najlepša hvala, predsednik.</p>
               <p>Jaz vem, da se zdaj vsi lovimo na poslovniku, in prav je, poslovnik je na nek način edina stvar, ki nas vodi pri delu v Državnem zboru. Ampak občutek imam, kot da se nekateri držijo svojih funkcij kot tisti star pregovor. Glejte, če želi ta država funkcionirati normalno, začeti vladati, jaz nimam nobenih težav, da bi to vlado kdo drug sestavljal, da bi imel kdo drug večino in da bi ta država imela operativno vlado. Žal se to ni zgodilo, ali pa bi nekateri rekli na srečo, meni ne eno ne drugo ne<gap n="..."/> Zadeve so pač takšne, kakršne so.</p>
               <p>Zdaj pa, predsednik, ti si že leta parlamentarec in veš, da je predsednik parlamenta vedno pripadal večini, ki sestavlja Državni zbor. In moram reči, da ne vem, zakaj bi zdaj čakali do 13. septembra, včeraj sem videl to tvojo najavo. Tudi veš, kako in na kakšen način si postal predsednik Državnega zbora, in zdaj je neka koalicija enostavno sprejeta, takšna, kakršna je, ali je nama to zdaj všeč, to ta moment ni pomembno. Dejstvo je, da rabimo predsednika Državnega zbora, ki se bo ukvarjal tudi s tem, da bomo čim prej prišli do predsednikov odborov, ki bodo lahko hearinge opravili. Zato jaz že zdaj povem, da na ponedeljkovo sejo ne bom hodil in usklajeval odborov, ker mora to narediti nek nov predsednik, ali se ta piše Židan ali bi se pisal Zorčič ali katerikoli, tisti, ki pač pripada, ki ima večino v Državnem zboru. Ti si jo imel z določenim dogovorom, zdaj te večine pač ni. Tako jaz mislim - tudi, ker je to nekaj novega, se strinjam -, moram reči, da moram ta poslovnik preštudirati, do kdaj bi morali mi vložiti tvojo razrešitev. Mi jo lahko vložimo do seje, kajne, se pravi, da imamo še čas. <stage>/ oglašanje v ozadju/</stage> Tako, imamo še čas, tako lahko to tudi naredimo. In verjetno bo to koalicija naredila.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Samo še enkrat, da ne bi bilo kakršnegakoli slabega občutka ali pa kakršnegakoli nezadovoljstva. Najbrž se, poslanec Han, strinjate s tem, da sem dolžan, dokler sem, zadeve voditi skladno s poslovnikom. In poslovnik je zaenkrat takšen, da za dve od treh točk, ki ste jih predlagali, ne obstajajo poslovniški razlogi. Še ne obstajajo, lahko da bodo obstajali, ampak še ne obstajajo, da bi jih lahko danes uvrstili na to izredno sejo.</p>
               <p>Kar se ostalih stvari tiče, moram pa reči naslednje. Morda niste ujeli moje najave, ampak kljub vsemu, jaz sem že spisal odstopno izjavo in v skladu z dogovorom, ki smo ga naredili 22. junija - mislim, da ste na tistem sestanku bili prisotni tudi vi -, na tem sestanku 22. junija je bil dogovor, da odstopim z dnem, ko se oblikuje nova vlada in ko zapriseže nova vlada, da s tem tudi omogočim - takrat je bil še v igri predsednik Vlade, danes je minister -, da vsi opravijo z ustavo določene naloge, to pa so do izvolitve novih ministrov opravljajo tekoče posle. To je ena zelo pomembna stvar, ki se jo je potrebno zavedati. Seveda pa imate to možnost, da predlagate tudi razrešitev kot se zdi ste v te stvari tudi šli.</p>
               <p>Kar se pa tiče samega sestavljanja odborov pa ravno, zaradi te zadeve nameravam še prihodnji teden peljati, da bi se vendarle odbori in komisije oblikovali čim prej. V torej, to je dva dni nazaj, ste poslanske skupine že prejele predlog razreza komisij in odborov in pri teh zadevah ni pomembno kdo je predsednik Državnega zbora, zaradi tega, ker predsednik Državnega zbora sam ne more storiti nič, ampak končno odločitev o tem kako bodo razdeljene komisije in odbori sprejema večina. Predsednik Državnega zbora zgolj koordinira to sestavo. Natančno pa veste, da je razdelitev teh mest do decimalke skoraj natančno predpisana in da to delamo s pomočjo matematičnih operacij in da tudi, če sem jaz na tem mestu ne more ne Poslanska skupina Nove Slovenije nič več v tej odborih in komisijah dobiti, prav tako Poslanska skupina Socialnih demokratov ne more čisto nič manj dobiti. Na koncu si jaz lahko želim še tako močno nekaj eno stvar, ampak končno odločitev sprejmemo na plenarnem zasedanju z večino vseh glasov. Jaz vam lahko dam še takšen predlog razreza takšnih odborov in komisij in če za to razdelitev ni ustrezne večine, potem nam to nič ne pomaga. Je pa jasno, da te odbore in komisije potrebujemo, zaradi tega, da bomo lahko opravili zaslišanja ministric in ministrov pred dokončnim oblikovanjem Vlade. Se je pa pokazala ena stvar, ki je sedaj zelo jasno iz te stvari veje, da vi ne zaupate, da bo ta Vlada izvoljena. Ker, če bi vi zaupali, potem bi bili popolnoma mirni, ker sem jaz svoj odstop vezal na izvolitev nove Vlade. Nova vlada bo torej jaz bom odstopil tisti trenutek, ko bo izvoljena nova vlada in na isti seji. Isti dan boste vi imeli novo vladno ekipo in tudi novega predsednika Državnega zbora. Če hočete povedano zelo enostavno imeli boste sliko nove vlade novega predsednika Vlade in novega predsednika Državnega zbora. Te stvari bodo vse narejene na isti dan. Mi je pa jasno kaj se bojite to pa obstaja opcija in varianta, da do te Vlade ne pride, potem pa tudi mene razumete, da je strateško zelo pomembno kdo v neki dani situaciji opravlja naloge predsednika Državnega zbora.</p>
               <p>Morda se bojite še ene stvari in to je, da bi po izvolitvi Vlade, ko bi bila Vlada v popolnosti izvoljena kdo pustil na cedilu vašega predsednika in ne bi bil izvoljen za predsednika Državnega zbora. To so stvari in pomisleki, ki jih imate čisto legitimno in se jaz z njimi strinjam, ampak to ni moja stvar. To je stvar zaupanja vas in vaše koalicije koliko drug drugemu zaupate. Želeli ste besedo?</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Spoštovani predsednik, glede na to, da imamo zelo dobre odnose in da smo že kar nekaj časa midva v tem prostoru zasedamo se zelo dobro poznamo in upam tudi, spoštujemo, ne glede na to kaj kako eden ali drug interpretira neke zgodbe. Jaz ne bom interpretiral zgodbe iz zaprtega sestanka na kakšen način si postal predsednik in upam, da si tudi ne bom dovolil, da je mene karkoli strah. Meni ni nobenega strah. Če bo ta vlada sprejeta bo sprejeta, če bo predsednik DZ izglasovan bo izglasovan če ne bo bo neka nova druga Vlada in življenje bo šlo naprej. Tudi sedaj teče, ko imamo že pet mesecev neoperativno vlado. Iz tega vidika je škoda sedaj iskati neke razlike med nama, ki jih mogoče celo ni.</p>
               <p>Dejstvo pa je - sedaj, ko si me tako podučil -, če po tvoje razlagam, ko si bomo mi predsedniška mesta v Državnem zboru delili, potem Nova Slovenija ne sme dobiti nobenega predsedniškega mesta, ker si ti kot predsednik, ko si rekel matematični tudi nimaš neki koeficient, drži? Jaz mislim, da drži. Ali si ti nad nami nad vsemi in bom tako malo<gap n="..."/>? Ni res, predsednik Državnega zbora, ti dobro veš, da</p>
               <p> pobere toliko in toliko predsedniških mest v tem Državnem zboru. Drži? <stage>/ oglašanje v ozadju/</stage>
               </p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>
                  <stage>/ mikrofon ni vključen/</stage> Ne drži.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Ne drži?</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>
                  <stage>/ mikrofon ni vključen/</stage> Ne drži.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>O, super! Potem sem pa jaz najbolj zadovoljen. Potem bom pa jaz lahko našim poslancem več predsedniških mest dal, zato ker če bo Židan, potem ne bo nobenega predsedniškega mesta vzel. Mislim, to ne drži, to sam veš, da ne drži, kajne. In to drži. Kajne? Ja, absolutno. Poglej si, pa boš točno videl. Zato s tega vidika se mi zdi bistveno bolj čisto, da usklajuje novi predsednik Državnega zbora tudi odbore v Državnem zboru. To moramo vedeti, saj to je neka politična praksa, no. Ja, seveda je, no. Ker imamo razdeljeno, kdo je opozicija ali kdo je pozicija, kajne. In vsi dobro veste, kako se je v prejšnjem mandatu delalo. Tako da ne bi iz tega delali zdaj neke nove znanosti, ker pač nove znanosti ni. Tako da jaz sem razumel, kaj si rekel glede poslovnika, poslovnik je treba absolutno spoštovati in bomo poslovnik spoštovali. Saj, če ta večina ne bo imela večine, tudi tebe ne bo mogla razrešiti, kajne.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Mislim, da je razburjanje po nepotrebnem. V torek, 14. avgusta, ste na vaš elektronski naslov prejeli pošto, kjer je razrez natančno predviden. In sicer, v tem Državnem zboru je zaenkrat predvidena ustanovitev 21 različnih komisij in odborov. In tu se upošteva matematičen rezultat posamezne poslanske skupine glede na število poslancev. Predsednik Državnega zbora, podpredsedniki Državnega zbora so bili iz teh stvari vedno izvzeti v preteklosti in so bili tudi tokrat izvzeti pri teh stvareh. <stage>/ oglašanje v ozadju/</stage> In sicer, v predlogu, ki sem vam ga posredoval, je bilo planirano, da naj bi 6 vodilnih mest pripadlo SDS, mislim, da 3 LMŠ, ostalim po 2 in potem »tamalim« po enega. Ampak<gap n="..."/>
                  <stage>/ oglašanje v ozadju/</stage> Evo, to sem posredoval, in sicer, 6 SDS, LMŠ 3, SD 2, SMC 2, Levica 2, NSi 2, SAB 1, Desus 1, SNS 1, narodni skupnosti 1. To je glede predsedniških mest in ne glede na to, kdo bo kaj. Pa pustimo tukaj stvar tako.</p>
               <p>Želi še kdo razpravljati na temo dnevnega reda? Gospod Krivec, izvolite.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Hvala za besedo.</p>
               <p>Lep pozdrav predsedniku in vsem ostalim!</p>
               <p>Jaz pozorno poslušam, pa se sprašujem, ali vsi beremo isti poslovnik oziroma smo v preteklosti brali različne dokumente. Jaz se v celoti strinjam z razlago predsednika, ker mislim, da je dosti dobro naštudiral poslovnik in vso proceduro, ki sledi. Tako da kar se nas tiče, ne podpiramo širitve s podpredsedniki, ker dejansko niti ne vemo, ali bo predsednik izvoljen ali ne bo izvoljen. In v tem primeru je po moje nedopustno, da se širijo stvari s točkami, ki so na nek način pogojne, kajti od koalicije - to, kar že Han tudi ugotavlja -, so odvisno seveda tudi podpredsedniška mesta. In glede na to, da to dejstvo ni de facto, ampak bo šele po tem glasovanju, je takrat šele trenutek, ko se te stvari lahko vlagajo, vsaj po mojem mnenju. In glede na to, da zdaj ni več pet plus ena, ampak šest, kakor slišim, se tudi to precej spreminja. Tako je vsak dan nekaj novega in zato ni nobene potrebe po tem, da se dnevni red širi s temi točkami, ker niti sami ne veste, kaj v končni fazi boste predlagali.</p>
               <p>Tako jaz podpiram predlog predsednika, da se ta vrstni red spremeni, tako kot je bilo, in da se pač pogojno opravijo še ostale točke, ki so bile predlagane v dnevnem redu, ne podpiram pa nobene širitve v tem trenutku.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Besedo ima Zmago Jelinčič Plemeniti, Poslanska skupina Slovenske nacionalne stranke.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa.</p>
               <p>Tudi jaz se strinjam s predsednikovim pojasnilom in z idejo, kako naj se vodi ta seja. Jaz nisem za širitev, zaradi tega, ker vidim, da zdaj časopisi narobe pišejo. Zdaj vidimo, da je dejansko že koalicija šestih strank, in ne vem, kako se boste, kaj ste se zmenili znotraj teh šestih strank in kako boste to vozili. Ampak dajmo počakat, da vidimo, kako bodo šle volitve predsednika Vlade. dajmo počakati, da vidimo kako bo šla volitev predsednika Vlade. Bomo po tistem lahko delali naprej. Kar na pamet in na zalogo delati ene zaključke in neke odločitve, ki potem ne bodo imele nobene teže mislim, da je predvsem izguba časa in pa v bistvu kakor bi rekli dol na jugu »zavaranje neprijatelja«. Jaz mislim, da ostanimo na tem, kar je predsednik predlagal in gremo počasi naprej.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Besedo ima Brane Golubović, vodja Poslanske skupine Liste Marjana Šarca.</p>
            </sp>
            <sp who="GolubovićBrane">
               <speaker>BRANE GOLUBOVIĆ (PS LMŠ):</speaker>
               <p>Hvala lepa.</p>
               <p>Ravno zato podpiramo ta del, ki ga je predsednik Državnega zbora predlagal. Da na prvo mesto damo izvolitev predsednika Vlade, nato je odlok in potem so tiste tri točke, ki smo jih predlagali in na katerih na neki način vztrajamo.</p>
               <p>Če se ne motim pa me popravite vi, ki ste že nekaj časa v Državnem zboru je bilo leta 2014 nekaj podobnega. V enem dnevu - mislim da je bil ponedeljek - se je opravilo, kar veliko točk med njimi je bil predsednik Vlade bil izvoljen, konstituiran je bil Državni zbor s predsednikom in podpredsedniki in še generalna sekretarka mislim, da je bila izvoljena na isti seji, ampak seveda na prvem mestu je predsednik Vlade. V kolikor predsednik Vlade pade je seveda končana zadeva, ampak ne bo padel, koalicija je sestavljena in mi, zato predlagamo, da se ta stvar nadaljuje. V kolikor pa je poslovniški zadržek za zadnji dve točki pa to zelo jasno povejmo, da ne bo prišlo do tega, da bi se sedaj dogovarjali, da bomo umestili na samo sejo, ker vemo, da na samo sejo je to zelo težko, potem dodatni dve točki umestiti. Ni problem bomo spoštovali Poslovnik. Se pravi, če sem prav razumel predsednika je volitev podpredsednikov Državnega zbora možno umestiti kot četrto točko. Če sem vas pa prav razumel je razrešitev predsednika Državnega zbora oziroma seznanitev z odstopom odvisno kaj bi se zgodilo in pa volitev predsednika Državnega zbora ni možno sedaj umestiti v dnevni red, ker ni gradiva, ampak gradivo bomo mi še danes dostavili, ko bodo te točke izglasovane.</p>
               <p>Hvala.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Matej Tašner Vatovec, Poslanska skupina Levica.</p>
            </sp>
            <sp who="TašnerVatovecMatej">
               <speaker>DR. MATEJ T. VATOVEC (PS Levica):</speaker>
               <p>Hvala, predsednik.</p>
               <p>Tudi v Levici podpiramo ta predlog za razširitev, zato smo tudi dali podpis, kar še ne pomeni, da smo postali šest, ampak ostaja formula pet plus ena. Smo pa že takrat, ko ste bili imenovani za predsednika bili edini, ki smo nasprotovali temu tako, da podpiramo seveda tudi razrešitev tako, da bi na tej točki<gap n="..."/> Razumem poslovniški zadržek jasno, da bi bilo potrebno vložiti to zadevo, ampak dajmo, potem razširiti vsaj z volitvami podpredsednikov in bomo, potem danes očitno še enkrat morali vložiti tudi zahtevo za vašo razrešitev in se bo ta stvar na tak način peljala.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Še kdo? <stage>(Ne.)</stage>
               </p>
               <p>Gospod Bandelli, Poslanska skupina Stranke Alenke Bratušek.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednik, za besedo.</p>
               <p>Lep pozdrav vsem skupaj!</p>
               <p>Jaz ne vidim nobene težave z razširitvijo tega dnevnega reda. Tako kot smo rekli vsi mislim, da je to želja šestih koalicijskih strank naj bo to pet plus ena ali šest jaz mislim, da to sploh nima nobenega pomena v tem trenutku, da to niti omenjamo. Mi vemo tako kot je bilo dogovorjeno in vem, da se držimo tudi tega, kar je bilo dogovorjeno. V glavnem, če so dani pogoji in če bodo dani pogoji za razrešitev s predsedniškega mesta in novega predsedniškega mesta in ko bo dan pogoj mislim, da bo to treba upoštevati. Razširitev na podpredsednik mislim, da se absolutno strinjamo in to bomo tudi podpirali. Avtomatično tudi druga širitev je brezpredmetna mislim, če ne bo izvoljen nov predsednik Vlade, ampak glede na to, da mi vemo, da bo predsednik Vlade izvoljen - v to smo tudi prepričani, drugače ne bi šli niti v te zadeve - bo verjetno pomembna tudi tista peta in šesta točka, kar mislim, da je tudi prav, da se spremeni v trenutku, ko vemo, da Vlada nova obstaja.</p>
               <p>Toliko z naše strani.</p>
               <p>Hvala.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Še kdo? (Ne.)</p>
               <p>Zadevo bi izpeljal tako.</p>
               <p>Kot sem rekel za odlok ne potrebujemo glasovanja, ker je zadeva avtomatično uvrščena z zahtevo poslank in poslancev in bo obravnavana kot tretja točka. Sedaj pa moramo glasovati, da je prva točka Predlog za izvolitev predsednika Vlade Republike Slovenije in druga točka Predlog za izvedbo volitev predsednika Vlade na podlagi četrtega odstavka 111. člena Ustave Republike Slovenije in prvega odstavka 228. člena Poslovnika Državnega zbora. Najprej bomo glasovali o tem dnevnem redu, s temi tremi točkami, potem pa preidemo tudi na vaš predlog za razširitev, tako bomo tudi o teh stvareh glasovali.</p>
               <p>Najprej dajem na glasovanje predlog, da se v skladu z drugim odstavkom 58. člena Poslovnika Državnega zbora na dnevni red 5. izredne seje Državnega zbora uvrstijo naslednje točke: 1. volitve predsednika Vlade, 2. <stage>(pogojno)</stage> potencialna izvedba tretjega kroga in 3. odlok o 35 milijonih evrov. Glasujemo.</p>
               <p>Kdo je za? <stage type="vote-ayes">(Vsi.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog soglasno sprejet.</p>
               <p>Zdaj pa v skladu s tistim, kar je izpostavil vodja Poslanske skupine LMŠ, da želijo na dnevni red te izredne seje dodati še tri dodatne točke. Ugotavljam, da v tem trenutku izpolnjuje poslovniške zahteve za uvrstitev na dnevni red zgolj ena točka in to so volitve podpredsednikov Državnega zbora. Zato dajem zdaj na glasovanje v skladu z drugim odstavkom 58. člena Poslovnika Državnega zbora predlog, da se na dnevni red 5. izredne seje Državnega zbora uvrsti naslednja točka dnevnega reda, to je točka 4, in sicer: volitve podpredsednikov Državnega zbora. Glasujemo.</p>
               <p>Kdo je za? <stage type="vote-ayes">(Desus, SD, Levica, LMŠ, SAB, SMC, Narodni skupnosti.)</stage> Kdo je proti? <stage type="vote-no">(SDS, SNS.)</stage>
               </p>
               <p>Ugotavljam, da je predlog sprejet in točka uvrščena na dnevni red.</p>
               <p>Prehajamo na najavo časa za razpravo.</p>
               <p>Mislim, da mi ni treba še enkrat predlagati tistega vodnega predloga, ki sem ga dal, je standarden, zato mislim, da gremo lahko kar na glasovanje. Predlagam sklep, da se<gap n="..."/>
                  <stage>/ oglašanje v ozadju/</stage> Proceduralno? Ja.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Zdaj si dal samo podpredsednike naprej, kajne. Predsednika nisi še dal naprej?</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Ne.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>In razlog?</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Niso izpolnjeni poslovniški pogoji, zaradi tega, ker vi se morate zdaj zbrati, vložiti zahtevo, dati podpise in potem bodo izpolnjeni pogoji za širitev dnevnega reda.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Hvala lepa.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Prosim.</p>
               <p>Gremo na naslednji sklep, in sicer, da poslanske skupine na tej izredni seji k eni točki dnevnega reda izredne seje Državnega zbora lahko najavijo čas v skladu s tretjim odstavkom 67. člena poslovnika zbora. Glasujemo.</p>
               <p>Kdo je za? <stage type="vote-ayes">(Vsi.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Predlagam tudi naslednji predlog sklepa: za uvodno obrazložitev ima predlagatelj predloga odloka, to je Vlada, na voljo do 5 minut, za morebitno razpravo pa do 30 minut <stage>(govorimo o odloku za 35 milijonov evrov)</stage>. Glasujemo.</p>
               <p>Kdo je za? <stage type="vote-ayes">(Vsi.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep soglasno sprejet.</p>
               <p>Prehajamo na točko za podpredsednike, in sicer: za uvodno obrazložitev ima predlagatelj na voljo do 5 minut, za razpravo pa do 30 minut <stage>(za podpredsednike)</stage>. Glasujemo.</p>
               <p>Kdo je za? <stage type="vote-ayes">(Vsi.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep soglasno sprejet.</p>
               <p>Predlagam še naslednji sklep, da ima predlagatelj kandidature za predsednika Vlade za dopolnilno obrazložitev predloga kandidature na voljo do 5 minut in do 15 minut za razpravo. Kandidat za predsednika Vlade pa ima za predstavitev programskih zasnov Vlade na voljo 30 minut, za razpravo pa do 30 minut. Glasujemo.</p>
               <p>Kdo je za? <stage type="vote-ayes">(Vsi.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep soglasno sprejet.</p>
               <p>Zdaj pa še pogojno čas za 2. točko, če slučajno ne bi prišlo do izvolitve predsednika Vlade. In sicer, k 2. točki dnevnega reda izredne seje zbora lahko predlagatelj, to je poslanska skupina ali najmanj deset poslancev, za dopolnilno obrazložitev predloga sklepa najavi največ do 5 minut in do 10 minut za razpravo, predstavniki poslanskih skupin za predstavitev stališč pa največ do 5 minut ter 10 minut na poslansko skupino za razpravo.</p>
               <p>Kdo je za ta sklep? <stage type="vote-ayes">(Soglasno.)</stage> Kdo je proti? <stage type="vote-no">(Nihče.)</stage>
               </p>
               <p>Sklep je soglasno sprejet.</p>
               <p>Sedaj pa nekaj še dogovorov oziroma obvestil.</p>
               <p>Ker bo izredna seja že jutri ob 10. uri je treba vsa opravila z njeno pripravo opraviti še danes, zato vodje vseh poslanskih skupin zato prosim sledeče. Do 13. ure danes najavite čas za razpravo ter sporočite imena poslank in poslancev, ki bodo predstavili stališča poslanskih skupin k vsem točkam ter imena razpravljavcev k 1., 2. in 4. točki. Na osnovi vaših sporočil bom še danes pripravil časovni potek in vrstni red razpravljavcev pete izredne seje. Kot sem dejal, če bo najavljenega veliko časa se bo ta izredna seja nadaljevala tudi prihodnji teden, ker ni nobene potrebe, da sredi noči sprejemamo neke odločitve, če jih lahko v miru izpeljemo prihodnji teden. Za lažjo izvedbo 4. točke to so volitve podpredsednikov Državnega zbora predlagam, da kvalificirani predlagatelji to je skupina najmanj desetih poslancev še danes vložite predlog za izvedbo volitev podpredsednikov Državnega zbora in sicer najkasneje do 12. ure, da vložite kandidature. Državni zbor na izredni seji lahko izvoli največ dva podpredsednika, saj se formalno za tretjega podpredsednika ga bo predlagala največja opozicijska poslanska skupina skladno s Poslovnikov. Ali ima kdorkoli problem s tem, da je rok za vložitev kandidatur za podpredsednike danes do 12. ure? <stage>(Ne.)</stage> Potem ta odgovor velja.</p>
               <p>V zvezi z izvedbo tajnega glasovanja se moramo dogovoriti o sestavi komisije, ki bo vodila glasovanje na tej seji ter tudi na naslednjih sejah zbora. V komisiji poleg predsedujočega namreč v skladu s 92. členom Poslovnika sodelujejo še štirje člani. Na prvi seji so bili to poslanci iz poslanske skupine SDS, LMŠ, SD in SMC. Sprašujem vas, če se strinjate, da bi tovrstna sestava bila tudi v bodoče oziroma imate kakršenkoli drugačni predlog? Se strinjate. Spremembe bodo tu veljale, zato vas vse vodje teh štirih poslanskih skupin, ki so bile omenjene prosim, da v roku dveh ur sporočite imena poslank oziroma poslancev, ki bodo sodelovali v komisiji na tej seji. Vseeno morate sporočiti imena kdo to bo.</p>
               <p>Sedaj pa še nekaj zelo pomembnega v zvezi s potencialnim slikanjem, označevanjem, podpisovanjem glasovnic, nadzorovanjem in glasovanje naj vas obvestim, da je v zvezi z izvedbo tajnega glasovanja še posebej opozarjam na določbo drugega odstavka 92. člena Poslovnika in sicer, da med tajnim glasovanjem v veliko dvorano nimajo vstopa osebe, ki niso udeležene pri glasovanju torej v času glasovanja bodo morale - nanaša se tukaj zlasti na strokovne sodelavce poslanskih skupin zapustiti veliko dvorano Državnega zbora, ko bo teklo to glasovanje o predsedniku Vlade. To vas prosim, če tudi prenesete vsem vašim strokovnim sodelavcem. Tudi balkon bo v tistem času izpolnjen v času glasovanja.</p>
               <p>Gremo naprej na status levice, ker mislim, da je tudi glavni razlog za vso to ihto, ki se je danes zgodila. Mislim, da se vse več pravnih strokovnjakov oglaša, ki pravi, da levica v tem parlamentu in na podlagi tega dogovora, ki ga je sklenila s koalicijo ne more imeti drugačnega statusa kot koalicijske stranke. To je zelo pomembno zlasti pri treh stvareh. Eno je postavljanje poslanskih vprašanj predsedniku Vlade, ker tri pripadajo predstavnikom opozicije in pri dveh komisijah - to je pri Komisiji za nadzor varnostnih in obveščevalnih služb in pri Komisiji za nadzor javnih financ. V skladu z razrezom pri teh komisijah in odborih, ki sem vam ga posredoval v torek, 14. avgusta 2018, lahko vidite, da v ničemer nismo Levice izločevali. Levica ima povsod mesto v teh komisijah, tako v Komisiji za nadzor obveščevalnih služb in Komisiji za nadzor javnih financ, s to razliko, da je sestava narejena tako, da ima ostali del opozicije brez Levice večino. Da pa ne bi nastajale kakršnekoli napetosti ali to, da je to zdaj neko moje tolmačenje, ko bo pa prišel drug predsednik Državnega zbora, bo pa drugačno tolmačenje, sem jaz danes dopoldan že zaprosil Zakonodajno-pravno službo, da izdela mnenje o tem, kako naj razumemo status Poslanske skupine Levica. To mnenje bo izjemno pomembno in tega mnenja se bom držal tudi, če bo v nasprotju z mojim stališčem, morda tudi v nasprotju s stališčem, ki so ga do zdaj, mislim, da povedali, od dr. Pirnata, dr. Ribičiča in dr. Zagorca, če bo tudi od teh pravnikov različno, ga bom jaz kljub vsemu upošteval pri sestavi teh odborov in komisij. V ponedeljek in torek sem za 12. uro sklical neformalni delovni posvet, da oblikujemo in sestavimo te komisije in odbore, ki so potrebni za nemoteno delovanje Državnega zbora in zlasti za zaslišanje ministric in ministrov. Dobili ste natančen predlog, koliko kakšnih mest komu pripada. Prosil bi vas, če bi mi lahko danes sporočili predvsem interese, katera delovna telesa oziroma komisije želite prevzeti, da bi lahko v ponedeljek že prišel z nekim izdelanim predlogom, da vidimo, katere stvari so še odprte, katere je treba uskladiti, morda bo večji del stvari že usklajenih. Naj pa še enkrat povem, tudi za razdelitev teh odborov in komisij je na koncu potrebna večina v parlamentu, se pravi, če ne bo večinskega soglasja, se ne more ničesar storiti. In moj predlog je, da v ponedeljek in torek opravimo to usklajevanje za odbore, da potem v sredo še enkrat skličemo kolegij, v četrtek je pa potem po planu, ki ste ga tudi dobili, nova izredna seja Državnega zbora, kjer bi te odbore in komisije tudi dokončno potrdili in imenovali.</p>
               <p>To so vsa obvestila in predlogi z moje strani. Vidim, da je še želja za razpravo, najprej dr. Matej T. Vatovec, Poslanska skupina Levica.</p>
            </sp>
            <sp who="TašnerVatovecMatej">
               <speaker>DR. MATEJ T. VATOVEC (PS Levica):</speaker>
               <p>Hvala, predsednik.</p>
               <p>Če že govorimo o statusu in o tem, da se bo določal v Zakonodajno-pravni službi status Poslanske skupine Levica, mislim, da je treba pri tehtanju teh okoliščin tudi razumeti nekaj stvari. Prva je ta, da smo parafirali sporazum med koalicijo petih strank in ene opozicijske stranke, kar je tudi jasno zapisano v tem sporazumu. Tako ste soočeni z manjšinsko vlado, torej vlado, ki nima večine v tem parlamentu, ki pa ima eno opozicijsko stranko, ki se je zavezala k temu, da bo podprla mandatarja in novega predsednika Državnega zbora. To je vse. Nismo se zavezali k podpori ministrom, nismo se zavezali k podpori Vlade, tako je v bistvu nemogoče govoriti o tem, da bi Levica bila karkoli drugega kot opozicijska stranka. To je ena stvar. Druga stvar pa je ta, da mislim, da ni nekaj nenavadnega oziroma mogoče rahlo novo v tej državi takšna oblika delovanja, ampak, kot rečeno, mislim, da je bilo javno večkrat povedano, pa govori se o formuli pet plus ena z razlogom, tisti »plus ena« je pač neka opozicijska stranka, ki je pripravljena v danem trenutku podpreti stvari, ki bodo dobre, ki bodo koristne za to državo, istočasno pa seveda imeti diskrecijo ali pa pravico biti kritičen, se pravi, izvajati tisto, kar je vloga opozicijske stranke, tudi nadzor nad delom vlade v tistih trenutkih, ko je to potrebno. Toliko v obrazložitev, no, Levica ostaja opozicijska stranka in mislim, da je treba tudi upoštevati to, kar smo sklenili s petimi strankami, ki bodo oblikovale manjšinsko vlado.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Glede vaše samoopredelitve je to čisto vaša stvar. Vi lahko ves čas trdite, da ste opozicijska stranka, in jaz s tem nimam težav in vam tudi ne bom v ničemer oporekal. Gre zgolj za to, da imate podpisan poseben sporazum, ki je nekoliko drugačen od opozicijskega delovanja in sicer nobena opozicijska stranka se ne zavezuje, da se bo izogibala interpelacijam in podobnim stvarem, ker ste vi navedli, da se boste in tudi me ne moti vaša konstruktivna država odnosov do koalicije govorim to samo, zaradi posebne nadzorstvene funkcije mora biti v ključnih dveh komisijah večina opozicije takšna, da ima preostali del opozicije brez vas večino. To ničesar vas ne ogrozi. Če se tudi vi prištevate k opoziciji bo to pomenilo, da bo opozicija v teh komisijah samo še bolj močna in okrepljena. Torej, preko vas kot Poslansko skupino Levica ta stvar popolnoma nič ne ogroža. Je pa to pomembno z vidika preostalega dela opozicije, da ima v teh komisijah ustrezno večino, da lahko opravlja nadzorstveno funkcijo samo to je ključno. Kako se boste pa vi samo opredelili pa ni moja stvar in se jaz niti ne bom vanjo spuščal in je čisto vaša stvar kako je poimenujete.</p>
               <p>Besedo je želel še vodja Poslanske skupine SNS, Zmago Jelinčič Plemeniti.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala.</p>
               <p>Samo eno vprašanje. Govori se, da bodo nekateri poslanci morali fotografirati svoje glasovnice in jih pokazati svojim šefom, kako je s tem? Mislim, da ta zadeva ni ravno demokratična in ni ravno v skladu s slovensko ustavo in tudi z evropskimi predpisi.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Volitve predsednika Vlade so z Ustavo predpisane kot tajne in tudi poslanci smo po Ustavi svobodni in nismo vezani na kakršnakoli navodila in to z razlogom to pomeni, da vsak poslanec se čim bolj svobodno odloča o tem koga bo podprl za predsednika Vlade in da se iz tega vidika nanj ne sme vršiti nobeden pritisk. Torej samo tajne volitve mu lahko to tudi zagotovijo.</p>
               <p>Kot sem že napovedal mislim, da pred dnevi na novinarski konferenci bi kakršnikoli slikanje, označevanje, podpisovanje glasovnic lahko pomenilo kršitev tega načela tajnosti volitev. Če se bo v prihodnosti našel neki poslanec nezadovoljen koalicije, ki bo odšel ali kakorkoli in potem sprožil neki sodni postopek bo v procesu sodnega varstva lahko dokazoval, da so mu bile določene pravice kršene in to v skrajni instanci lahko pomeni, da so tovrstne volitev neveljavne. Jaz verjamem, da se tovrstne prakse ne bomo posluževali zato že sedaj prosim vse vodje poslanskih skupin, ki danes tukaj sedite, da svojim poslancem prenesete te informacije, da svojih glasovnic ne slikajo, jih ne objavljajo na socialnih omrežjih in tudi, da jih ne podpisujejo in naj jih ne označujejo.</p>
               <p>Besedo je še želel vodja Poslanske skupine SD, Matjaž Han.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>V naši stranki si zaupamo in ne kontroliramo samo sedaj ne pa delati kot da je to nekaj novega. Vi se spomnite tisti, ki ste malo dalje v parlamentu poslanci so tekli ven pred dvorano pred kamere kazati kako so glasovali in to niso poslanci leve opcije, ampak poslanci desne opcije. Leteli so ven izpred dvorane in kazali pred novinarjem kako je glasoval - poglejte me z nasmehom - vam jih naštejem sedaj sedem komadov, ki so leteli ven. Ne vem kaj delamo vedno neko zgodbo iz tega, kar je to že vse bilo.</p>
            </sp>
            <sp who="ToninMatej">
               <speaker>PREDSEDNIK MAG. MATEJ TONIN:</speaker>
               <p>Želi še kdo? <stage>(Ne.)</stage>
               </p>
               <p>Zaključujem to točko in tudi 6. sejo kolegija.</p>
               <p>Se vidimo jutri ob 10. uri.</p>
               <p>Srečno!</p>
               <stage type="time">Seja je bila končana 16. avgusta 2018 ob 10.49.</stage>
            </sp>
         </div>
      </body>
   </text>
</TEI>
