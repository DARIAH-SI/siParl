<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZF-014-Redna-2019-10-10">
   <teiHeader>
      <fileDesc>
         <titleStmt>
            <title>Odbor za finance</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZF-014-Redna-2019-10-10.OZF" n="014">
               <name>Redna</name>
               <date when="2019-10-10"/>
            </setting>
         </settingDesc>
         <particDesc>
            <listOrg>
               <org xml:id="OZF-014-Redna-2019-10-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZF-014-Redna-2019-10-10.OZF">
                        <orgName key="OZF">Odbor za finance</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">1. nadaljevanje 14. seje</stage>
            <stage type="date">(10. oktober 2019)</stage>
            <stage type="chairman">Sejo je vodil Robert Polnar, predsednik odbora.</stage>
            <stage type="time">Seja se je začela ob 9.02.</stage>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Spoštovane gospe in gospodje, lepo pozdravljeni.</p>
               <p>Začenjam 1. nadaljevanje 14. seje Odbora za finance.</p>
               <p>Obveščam vas, da sta zadržana in se današnje seje odbora ne moreta udeležiti poslanca Jani Ivanuša in poslanec Primož Siter.</p>
               <p>Na seji kot nadomestne članice in člane odbora so pooblastili sodelujejo: poslanka Mojca Žnidarič namesto poslanke Mateje Udovč iz poslanske skupine Stranka modernega centra; poslanec Aljaž Kovačič namesto poslanca Roberta Pavšiča iz poslanske skupine Lista Marjana Šarca; in poslanec Boštjan Koražija, ki sodeluje namesto prej izpostavljenega in opravičenega odsotnega poslanca Primoža Siterja iz poslanske skupine Levica.</p>
               <p>Nadaljujemo s sejo in prehajamo na <title>5. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA ZA URAVNOTEŽENJE JAVNIH FINANC.</title>
               </p>
               <p>Predlagatelj zakona je skupina poslank in poslancev s prvopodpisanim poslancem Miho Kordišem. Poslanska skupina Levica je dne 23. avgusta letos vložila zahtevo za sklic nujne seje Odbora za finance s predlaganimi spremembami zakona. Seja je bila kasneje s soglasjem predlagatelja preložena na terminski program za oktober in jo danes obravnavamo na redni seji Odbora za finance.</p>
               <p>K obravnavi te točke so vabljeni: predstavnice in predstavniki Ministrstva za finance; Ministrstvo za delo, družino, socialne zadeve in enake možnosti; Zakonodajno-pravne službe; Študentske organizacije Slovenije; sindikata Mladi Plus; ter predstavnik predlagateljev, namesto katerega bo danes kot predlagatelj, kolikor slišim, nastopil član odbora, poslanec Luka Mesec.</p>
               <p>Prejeli smo tudi dodatno gradivo k predlogu zakona. To je: dopis Študentske organizacije Slovenije s komentarjem z dne 29. avgusta; dopis s stališčem sindikata Mladi Plus z dne 2. Septembra; mnenje Vlade Republike Slovenije; mnenje Zakonodajno-pravne službe; dopis s stališčem Kluba slovenskih podjetnikov; in mnenje Komisije Državnega sveta za gospodarstvo, obrt, turizem in finance.</p>
               <p>Rok za vlaganje amandmajev k predlogu zakona je bil 2. 10. 2019. Amandmaje je vložila poslanska skupina Levica in sicer k 1. in 2. členu. Prejeli pa smo tudi predloge za amandmaje odbora, ki so jih vložile poslanske skupine koalicije in sicer k 1., 2. in 3. členu predloga zakona.</p>
               <p>Pričenjam drugo obravnavo predloga zakona.</p>
               <p>Za uvod dajem besedo predstavniku predlagatelja predloga za dopolnilno obrazložitev.</p>
               <p>Poslanec Luka Mesec, izvolite, prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Ja, hvala za besedo in lep pozdrav.</p>
               <p>To, da je prekarnost problem, se po mojem strinjamo vsi v tej sobi, ne glede na politično opredelitev. Na internetu obstaja spletna stran blok skozi oči prekariata, kjer mislim, da je tudi že dobršen del članov te vlade in koalicije dajal intervjuje v podporo urejanju prekarnosti. V Levici pa smo, kot rečeno, to vzeli resno. V sporazumu o sodelovanju je ena od štirih glavnih področij prekarnost.</p>
               <p>In znotraj prekarnosti smo se odločili, da se najprej lotimo študentskega dela. Razlog za to je povsem preprost – študentsko delo je namreč tista oblika prekarnosti, s katero se mladi v Sloveniji najprej srečajo in ki jih socializira v prekarnost. Študentsko delo pri nas ni korektiv, ki bi zgolj omogočil študentom nek dodaten zaslužek ampak je nuja, ki marsikateremu študentu omogoča preživetje. Okrog oziroma ocena gre do tam nekje do 19, 20 % študentov pa celo dela za polni delovni čas, medtem ko študira, preko študentskega dela. Razlika med študentskim delom, ki je najbolj fleksibilna dela na slovenskem trgu delovne sile in redno obliko zaposlitve, je precej v oči bijoča. Recimo, redno zaposleni delavec ima povračila, pravice do povračila potnih stroškov, študentski delavec ne. Redno zaposleni dobi nadomestilo za malico, študent ne. Redno zaposleni je lahko vključen v kolektivno pogodbo, študent ne. Redno zaposleni mora o odpovedi zaposlitve dobiti 15 do 30 dnevni odpovedni rok, študent lahko gre na cesto jutri. Redno zaposleni dobi nadomestilo v primeru bolniške odsotnosti, študent ne. Redno zaposleni ima omejitev nadurnega dela, medtem ko pri študentih ni omejitev. Redno zaposleni ima omejitve glede nočnega dela, pri študentih nad 18 let ni omejitev.</p>
               <p>V Levici smo zato predlagali sklop sprememb, s katerimi bi pokompenzirali pravice, ki jih študentje nimajo, da bi na ta način študentje dobili vsaj urno postavko, primerljivo z minimalno plačo in da bi delodajalci, posebej tisti, ki najemajo študente za polni delovni čas, dvakrat razmislili ali bodo res vzeli študenta ali nebi raje nekoga redno zaposlili.</p>
               <p>Zdaj, moje osebno stališče tukaj je, da bi vse prekarne oblike dela morale biti, gledano na uro, dražje od redne zaposlitve, zato da se delodajalce na ta način spodbuja, da zaposlujejo ljudi z normalno delovno pogodbo v redno delovno razmerje, ne pa, da se izkorišča sto in ena oblika prekarnega dela, kot se je v zadnjih letih razpaslo v Sloveniji.</p>
               <p>Zdaj, kakor koli. Mi smo predlagali prvi predlog te spremembe maja letos in ga posredovali ministrstvu in koaliciji. Z našim predlogom ni bila zadovoljna ne ministrstvo, ne koalicija, zato smo pripravili nov predlog na podlagi pogovorov tako s ŠOS-om, s sindikati, koalicijo in ga vložili v proceduro 1. 7. 2019. 23. avgusta smo zahtevali sklic nujne seje, kjer naj bi se zdaj ta študentska urna postavka, kompromisna varianta, obravnavala 5. in 6. 9. ampak do tega ni prišlo in zdaj smo v bistvu skoraj že v sredini oktobra, kjer se pogovarjamo 5 mesecev po tem, ko smo pripravili prvi predlog. Tukaj imam v bistvu dva očitka. Zdaj, naprej, očita se nam, da je zaradi nas in našega predloga propadel socialni dialog. Ta zakon je bil ena od točk spora. Še enkrat poudarjam na tem mestu, da ne bo kakšnih nejasnosti: Levica ni del socialnega dialoga, del socialnega dialoga so vlada, sindikati in delodajalci. In mi smo ministrstvu naš izvorni predlog poslali pred skoraj 5 meseci. Zakaj ni ministrstvo neslo tega na ESS v pogovor, vprašajte predstavnike ministrstva, mi nismo temu nikoli nasprotovali ali pa imeli glede tega kakršnih koli problemov. Nimamo pa mi nobenih pristojnosti, da to nesemo tja, ker nismo del socialnega dialoga.</p>
               <p>Tukaj imam v bistvu dva očitka. Zdaj, naprej, očita se nam, da je zaradi nas in našega predloga propadel socialni dialog. Ta zakon je bil ena od točk spora. Še enkrat poudarjam na tem mestu, da ne bo kakšnih nejasnosti: Levica ni del socialnega dialoga, del socialnega dialoga so vlada, sindikati in delodajalci. In mi smo ministrstvu naš izvorni predlog poslali pred skoraj 5 meseci. Zakaj ni ministrstvo neslo tega na ESS v pogovor, vprašajte predstavnike ministrstva, mi nismo temu nikoli nasprotovali ali pa imeli glede tega kakršnih koli problemov. Nimamo pa mi nobenih pristojnosti, da to nesemo tja, ker nismo del socialnega dialoga.</p>
               <p>Drugič, zdaj, ko berem amandma koalicije, ugotavljam, da je bil spet kršen zadnji dogovor, kompromis, ki je bil, da se minimalno urno postavko za študentsko delo v zakonu določi po formuli minimalna bruto plača, deljena s 167 ur mesečno, torej 5,63 evra bruto oziroma 4,76 evra neto s 1. 1. 2019. To je na podlagi dogovorov iz sestanka 5. 9. Aljaž Kovačič, LMŠ, v imenu koalicije sporočil, da se koalicija s tem kompromisnim predlogom ureditve minimalne urne postavke strinja in potrdil, da je za koalicijo sprejemljiva preložitev seje na čas, ki ga imamo danes. Zdaj pa danes dobimo na mizo amandma koalicije, kjer 167 ur gre na večji količnih, torej 174. Sočasno s tem pa urna postavka pade s 4,76 evra na 4,05 evra. Glejte, to je pač še eno kršenje dogovora. Ne samo, da ni uresničeno tisto, kar smo zapisali in pod kar je podpisanih tudi 5 predsednikov koalicijskih strank v sporazumu o sodelovanju, kršen je tudi ta zadnji kompromisni dogovor. Tako, da pred obravnavo pač želim sporočiti, da pač amandma, kakršnega smo dobili na mizo, je v neskladju z dogovorom in da v Levici z njim seveda ne moremo biti zadovoljni.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Prejel sem še eno pooblastilo in sicer poslanec Soniboj Knežak nadomešča poslanca Matjaža Hana iz poslanske skupine Socialnih demokratov.</p>
               <p>Nadaljujemo s stališčem Zakonodajno-pravne službe Državnega zbora.</p>
               <p>Besedo ima gospa Andreja Kurent, prosim.</p>
            </sp>
            <sp who="KurentAndreja">
               <speaker>ANDREJA KURENT:</speaker>
               <p>Hvala za besedo.</p>
               <p>Jaz našega mnenja nebi ponavljala, je kratko in jasno. Povedala bi, da so amandmaji predlagatelja, se pravi poslanska skupina Levica, ustrezno upoštevajo naše pripombe v amandmajih. Glede nadurnega dela pa je podano ustrezno pojasnilo.</p>
               <p>Opredelila bi se tudi do teh amandmajev, čeprav sem jih ravnokar dobila, zato je ta presoja otežena.</p>
               <p>V zvezi z amandmajem k 1. členu predlagateljev poslanske skupine koalicije bi prosila za dodatno pojasnilo zadnjega dela povedi prvega odstavka. Kaj to pomeni »upoštevaje, da se povprečna mesečna delovna obveznost« in tako naprej. Menim namreč, da ni nujen enačaj med 40 delovnih urah na teden in 174 ur. Ne vem, zato sprašujem.</p>
               <p>Glede drugega odstavka predvidevam, da manjka beseda »minimalne«, da bo minister, pristojen za delo, lahko določil nov znesek minimalne bruto urne postavke in ne bruto urna postavka. Tudi to ni posebej pojasnjeno.</p>
               <p>Glede zadnjega člena tretjega amandmaja k 3. členu bi pa rekla samo, da je treba spremeniti tudi naslov samega člena.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa Kurent.</p>
               <p>Na vrsti je predstavnik Ministrstva za delo, družino, socialne zadeve in enake možnosti, državni sekretar Tilen Božič.</p>
               <p>Izvolite, prosim.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Hvala za besedo in možnost, da predstavim mnenje vlade. Spoštovane poslanke, poslanci in tudi ostali prisotni.</p>
               <p>Uvodoma bi rad izpostavil, da je zakon, ki je danes na mizi, to je ta tako imenovani Zakon o uravnoteženju javnih financ, njegova narava je narava interventnega zakona. Gre za poseben zakon, ki do sedaj, lahko rečemo v zgodovini mu ni enakega. Posegel je kar v 39 zakonov. Njegov namen je bil pa en sam in sicer takrat tudi glede na utemeljitev – da uravnoteži stanje javnih financ. Iz tega razloga po našem mnenju nadaljnje urejanje konkretne vsebine v tem zakonu ni primerno. Bi bilo pa to primerno celovito urediti v posebnem, se pravi novem zakonu. Trenutno se tudi ta problematika ureja v kar štirih zakonih, nekaj od tega ima celo začasno veljavo, to pa zaradi nekaterih posledic iz preteklosti, tudi enega izmed referendumov. Tega se tudi ministrstvo zaveda in v doglednem času, čeprav moram povedati, da imamo pred sabo še številne druge prioritete, bi bilo to smiselno tudi urediti.</p>
               <p>Od tukaj naprej velja opozoriti že na nekatere druge zadeve. In sicer pravice in obveznosti, ki izhajajo iz pravnih razmerij oziroma podlag, ki jih predstavljata študentsko delo in delovno razmerje, je treba zagotovo opozoriti, da sta ti bistveno različni in jih zagotovo ne gre enačiti. Pri študentskem delu gre že po vsebini za začasno in občasno delo, gre za to, da je primarna dejavnost študentov študij in ne delo. Prav tako se tudi bistveno razlikujeta že na podlagi statusa, ne. Se pravi, če pogledamo študentski status, ta prinaša tudi nekatere pravice, ki ne izhajajo iz tega razmerja, govora je bilo že prej tudi o prehrani, o prevozu in tako naprej, obstajajo v naši zakonodaji tudi določeni inštituti, ki to urejajo na drugačen način kot to velja za zaposlene.</p>
               <p>Višina urne postavke v ZUJF-C je bila tudi določena nekako na način, da se je bruto minimalna plača takrat delila s 174 urami, kar je nekako predstavljalo standard povprečnega števila mesečnih ur. Se pravi, če bi že to zasledovali rešitev, bi po mnenju vlade veljalo slediti tej rešitvi in ne omenjenim 167 uram. Na ta način bi bila rešitev konsistentna z vidika tudi usklajevanja vezave na minimalno plačo, ocenjujemo, da je to razumno tudi, če potegnemo vzporednico z občasnim in začasnim delom upokojencev, ki se že usklajuje z rastjo minimalne plače.</p>
               <p>Kar se tiče dodatkov velja opozoriti, da so dodatki plod kolektivnega dogovarjanja, se pravi na bipartitni ravni, in so namenjeni delovnemu razmerju. In vlada ni naklonjena predlagani rešitvi, da se vsebine, ki so plod kolektivnega dogovarjanja, kar razširi še na druge oblike dela, saj dogovori tega niso predvideli. Prav tako je narava dela, kot že omenjeno, bistveno različna. In v kolikor tovrstni pogoji dela recimo obstajajo, bi morala urna postavka, ki jo dogovorita delavec in študent, že zajemati to v, že to zajemati. Če gre pa za dlje trajajoče obremenitve ali pa neko obveznost, se pa dejansko pojavi primarno vprašanje, ki je nad tem. In to je, ali nemara ne gre že za prikrito delovno razmerje, kar se pa sankcionira z drugimi ukrepi. Zagotovo nebi radi videli, da se, se pravi nekaj, kar je prekarnost, z določenimi spremembami, ki to potem približujejo oziroma bistveno približujejo delovnemu razmerju, to povzroča potem neko dodatno potuho.</p>
               <p>Kar se tiče uveljavitve zakona, tudi glede na amandma, ki ga je vložila koalicija, se nam zdi seveda popolnoma razumno in primerno in to izhaja tudi iz mnenja vlade, da se nekako uveljavi enako kot to velja za novo višino minimalne plače. In to je z začetkom koledarskega leta, v tem primeru s 1. 1. 2020.</p>
               <p>Dodatna informacija kar se tiče socialnega dialoga, ta je bil 27. 9. zaustavljen. To nam ni bilo ravno v čast. 8. 10. na podlagi močnega angažmaja predsednika vlade in tudi, se pravi kabineta njegovega in Ministrstva za delo, je bil ta ponovno zagnan. In sedaj prevzema vodenje tega dialoga vlada. Moramo pa v zvezi s tem dopolniti pravila delovanja. Nekatere opazke predlagatelja so tudi letele na to, tega se tudi zavedamo in bomo to, predvidoma že prihodnji petek na seji Ekonomsko-socialnega sveta, naslovili.</p>
               <p>Zdaj pa sklepno. Ob upoštevanju zgoraj, se pravi že omenjenih odstopanj in ne-sistemske ureditve, Vlada Republike Slovenije kljub strinjanju, da je predlagano vsebino treba urediti, predloga Zakona o spremembah in dopolnitvah Zakona za uravnoteženje javnih financ v predlagani obliki ne more podpreti. Glede na predhodno navedbo, bi bilo mogoče podpreti le rešitev glede višine minimalne urne postavke, ki bi temeljila na izračunu urne postavke, ki izhaja iz zneska minimalne plače, preračunane na urno postavko v skladu z uveljavljeno računovodsko metodologijo. Takšen znesek urne postavke bi v letu 2020 znašal 5,4 evra in bi se nato usklajeval glede na vsakič znova določeno višino minimalne plače. Razumemo, da je koalicija vložila amandma v tem duhu in se nam zdi primeren oziroma ga podpiramo. Prav tako je po mnenju Vlade Republike Slovenije izjemnega pomena, da je razprava o predlogih rešitev v okviru Ekonomsko-socialnega sveta opravljena pred nadaljevanjem zakonodajnega postopka, kar pa v tem primeru, kot vidimo, se kot kaže ne bo zgodilo.</p>
               <p>To bi bilo za uvod, najlepša hvala, sem pa tukaj na razpolago tudi za dodatna pojasnila s sodelavko.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod državni sekretar.</p>
               <p>Besedo ima predstavnik predlagatelja, poslanec Luka Mesec.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Glede postopka na ESS mislim, da moramo še malo razčistiti.</p>
               <p>Zdaj, sekretar Božič. Jaz imam informacijo, da je bila dvakrat priložnost, da bi ta zakon uvrstili na ESS, pa ga niste. Na koncu ste pa rekli oziroma je nek del koalicije rekel, da se vloži ta amandma, češ da Levica izigrava socialni dialog. Tako, da bi tukaj prosil za pojasnila zakaj v 5 mesecih ministrstvo tega ni neslo na socialni dialog oziroma na Ekonomsko-socialni svet. Na koncu smo pa poslušali očitke, kako je Levica s tem zakonom zrušila socialni dialog. Tako, da prosim, če to malo pojasnite.</p>
               <p>Druga zadeva, ko pravite, da v zgodovini ni enakega zakona Zakonu o uravnoteženju javnih financ in da je to interventni zakon, kjer v bistvu pač namigujete na to, da je neprimerno mesto za to, da se stvari, ki jih z njim urejamo, kot je višina študentske urne postavke, v tem zakonu ureja. Tukaj bi vas samo spomnil na zgodovino. Skozi ta zakon se je vedno v zadnjih letih urejala študentska urna postavka, koncesijska dajatev in podobne stvari. Torej nismo mi prvi, ki na ta način odpiramo ampak nadaljujemo neko prakso, ki se je utekla.</p>
               <p>Potem, ko govorite, da je, da ne gre enačiti teh dveh oblik dela, se pravi redne zaposlitve in študentskega dela. Se strinjamo. In jih tudi ne enačimo. Govorimo pa, da bi morali biti študentje vsaj enako plačani kot redno zaposleni delavci na uro za delo, ki ga opravljajo. Pa tudi, če bi bila naša minimalna urna postavka sprejeta, študentje še vedno nebi imeli številnih bonitet, kot so bonusi za nedeljsko delo, bonusi za praznično delo, bonusi za nočno delo, kjer veste, da lahko, da po zakonu morajo zaposleni dobiti dodatke, medtem ko študentsko delo nič od tega nima. In še enkrat poudarjam: študentsko delo je treba omejevati ravno zaradi tega, ker je to najbolj prekarizirana, najbolj fleksibilna oblika dela, s katero se mladi srečajo na začetku svoje kariere in jim na nek način normalizira prekarnost tudi v nadaljnjem življenju, kar potem potegne za sabo vrsto drugih problemov, od tega, da imamo enega izmed največjih deležev prekarnosti do 30. leta v Evropi do tega, da ljudje živijo doma, seveda, ker delajo prekarno in ne morejo dobiti kredita za stanovanje, do raznih oblik anksioznosti, depresij in tako naprej, ki so povezane z negotovim statusom v življenju, kar se bo verjetno tudi pokazalo oziroma če boste kakšne zdravnike vprašali, se verjetno med mladimi že kaže. Kar se tiče prikritih delovnih razmerij in študentov, ki delajo 8 ur. Tukaj imamo zelo različne podatke. Ampak Evroštudent, ki dela to anketno, kaže, da ta delež ni zanemarljiv. Me pa skrbi oziroma sem skeptičen do tega koliko učinkovito ministrstvo in inšpektorat za delo to sankcionirata. Tudi sam poznam en kup študentov, ki so ali pa še delajo praktično 8 urni delavnik, nadomeščajo koga na bolniških in podobno. Ampak nisem še slišal za primer, da bi na kakšno podjetje potrkal inšpektor za delo in rekel, da s tem nekaj ni v redu.</p>
               <p>Kar se tiče prikritih delovnih razmerij in študentov, ki delajo 8 ur. Tukaj imamo zelo različne podatke. Ampak Evroštudent, ki dela to anketno, kaže, da ta delež ni zanemarljiv. Me pa skrbi oziroma sem skeptičen do tega koliko učinkovito ministrstvo in inšpektorat za delo to sankcionirata. Tudi sam poznam en kup študentov, ki so ali pa še delajo praktično 8 urni delavnik, nadomeščajo koga na bolniških in podobno. Ampak nisem še slišal za primer, da bi na kakšno podjetje potrkal inšpektor za delo in rekel, da s tem nekaj ni v redu.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Gospe in gospodje, nadaljevali bomo na način, da bomo končali najprej z uvodnimi predstavitvami, potem pa bo dobil glede na sedanjo razpravo predlagatelja besedo predstavnik ministrstva.</p>
               <p>Zdaj bom dal besedo vabljenim na sejo. Imamo dva predstavnika in sicer od Študentske organizacije Slovenije in sindikata Mladi Plus. Oba imata, vsak posebej, na razpolago 10 minut časa. Opozarjam pa, da v nadaljevanju seje vabljeni nimajo pravice razpravljati, polemizirati ali pa replicirati na razprave poslancev.</p>
               <p>Najprej ima besedo Klemen Peran, predsednik Študentske organizacije Slovenije. Zdaj ne vem, če sem pravilno naglasil priimek ali je Perán, to boste zdajle vi tudi sami morda povedali. V glavnem, predsednik Študentske organizacije Slovenije, gospod Peran, imate deset minut.</p>
               <p>Izvolite.</p>
            </sp>
            <sp who="PeranKlemen">
               <speaker>KLEMEN PERAN:</speaker>
               <p>Hvala, predsedujoči. Nič ni narobe z naglasitvijo, tako in drugače je pravilno.</p>
               <p>Rad bi opomnil, da študentsko delo konceptualno in tudi, da se po konceptu in namenu precej razlikuje od drugih oblik dela. Še posebej pa od pogodbe o zaposlitvi. Tako, da logika, na katero večkrat naletimo v predlagateljevi obrazložitvi enake obravnave delavcev, se opravičujem, tukaj ni primerna. Hkrati ne gre za socialni dumping, saj smo tisti, ki opravljamo študentsko delo, v prvi vrsti študenti in dijaki. Gre za delo ob študijo, študenti pa smo posledično upravičeni tudi do drugih pravic iz statusa študenta, se pravi do subvencioniranega bivanja, malice, prevoze, štipendij, zdravstvenega zavarovanja.</p>
               <p>Drugi pomemben vidik so posledice predloga zakona na trgu dela. Ob višjih izplačilih študentskega dela zaradi višje minimalne urne postavke, lahko pričakujemo tudi manj študentskega dela, kar pa je problematično, saj je, vsaj za nas, študentsko delo v prvi vrsti socialni korektiv. Dijakom in študentom omogoča kritje študija in finančno samopomoč v času študija in ob tem razbremenjuje tudi starše, kolikor so starši sploh še zmožni finančno pomagati študentkam in študentom. Štipendijska politika, kjer državno štipendijo prejema le dobrih 20 % študentov, ta pa v povprečju znaša 125 evrov mesečno, je neustrezna. Povprečni mesečni stroški študenta so nekje v višini 500 evrov. Naj tukaj povem, da bi najraje videl, da študentsko delo sploh nebi bilo potrebno. Ampak dokler ne bo nekih dodatno 300, 400 milijonov več za štipendijsko politiko, je študentsko delo žal nujno in je vsaka njegova sprememba, je vsako spremembo treba načrtovati zelo previdno in z nekimi potrebnimi analizami, ki jih pa tukaj ni. Po podatkih te iste raziskave Evroštudent 4 lastni zaslužek študentov predstavlja največji vir prihodka za slovenske študente v višini kar 44 % sredstev. Le 9 % sredstev doda država, to so štipendije. Pri analizi podatkov od katerega vira sredstev so študentje najbolj odvisni, lahko ugotovimo, da jih je skoraj 33 % pretežno odvisnih od svojega dela. Glede motivacije za delo pa se jih 45 % strinja, da delajo za to, da lahko študirajo. Dokler študentsko delo večini študentov omogoča študij, mora le-to ostati dostopno in sploh obstajati. To pa lahko ostane le, kolikor se zanj ohrani zanimanje na obeh straneh, tako na strani študentov kot na strani delodajalcev. Torej ohranja določeno stopnjo ugodnosti, privlačnosti, debirokratiziranosti in seveda tudi smiselna obdavčitev. Naj tukaj poudarimo – fleksibilnost glede študentskega dela ni le na strani delodajalcev, je tudi na strani študentov.</p>
               <p>In naj še nekaj povem. Pred kratkim smo imeli v tej hiši en posvet o študentskem delu. In takrat smo v bistvu tudi opozarjali na neke nepravilnosti ali pa na neke floskule in lažne podatke, ki se interpretirajo kot resnične, ker so bili stokrat povedani, o študentskem delu. Na Študentski organizaciji Slovenije se pogosto srečujemo s tem, da ko se z starejšimi predstavniki pogovarjamo o študentskem delu, oni razmišljajo o študentskem delu, ko so bili oni študenti. Takrat je bilo skoraj neobdavčeno, je bilo obdavčeno morda 13 %. Danes je študentsko delo obdavčeno skoraj 50 %. Nazadnje, ko se je šlo v novo obdavčitev po ministrico dr. Anjo Kopač Mrak, nam je takrat ministrica zagotavljala, da čeprav bo obdavčitev skoraj 20 % višja, da se delež študentskega dela ne bo zmanjšal, pa se je znatno zmanjšal. Čeprav imamo gospodarsko rast, naj povem, da ko spremljamo v bistvu študentsko delo, se je v primerjavi z lanskim letom vse do julija tudi letos delež študentskega dela kljub gospodarski rasti vztrajno zmanjšal. In zakonodaja na področju visokega šolstva ZVIS je onemogočil to, kaj tudi veliko starejših meni, da lahko študenti neomejeno časa ostajajo študenti. Ne, študenti lahko danes le enkrat ponavljajo letnik ali pa se enkrat prepišejo. Tako, da teh zadev več ni, kot je bilo včasih, nekih fiktivnih vpisov. Praktično zanemarljivo jih je. Pa še nekaj, danes je študentov praktično 40 tisoč manj kot nekaj let nazaj.</p>
               <p>Samo nekaj želim objasniti, neke zadeve, ki se pogosto v javnosti pojavljajo in niso najbolj točne. Hkrati je pravilno, da se uporablja za delež ali pa za predstavljanje nekih podatkov čim bolj točne, čim bolj podatke, ki so recimo registrski podatki. Tako pač imamo najbolj jasno sliko. Včasih anketno spraševanje do neke mere ne zaobseže vsega ali pa je bolj subjektivno mestoma.</p>
               <p>Torej dvig minimalne urne postavke seveda na študentski organizaciji podpiramo. Mora pa biti dvig smiseln. In samo, če je realen in ga lahko trg dela oziroma gospodarske razmere prenesejo. Zato bo potrebno vzpostaviti socialni dialog in pri študentih, delodajalcih in sindikatih preveriti dejanske zmožnosti za tak dvig. Predlagamo, da se opravi javna predstavitev mnenj ter vzpostavi socialni dialog, kamor bi se povabil tudi ŠOS. Prav tako se bo morala v strokovno presojo vključiti vsa ministrstva, vsaj Ministrstvo za delo, družino, socialne zadeve in enake možnosti, Ministrstvo za izobraževanje, znanost in šport in MGRT ter MF. Nenazadnje, iz študentskega dela se dobi kar nekaj javnih sredstev.</p>
               <p>Odločitev za dvig minimalne urne postavke študentskega dela mora biti sprejeta s konsenzom in na podlagi podatkov in analiz. Še posebej zato, ker bodo morali odločevalci odgovarjati za vse posledice zakonskih sprememb, tudi tistih negativnih.</p>
               <p>Tako, da smo za nek razumen dvig, ki ga bo trg prenesel, da bomo študenti še lahko študirali. Prav tako se zahvaljujem Levici, da so nas pred vložitvijo zakona povabili večkrat tudi na pogovore. Žal je ostalo nekaj odprtih vprašanj, zato pač tega osnovnega predloga ne podpiramo v celoti. Je pa zdaj, ko smo videli ta predlog vlade, gremo nekoliko bolj v tisti smeri, v kateri smo tudi mi šli, ko smo se pogovarjali z Levico. Morda bi lahko bila ta minimalna urna postavka celo nekoliko višja ampak kot rečeno, potrebne so pač neke analize predno kar dvigujemo neke urne postavke.</p>
               <p>Hvala še enkrat za vabilo in za posluh. Mi smo pripravili obsežno obrazložitev, upam, da ste si vsaj sklep prebrali.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Naslednja je na vrsti predstavnica sindikata Mladi Plus, gospa Sabina Leben.</p>
            </sp>
            <sp who="LebenSabina">
               <speaker>SABINA LEBEN:</speaker>
               <p>Pozdravljeni.</p>
               <p>Na sindikatu Mladi Plus najbolj v bistvu obžalujemo to, da ni res prišel ta predlog preko ESS-ja, a ne. To smo v bistvu tudi mi predlagali v svojih komentarjih o predlogu Zakona o spremembah in dopolnitvah Zakona o uravnoteženju javnih financ, ki smo ga poslali 29. 8. 2019. Glavna stvar, ki v bistvu nas na sindikatu skrbi, je to, da bo študentsko delo nadomeščalo redne zaposlitve, kar se pa ne sme zgoditi, a ne? Študentsko delo je že v osnovi definirano precej ohlapno in bi tudi o tem morali razmisliti, ker gre za občasno in začasno delo dijakov in študentov, nikjer pa ni definirano potem oziroma nikjer ni opredeljena potem ta začasnost in občasnost.</p>
               <p>Glavna stvar, ki v bistvu nas na sindikatu skrbi, je to, da bo študentsko delo nadomeščalo redne zaposlitve, kar se pa ne sme zgoditi, a ne? Študentsko delo je že v osnovi definirano precej ohlapno in bi tudi o tem morali razmisliti, ker gre za občasno in začasno delo dijakov in študentov, nikjer pa ni definirano potem oziroma nikjer ni opredeljena potem ta začasnost in občasnost.</p>
               <p>Tako, da mi smo pač tukaj naprej pomislili na to, da je treba res vzpostaviti nek nadzor nad tem. V smislu, da bi imeli lahko inšpektorji za delo pooblastilo in da bi lahko ukrepali tudi v takih primerih. Ampak do tega žal ne prihaja. Mi smo sindikati, ki konstantno pošilja na IRSD tudi razna opozorila oziroma pač prijavljamo kršitve na IRSD, ko pač izvemo za nek tak primer, da študent dela namesto redno zaposlenega, pa do zdaj v bistvu v večini primerov nismo bili najbolj uspešni. Ne zato, ker bi mi premalo opozarjali na to ampak v resnici zato, ker je inšpektorjev premalo in ker ima inšpektorat premalo pristojnosti.</p>
               <p>Naš predlog, ki smo ga poslali, je vseboval tudi preračunano urno postavko za študente na 167 urah. Zdaj, glede na amandma, ki smo ga prejeli, smo se odločili, da v bistvu je za nas ali je zdaj to preračunano na 167 ali pa na 174 ur bolj postranskega pomena. Kar je nam pomembno je to, da se umaknejo iz predloga dodatki, a ne, ker še vedno po teh izračunih pridemo na neko številko oziroma postavko ure, da se vsaj približno izenači in je enako plačano delo tako za redno zaposlene kot tudi za študente, ki opravljajo isto oziroma podobno delo.</p>
               <p>Imeli smo tudi v bistvu en komentar za dodatke za nočno, nedeljsko in praznično delo. Zdaj, v bistvu vemo, da se dogaja to, da študenti za vikend ali pa ponoči razbremenjujejo redno zaposlene delavce. Zdaj, če bi bil ta dvig prevelik, je po našem mnenju bi prišlo do tega, da bi v bistvu redno zaposleni delavci bili še vedno naprej preobremenjeni, študentov pa v bistvu zaradi visokih stroškov nebi želel nihče potem več pisati za delo ob sobotah, nedeljah oziroma ponoči.</p>
               <p>Tako, da naš sklep je, da v bistvu podpiramo amandma, ker pač, kot smo že rekli, no, je načeloma stranskega pomena, kljub temu, da smo mi predlagali drugačno urno postavko, da smo predlagali v bistvu v začetku 167 ur, pa v bistvu važno je nam res zdaj, da so se vsi dodatki umaknili in lahko sprejmemo pač tudi amandma.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa Leben.</p>
               <p>Zdaj bomo nadaljevali takole, gospe in gospodje. Najprej dobi besedo državni sekretar, da pojasni tisto, kar je predlagatelj v svoji poprejšnji intervenciji zahteval. Za njim bo dobil besedo predlagatelj, potem pa začnemo razpravo. In že zdaj povem, da imamo prijavljene tri – najprej poslanec Horvat, potem poslanka Žnidarič in poslanec Šircelj.</p>
               <p>Gospod državni sekretar Tilen Božič, izvolite. Imate besedo.</p>
            </sp>
            <sp who="BožičTilen">
               <speaker>TILEN BOŽIČ:</speaker>
               <p>Hvala za besedo.</p>
               <p>Najprej pojasnilo glede priložnosti, vezanih na Ekonomsko-socialni svet. Drži ta informacija, da smo bili maja na ministrstvu seznanjeni s prvotnim predlogom. Je pa dejstvo naslednje. Se pravi, v zvezi s tem predlogom so takrat stekli določeni pogovori, tudi med koalicijo. In kaj bo vloženo in na kakšen način bo vloženo v tistem trenutku ni bilo možno vedeti. Je bilo pa potem vloženo, se pravi julija meseca, v Državni zbor. Treba je povedati, da julija in avgusta, razen v začetku julija, sej Ekonomsko-socialnega sveta ni bilo. Seje se začnejo potem spet s septembrom mesecem. V tistem času pa seveda, kot veste v septembru so začeli prihajati še nekateri drugi predlogi, ki so prihajali notri prav tako mimo tega, da bi kdo točno vedel kdaj bo prišlo. Tudi so sočasno tekla določena pogajanja in moram priznati, da tudi na naši strani nekateri predlogi so bili presenečenje zaradi tega, ker smo razumeli, da če glede določene teme, tudi med poslanci, tečejo pogajanja, dokler ni pogajanj oziroma niso zaključena, se zadeve nekako nebi vnašale v Državni zbor. Dodatno je tukaj treba povedati, da je določena zmeda kdo dejansko to predloži Ekonomsko-socialnemu svetu. Vlada poslanskih zakonov, to ni predvideno, da jih vlaga, ne? Zaradi tega, ker Ekonomsko-socialni svet ima napisan protokol kako zadeve funkcionirajo. Tam je predvideno, če vlada ima za predlagati predlog, ga, seveda v duhu tega sodelovanja in iskanja širokega konsenza, nese na Ekonomsko-socialni svet. Pa ne v tem smislu, kot je bilo potem rečeno, da jih Ekonomsko-socialni svet nekako pokvari ali pa v tem smislu, da bi kakor koli Ekonomsko-socialni svet držal vlado za nekakšnega talca ali pa poslance. Ampak zaradi tega, da se o neki temi, ki ima družbeni pomen, razpravlja. To je tudi namen Ekonomsko-socialnega sveta. In tukaj prišlo do tistega srža težav, ki so potem se stopnjevale na ta način, da je bilo zelo težko o tem, se pravi opraviti neko resno razpravo. Je pa dejstvo naslednje – da ena informacija je tudi prišla v javnost, da naj bi delodajalci nasprotovali obravnavi. Niso nasprotovali obravnavi. V planu dela Ekonomsko-socialnega sveta so bili že številni drugi predlogi, med drugim tudi sami veste, v teh dneh poteka v tem Državnem zboru obravnava državnega proračuna, ki je bil na izredni seji obravnavan, tudi paket davčnih zakonov, tudi številni drugi predlogi in gre zgolj za vrstni red.</p>
               <p>Dodatno je tukaj treba povedati, da je določena zmeda kdo dejansko to predloži Ekonomsko-socialnemu svetu. Vlada poslanskih zakonov, to ni predvideno, da jih vlaga, ne? Zaradi tega, ker Ekonomsko-socialni svet ima napisan protokol kako zadeve funkcionirajo. Tam je predvideno, če vlada ima za predlagati predlog, ga, seveda v duhu tega sodelovanja in iskanja širokega konsenza, nese na Ekonomsko-socialni svet. Pa ne v tem smislu, kot je bilo potem rečeno, da jih Ekonomsko-socialni svet nekako pokvari ali pa v tem smislu, da bi kakor koli Ekonomsko-socialni svet držal vlado za nekakšnega talca ali pa poslance. Ampak zaradi tega, da se o neki temi, ki ima družbeni pomen, razpravlja. To je tudi namen Ekonomsko-socialnega sveta. In tukaj prišlo do tistega srža težav, ki so potem se stopnjevale na ta način, da je bilo zelo težko o tem, se pravi opraviti neko resno razpravo. Je pa dejstvo naslednje – da ena informacija je tudi prišla v javnost, da naj bi delodajalci nasprotovali obravnavi. Niso nasprotovali obravnavi. V planu dela Ekonomsko-socialnega sveta so bili že številni drugi predlogi, med drugim tudi sami veste, v teh dneh poteka v tem Državnem zboru obravnava državnega proračuna, ki je bil na izredni seji obravnavan, tudi paket davčnih zakonov, tudi številni drugi predlogi in gre zgolj za vrstni red.</p>
               <p>Tako, da kljub temu, da ni bilo predvideno in tega <stage>/ nerazumljivo /</stage> da bi takšen zakon mi prinesli tja ali bi ga bodisi vi, smo mi naslovili to pobudo na Ekonomsko-socialni svet, ta je bila akceptirana in tudi je bilo predvideno, da bi v najkrajšem času se ta tema na Ekonomsko-socialnem svetu odprla in obravnavala.</p>
               <p>In prej sem tudi že omenil, da predvidoma do prihodnjega petka, bi se dopolnilo pravila delovanja Ekonomsko-socialnega sveta ravno na ta način. Tam bomo samo formalizirali proceduro, po kateri lahko nek poslanski zakon pripeljemo v razpravo na Ekonomsko-socialni svet zaradi tega, da se jih ne pri tem izključuje.</p>
               <p>Od tukaj naprej še se pravi kar se tiče ZUJF-a, vašega komentarja. Jaz se z njim strinjam. Gre za splošno opazko, gre za interventni zakon, posegalo se je tudi v preteklosti na ta način. Ampak to ne izničuje namena te opazke. ZUJF je interventni zakon in po našem mnenju je treba, se pravi te zadeve urejati v zakonu, ki je po vsebini namenjen temu področju.</p>
               <p>Kar se tiče tudi tega enakega plačila in tako naprej. Mislim, da so tudi že, predstavnik ŠOS-a je kar nekaj na to temo povedal. Dodatki, ki so definirani v kolektivnih pogodbah, so vezani na pogodbo o zaposlitvi. In predvidevajo, da je nekdo zaposlen nekje in to dejavnost trajno opravlja. Iz tega razloga, kadar pride do posebnih okoliščin, se mu to tudi pripozna. In socialni partnerji so se glede tega pogodili, brez da bi vedeli, da se sočasno morda pogodili še za nekaj tretjega, se pravi, da bo ta kolektivna pogodba vplivala še na nekaj drugega, kar oni tekom pogajanj niso imeli v mislih. Iz tega razloga ocenjujemo, da gre tukaj vseeno za nek poseg v bipartitno dogovarjanje, se pravi pri ostalih dveh socialnih partnerjev.</p>
               <p>Kar se tiče študentov, ki delajo 8 ur, je treba vseeno opozoriti, da niso vsi študentje redni študentje. Med tistimi statistikami se najdejo tudi izredni študentje, ki študirajo ob delu. Iz tega razloga je nekdo, ki imam status študent, zagotovo lahko dela tudi 8 ur ampak v tem primeru ne gre za študentsko delo, ne gre za začasno in občasno delo študenta ampak gre za delovno razmerje. Se pravi, za pogodbo o zaposlitvi, na podlagi katere seveda dela. V kolikor pride do tega, da ugotovimo, da so elementi delovnega razmerja, se pravi, da je nekdo seveda vključen v ta redni proces dela, da je obremenitev primerljiva tako po urah kot po nalogah, ki jih opravlja, v takem primeru je seveda treba reagirati. In tu gre za dve zadevi. Prva stvar, nadzor tega je dokaj zahteven, zaradi tega ker ni nujno, da je katera koli izmed strank, se pravi bodisi tisti, ki te storitve izvaja, se pravi študent ali pa delodajalec naklonjen temu, da bi se to prekvalificiralo v delovno razmerje oziroma da se ta zadeva razkrije in sankcionira. Druga stvar, te opombe, kot je bilo tudi izpostavljeno s strani sindikata mladih, da opozarjajo, tu gre predvsem za oglaševanja takšnih tipov del. In v takem primeru, kadar pa ne pride do izvršitve takega tipa dela, tudi do kršitve dejansko ne pride. Mi si obetamo, da na podlagi spremembe Zakona o urejanju trga dela, ki bo pripomogel k temu, da se bodo določene informacije začele na nekako drugačen ali pa bolj sistematičen način zbirati, bomo lažje prišli tudi do teh primerov, ko se bo dalo ugotavljati ali gre morebiti za, na podlagi se pravi števila opravljenih ur za kršitve zakonodaje v tem smislu, da bi morala se zgoditi prekvalifikacija v delovno razmerje. Tako, da to ni nekaj, kar bi nam bilo tuje, ni nekaj, glede česa nebi razmišljali na ministrstvu, pa tudi širše ampak je nekaj, kar potrebuje konstanten, lahko rečemo nek napor ali pa pozornost, da se bo sistem postopoma izboljšal. Je pa, tudi tako je bilo že prej omenjeno, dejstvo, da so se kršitve na tem področju, vsaj kar se tiče tistih fiktivnih vpisov in tega, relativno dobro zamejile, kar kažejo tudi podatki.</p>
               <p>Od tukaj naprej je bilo rečenih več stvari, tudi vezano pravic delavca in pravic študenta. In jaz bi vseeno ponovno opozoril na to. Delavec, res je, ima pravico do povračila stroškov prevoza na delo, pravico do povračila stroškov za malico. Študent na drugi strani ima v svoji urni postavki oziroma v obdavčitvi te postavke predvidene tudi določene normirane stroške, ki imajo ravno ta namen, da neke stroške, ki so, se zgodijo, splošni stroški iz tega krije. Od tukaj naprej pa je treba tudi ponovno omeniti, da študent, ki ima status, je potem po drugi strani upravičen se pravi tako do prehrane subvencionirane, do subvencioniranega prevoza. Potem so tukaj seveda tudi možnost štipendije in tako naprej. Zaradi tega ne gre teh statusov zagotovo ne enačiti. In podobno tudi, kot ste rekli, glede odpovednega roka – ta velja v obe smeri, se pravi tudi študent ima ničelni odpovedni rok, ko pride do, lahko rečemo temu prekinitve študentskega dela.</p>
               <p>Glede omejitev, kar se tiče tudi nočno delo, obremenitve in tako naprej, bi samo še enkrat povedal. Tukaj gre za neke elemente delovnega razmerja in če gre za elemente delovnega razmerja in gre tukaj za trajno opravljanje, zagotovo je na mestu to, da se takšno delovno, se pravi takšna delovna podlaga, če rečemo oziroma pravna podlaga, prekvalificira v nekaj drugega.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Saj, gospod državni sekretar, glede na to, kar je predlagatelj izpostavil, bi to na tej točki bilo dovolj, ker bo možno še v kasnejši debati. Vi imate kot predstavnik vlade vedno možnost se vključiti v diskusijo.</p>
               <p>Moram še opraviti določene formalnosti, gospe in gospodje.</p>
               <p>Odboru predlagam, da po končani razpravi o členih v skladu s tretjo alinejo 128. člena poslovnika Državnega zbora glasuje skupaj o vseh členih. Ali kdo temu nasprotuje? Ne.</p>
               <p>Zato zdaj prehajamo na razpravo in odločanje o členih ter vloženih amandmajih. In v razpravo dajem 1. člen in dva amandmaja. In sicer amandma koalicije in amandma poslanske skupine Levica.</p>
               <p>Nadaljujemo po prej predvidenem scenariju.</p>
               <p>Besedo ima poslanec Luka Mesec, kot predstavnik predlagatelja.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo.</p>
               <p>Zdaj, najprej odgovor sekretarju Božiču.</p>
               <p>Dobil sem občutek, kot da se prvič pogovarjamo o ESS-ju. Glejte, pogovarjamo se o njem že od minimalne plače naprej. In ves čas smo bili na istem – Levica ne more na Ekonomsko-socialni svet, ker ni partner v socialnem dialogu. Ne more. In opozicijske stranke nikoli niso tega počele. Smo pa vedno govorili, da nimamo absolutno nobenih problemov s tem, da vlada v našem imenu tiste zakone, ki so del sporazuma in jih mi predlagamo, nese tja. Zaradi tega ste imeli 5 mesecev časa. Pet. Zdaj pravite vi, da ga niste mogli nesti zaradi tega, ker niste vedeli v kakšni obliki bo vložen. Zdaj, če pač sklepam po tej logiki, ne, in upoštevam dejstvo, da smo tale amandma dobili pred pol ure na mizo, potem pač moramo postopkovno očitno to sejo prekiniti in ta amandma pač nesti na Ekonomsko-socialni svet. In ko bo tam obravnavan, bomo pač lahko se prišli nazaj pogovarjati. Ali kaj? In tako bo očitno, če se ta precedens ustvari, treba na vsakem odboru potem delati – ko dobimo nek zakon, ki ima neke posledice za delovna razmerja, plače v državi in tako naprej in ga nekdo na odboru amandmira, bo treba amandmaje nesti na Ekonomsko-socialni svet in potem pač nazaj na odbor.</p>
               <p>Pač na Ekonomsko-socialnem svetu, pač govorim vam zato, da vam pokažem na absurdnost te logike, na Ekonomsko-socialnem svetu se obravnavajo predlogi, ki so seveda lahko kasneje še spremenjeni z amandmaji ali s čim drugim. Obravnavajo se predlogi, ki so predvsem konceptualni. In popolnoma nobene ovire tukaj ni, da nebi ta zakon šel na ESS že junija ali pa julija ali pa septembra. Popolnoma nobene. Zakaj ni šel, tukaj pa ne na nas s prstom kazati, ker ga pač ne moremo tja nesti. Tako kot ne moremo zakonov predlagati, ne vem, avstrijskemu parlamentu. To je prvo.</p>
               <p>Drugo, kar se tiče zakona, kjer to urejamo. In pravite zdaj, da veste, da se je skozi skozi ta interventni zakon urejalo študentsko urno postavko ampak da opozarjate, da ta zakon po vsebini ni namenjen temu in da moramo to urejati v zakonu, ki je po vsebini namenjen temu. Tukaj vas moram opozoriti na to, da ni tega zakona. Skozi se je skozi ta zakon urejalo in zato pač ni drugega mesta, kjer lahko to urejamo. Pač, ta zakon je tisti. Če hočete sistemske spremembe in prenoviti zakonodajo in to izvzeti iz FURS-a, je pa to naloga ministrstva, ne opozicijskih strank.</p>
               <p>Zdaj, še kratki odgovori sindikatu Mladi Plus in ŠOS-u.</p>
               <p>Naprej tole, ne. V bistvu govorite nekako v obratne smeri. Mladi Plus pravi, da če se sprejme naš predlog, je vaša skrb, da bo študentsko delo začelo nadomeščati redne zaposlitve. ŠOS po drugi strani pravi, da če se sprejme naš predlog, se bo delež študentskega dela zmanjšal, ker bo pač to delo dražje. To ne gre skupaj oziroma se moramo odločiti ali bo eno ali drugo. Zdaj, glede na to, kakšen je kompromis, kakšen je kompromisni predlog, govorim še vedno o 5,63 evra bruto, glede na to, da gre za sorazmerno zmeren dvig, mislim, da ne bo posledic ne v eno ne v drugo stran. Čeprav pač je bil namen predlagatelja, da se študentsko delo uporablja za tiste stvari, kjer je pač smiselno. Se pravi, za neka občasna in začasna dela, ne pa kot nadomestilo redne zaposlitve. In mi želimo zakonodajo in višino študentske urne postavke ukrivljati na način, da bo študentsko delo zanimivo predvsem ali pa zgolj za delodajalce, ki nameravajo študente zaposliti občasno ali pa začasno. To je tudi konec koncev v interesu študentov, ker pač ankete, ki so jih delali, kažejo, da študenti, ki delajo 10 ur na teden, se jim pač delo ne zažira v čas, ki bi ga namenjali študiju. Študentje, ki delajo 20 ur na teden in več že govorijo, da žrtvujejo čas, ki je namenjen študiju, za to, da delajo. In to ni smisel in namen študentskega dela. Ampak če gledate recimo podatke SURS-a vam bodo rekli, da od približno 33 tisoč študentskih delavcev, jih 11 tisoč oziroma 33 % dela v pogojih polnega delovnega razmerja. In zdaj, če bo sekretar Božič odgovoril, da so med njimi tudi tisti, ki so izredno vpisani in so v rednih zaposlitvah, imamo tudi podatke Evroštudenta, ki pravi, da upošteva zgolj tiste študente, ki imajo študentski status in delajo prek študentskega dela. Tam jih 19 % dela v nekem obsegu, ki je 36 ur na teden ali več. Se pravi, še vedno imamo od 20 do 30 % približno dela, ki v gabarite ali pa v smisel študentskega dela ne sodi.</p>
               <p>Kar se tiče poviševanja študentske urne postavke in zmanjševanja obsega študentskega dela sta zanimiva ta dva grafa. Upam, da jih boste videli, ker je malo majhno. Ampak, prvi graf kaže kako se je gibala splošna zaposlenost v zadnjih letih, raven splošne zaposlenosti. Drugi graf kaže kako se je dvigala oziroma kako je šla raven študentskega dela v zadnjih letih. Ni treba, da si ogledate od blizu, dovolj je da vidite od daleč, da sta te dve krivulji praktično identični. Torej, tisti dvig študentske urne postavke, o katerem je predstavnik ŠOS-a govoril, ni imel izrazitega vpliva na količino študentskega dela. Študentsko delo se je v tistih letih, kriznih letih, zmanjševalo zaradi tega, ker je padalo, ker je padala raven splošne zaposlenosti. In se je študentsko delo tudi takoj pobralo, ko se je splošna zaposlenost povečala. Torej je šlo s splošnim trendom, kar jasno lahko vidite iz uradnih podatkov.</p>
               <p>Toliko z moje strani v ta odgovor.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Odpiram razpravo.</p>
               <p>Prvi je na vrsti poslanec Jožef Horvat. Za njim poslanka Mojca Žnidarič.</p>
               <p>Kolega Horvat, prosim.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Najlepša hvala, gospod predsednik. Lep pozdrav najprej gostom, državnemu sekretarju in seveda tudi vam, kolegice in kolegi.</p>
               <p>Vsakdo do sedaj se je pravzaprav dotaknil situacije, turbulentne, na Ekonomsko-socialnem svetu. Jaz o tem ne bom govoril ampak znam pa gledati televizijska poročila, kot se reče. In tam je gospa predsednica Jerkič zelo jasno s prstom pokazala kdo je kriv za te turbulence oziroma za začasno ustavitev. Sicer pa Levica ima v ESS-ju svoje člane, člana.</p>
               <p>Ampak to zdaj ni tema. Vsebina je nekaj drugega. Ampak ravno z vsebino imam jaz velik problem. Koordinatno izhodišče je postavljeno napačno, povsem napačno. Jaz sem podrobno prebral in na poslanski skupini smo preučili poročilo oziroma komentar Študentske organizacije Slovenije in se tukaj gospodu Klemnu Peranu zahvaljujem. Že dolgo nismo dobili tako kvalitetnega poročila za kakšen predlog poslanskega ali vladnega zakona. Težko jaz naprej vsebinsko razpravljam, ko je tu dejansko dokazano, da so izhodišča, da so podatki, na katerih gradi Levica to novelo zakona, te rešitve, da so podatki napačni. Lahko bi uporabil tudi kakšno drugo besedo. In upam, kolegice in kolegi, da je vsak preštudiral ta dopis, ki smo ga dobili, to analizo, ki smo ga dobili od Študentske organizacije Slovenije, kjer pravijo sami, da v priloženem komentarju predstavljajo njihove vidike na študentsko delo. Posvetili so se mnogim stereotipom, napačnim in zavajajočim informacijam, ki so v predlogu zakona navedene in ki izkrivljajo dejansko sliko študentskega dela pri nas. Jaz tukaj moram povedati, da seveda v skladu z demokratičnimi relacijami spoštujem kakršen koli predlog katere koli stranke, v tem primeru tudi Levice. Verjamem, da so šli v to rešitev z nekimi dobrimi nameni. Ampak tukaj pa absolutno verjamem to, kar je napisala Študentska organizacija Slovenije. Pa med drugim seveda tudi, da ne pozabim omeniti sindikata Mladih Plus, ki v enem stavku pove vse: minimalna urna postavka je preračunana napačno. In zdaj naprej glede ureditve in pomena študentskega dela iz tega poročila, kjer pravi študentska organizacija: »kljub temu, da utemeljitev in obrazložitev predloga sprememb ZUJF-F nista zakonski materiji, moramo nujno opozoriti na neresnične in zavajajoče podatke in argumente, ki jih predlagatelj zakona navaja kot razloge za predlagane spremembe. Začasno in občasno delo dijakov in študentov namreč že vrsto let spremljajo upravičeni kot neupravičeni očitki o obsegu, stopnji fleksibilnosti, ki je sicer za študente nujna in med njimi zaželela, negativne vplive na izobraževanja in negativne vplive na trg dela, ki jih je potrebno osvetliti«. »Napačne predpostavke«, kolegice in kolegi, napačne predpostavke, »podkrepljene z napačnimi informacijami namreč izkrivljajo dejansko sliko na tem področju. To pa posledično vpliva tudi na predlog zakonskih sprememb«. Zato pravim, zato sem rekel uvodoma, mi imamo napačno postavljeno koordinatno izhodišče. Kako zdaj naj mi relevantno odločamo o pomembni vsebini? Tudi delodajalci, žal jih ni tukaj, pa bi bilo dobro, da bi bili ampak smo mi v Novi Sloveniji tudi preučili njihove pripombe, ki pravzaprav so za to, da se študentsko delo uredi. Seveda pa to ne more biti dominantni trg, dominantna oblika dela, a ne? Je socialni korektiv, to govorim ves čas kar sem v parlamentu in sem zdaj to vesel, da sem prav to besedno zvezo tudi slišal od predsednika Študentske organizacije Slovenije.</p>
               <p>Priznati je treba, ne, da so bili vloženi veliki napori v zadnjih letih na tem področju, da se je kar nekaj zadev uredilo na področju študentskega dela – uvedena je bila minimalna urna postavka, obvezno plačilo prispevkov za socialno varnost in vštevanje v pokojninsko dobo, zahtevnejši pogoji opravljanja in izvajanja posredovanja študentskega dela in tako dalje in tako dalje, da ne naštevam.</p>
               <p>Škoda je, ne, ker tudi zdaj razprava ni uravnotežena, če nimamo tukaj tudi delodajalcev. Saj vemo kakšne odnose ima Levica do delodajalcev, no, jaz upam, da še ni vse nacionalizirano, če se malo pohecam. Ampak pri takšnem, ko govorimo o trgu dela, to je en trg dela, morata biti obe strani. In politika, po mojem razumevanju, mora poslušati obe strani. Zdaj smo poslušali eno stran in ta stran pravi napačni, zavajajoči podatki.</p>
               <p>Bistveno boljša rešitev je ampak ne bo na tem odboru ampak na odboru, ki je pristojen za delo in socialo, ki smo ga predlagali in smo veseli, da smo se lahko sestali in se zahvaljujem tukaj javno predstavnikom, predsedniku Študentske organizacije Slovenije. Če mi dovolite samo tri vrstice, mi smo, v parlamentarni proceduri je novela Zakona o uveljavljanju pravic iz javnih sredstev, kjer želimo izvzeti kadrovske štipendije ter dohodek za opravljeno začasno ali občasno delo na podlagi napotnice pooblaščene organizacije ali Zavoda Republike Slovenije za zaposlovanje, ki opravlja dejavnost posredovanja dela dijakom in študentom v skladu s predpisi s področja zaposlovanja. Se pravi, da bi se na ta način posledično izboljšal položaj družin dijakov in študentov, ki opravljajo takšno delo, predvsem tistih z več otroki. Ampak to bo tema na nekem drugem odboru, ne želim zlorabljati tega odbora.</p>
               <p>Tako da, gospod predsednik, kolegice in kolegi, jaz zaključujem mojo razpravo s proceduralnim predlogom, da vsled navedenega odbor odloča o predlogu sklepa, da zakon, žal mi je, kolega Luka, ni primeren za nadaljnjo obravnavo.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Imamo proceduralni predlog v skladu s 128. členom poslovnika, o katerem je potrebno opraviti tudi vsebinsko razpravo.</p>
               <p>Če pa ni razprave, potem pa moram dati tak predlog na glasovanje. Gospod poslanec ga je pravočasno predstavil.</p>
               <p>Ja, ja, pa naj povem do konca za boga milega, no.</p>
               <p>In bomo seveda proceduralno stvari izpeljali pravilno, tako kot je treba. Bomo dali na glasovanje? Zdaj, kolikor sem videl, se je predlagatelj že oglasil. Ali še kdo želi se prijaviti za razpravo o proceduralnem predlogu gospoda Horvata?</p>
               <p>Gospod Mesec, izvolite, imate besedo.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo. Bom kratek.</p>
               <p>Zdaj, kolega Horvat daje predlog, da je naš predlog neprimeren za nadaljnjo obravnavo na podlagi tega, da naj bi ga mi postavili na podlagi zmotnih ali pa napačnih podatkov oziroma napačnega koordinatnega sistema, kot se je izrazil.</p>
               <p>Zdaj, če bi kolega Horvat poslušal razpravo zadnjo uro, bi videl, da je ključna razlika med nami in na primer ŠOS-om, na katerega se je najbolj skliceval, v interpretaciji podatkov in ne v podatkih samih. Tako, da vsi tisti, ki ste poslušali polemiko, mislim, da ste dobili zadosti informacij, da veste, da je tak predlog kot ga je podal kolega Horvat, nesprejemljiv in da je naš predlog utemeljen na kopici podatkov, ki temeljijo na raziskavah SURS-a, Evroštudenta, trendih študentskega dela, primerjavah med redno zaposlitvijo in študentskim delom in na podlagi pač praks v zadnjih letih. Seveda pa, zato smo vendarle v politiki, zato pač nimamo samo nekega tehnokratskega organa, ki bi se o vsem v tej državi odločal, med različnimi strankami v procesu nastajajo različne interpretacije teh podatkov, kar je, morali se boste strinjati, pač temelj demokratične razprave.</p>
               <p>In zato seveda ne morem na noben način podpreti, da bi se ta predlog umaknil iz dnevnega reda.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Sprašujem ali o predlogu gospoda Horvata želi še kdo razpravljati?</p>
               <p>Če ne, dajem na glasovanje proceduralni predlog gospoda Horvata. In sicer, da predlog Zakona o spremembah in dopolnitvah Zakona za uravnoteženje javnih financ ni primeren za nadaljnjo obravnavo.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(2 člana.)</stage> Kdo je proti? <stage type="vote-no">(10 članov.)</stage>
               </p>
               <p>Ugotavljam, da predlog ni sprejet.</p>
               <p>Nadaljujemo z razpravo.</p>
               <p>In, gospe in gospodje, preden nadaljujemo, prosim samo eno stvar. Danes imamo nadaljevanje seje. Prostor imamo rezerviran do 12. ure, po tem ga moramo izprazniti. Imamo dve točki dnevnega reda in do enajste ure in 45 minut moramo zaključiti današnjo sejo. Če ima kdo namen prebirati cele tirade iz pisnih gradiv, ki smo jih prejeli za današnjo sejo, potem ga prosim, da se tega vzdrži. Naj razpravlja samo o tistem, kar namerava povedati, ne pa, da bere tisto, kar smo mi dobili v gradivih. Zaradi ekonomike razpoložljivega časa, samo to vas prosim, nič drugega.</p>
               <p>Zdaj pa nadaljujemo z razpravo in besedo ima poslanka Mojca Žnidarič. Za njo poslanec Andrej Šircelj.</p>
               <p>Gospa Žnidarič, prosim.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS SMC):</speaker>
               <p>Hvala za besedo, gospod predsednik.</p>
               <p>Sicer nisem članica Odbora za finance, a sem se ga udeležila, ker sem se udeležila tudi večine pogajanj z Levico. Torej, na zadnjem pogajanju je bil res dosežen nek pogojni kompromis, da bi se bruto plača delila s 167 urami, kot vztraja Levica. Ampak res izključno ob pogoju, da se zakon obravnava na Ekonomsko-socialnem svetu in odstranijo vsi predlagani dodatki. Predlog zakon ni bil, še vedno ni bil obravnavan na Ekonomsko-socialnem svetu. Kot vemo, so se tudi pogajanja na Ekonomsko-socialnem svetu vmes zamrznila ravno zaradi teh vlaganj zakonov, predvsem Levice, se pravi vseh teh zakonov, ki se tičejo vsebinsko Ekonomsko-socialnega sveta, a niso imeli možnosti pri njih sodelovati. Kot smo lahko v torek poslušali, vsi mediji so o tem poročali, ste se tako predsednik vlade kot tudi ministrica trudila, res trudila in ponovno vzpostavila dialog z partnerji Ekonomsko-socialnega sveta. To jima je torej uspelo, zato danes, dva dni po tem dogovoru, bi naj spet odločali o zakonu, ki torej ni bil obravnavan na Ekonomsko-socialnem svetu. Levici smo predlagali, da bi se ta točka seje še prestavila, da bi bila obravnavana po obravnavi na Ekonomsko-socialnem svetu, s čimer se niso strinjali.</p>
               <p>Tako, da jaz sama se lahko strinjam le s tem, to je to, kar je tudi predlog amandmaja odbora in kar je tudi mnenje vlade, torej, da se bruto plača deli z 174 urami, to so ure, ki so neke povprečne delovne ure, ki jih tudi obračunavajo pri svojih plačah vsa računovodstva.</p>
               <p>Vsebinsko bi rekla še to, da pač večina delodajalcev v Ljubljani, okolici Ljubljane, že zdaj plačuje študentsko delo veliko višje kot je ta minimalna postavka, ki jo želimo določiti. Sem videli 5 evrov neto ali pa še več. Pri nas, v severovzhodni Sloveniji je študentskega dela zelo malo. In če bomo dvignili, pač precej dvignili neko urno postavko, se bojim, da bodo naši študentje v Prlekiji in Pomurju imeli še veliko manj možnosti za kakšen dodaten zaslužek. Če pogledamo še z vidika delavcev, torej redno zaposlenih delavcev, ki delajo na minimalni plači in v svojih sredina potem tudi uvajajo te študente. Tudi ni logično, po moje nikakor, da bi bil mentor ali pa učitelj plačan slabše kot študent. Zato mi je edina logična razlaga ta, da se minimalna plača, bruto minimalna plača, deli s 174 urami, tako kot se obračunavajo tudi ure zaposlenim. Glede dodatkov je bilo rečeno, torej dodatki za malico in prevoz, te država v velikem, visokem deležu že subvencionira, zaposleni pa so si te dodatke priborili tudi v svojih kolektivnih pogajanjih, svojih kolektivnih pogodbah in mislim, da jih ne moremo kar tako potem podeliti tudi drugim, ki opravljajo začasno in občasno delo. Kot je bilo tudi v več stališčih, tudi pisnih, izraženo, se lahko študentsko delo kvečjemu bolj primerja s pogodbo, s podjemno pogodbo o zaposlitvi ali pa avtorsko pogodbo o zaposlitvi, kjer teh dodatkov ni ampak je res določena le urna postavka.</p>
               <p>Po mojem je tudi zelo pomembno mnenje, ki smo ga danes slišali, pa tudi pisno je bilo res odlično pripravljeno, tako s strani študentske organizacije in pa tudi sindikata mladih.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa poslanka.</p>
               <p>Razpravlja poslanec Andrej Šircelj, za njim poslanec Aljaž Kovačič.</p>
               <p>Gospod Šircelj, prosim.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa, predsednik, predstavniki vlade, predstavniki, predstavnice študentov, kolegi in kolegice.</p>
               <p>Glejte, študentska problematika obstaja v tej državi že zelo dolgo. In večkrat se je že reševala in večkrat se je že rešila. O tem, kar se pa danes pogovarjamo in o tej problematiki danes, pa na podlagi te razprave, ki je bila do sedaj in na podlagi teh pisnih gradiv, ugotavljam, da na tem področju obstaja kaos. Zakaj obstaja kaos? Zaradi tega, ker nekdo ne opravlja svoje naloge. In to je vlada Marjana Šarca, pod katerega spada tudi Ministrstvo za delo.</p>
               <p>Začeli smo pri ZUJF-u, češ, da je urgentni zakon. Spremenite ga. Gospod državni sekretar, to ni razlog, da vi govorite, da je urgentni zakon že 7 let ali 8 let. Spremenite ZUJF. Bili ste v prejšnji vladi, sicer na Ministrstvu za finance, na zdajšnji vladi in spremenite. Veste, za kaj je bil ZUJF narejen, zakaj takrat, ko je bila ta kriza. In seveda vse te določbe lahko date, da ne rečem v tiste prave zakone. In to ne more biti več razlog, da se nekaj naredi ali pa neko opravičilo za nekaj, s čimer se ta vlada ne strinja ali strinja, saj je vseeno in da potem reče »glejte, to pa ni sistemsko, to pa zdaj ni urejeno«. Tako, da tukaj, a veste, niste opravili svojega dela. Mislim, niti ta vlada, niti prejšnja vlada. Spremenite. Nismo več v krizi, ne rabimo več ZUJF-a, posamezne določbe zdaj secirate sicer iz ZUJF-a ampak ena določba dejansko še pač obstaja in zdaj je dejansko postal ZUJF vsebinski, če hočete sistemski zakon. Čeprav vemo, da ureja, ne vem, 30 področij takrat, ko smo ga tudi dejansko delali.</p>
               <p>Druga zadeva. Izgovor na ESS. In vi ste pač rekli, približno citiram, ESS ima protokol kdo predlaga zakon. Spremenite protokol. Ali je vlada dala za spremembo protokola pred tem, ko je zdaj moral poseči premier, ker pač ministri ali pa ministrice niso uredili ali pa opravili svojega dela, pa je vse skupaj zastalo. Spremenite protokol, glejte, en stavek, eno besedo dodate v protokol, pa bo lahko tudi opoziciji predlagala na ESS zakon ali bo pa lahko tudi, ne vem, kdor koli predlagal še drug zakon. Zaradi tega jaz pač tukaj težko poslušam, imam res že malo kilometrine v tem državnem zboru, a veste, takih razlogov zakaj se nekaj ne more narediti. Vi ste predlagatelj zakona, tisti glavni, ki ste predlagatelj zakona. Spremenite ga. In spremenite okvir, da boste nekaj uredili. Ampak tega ni. Eno leto te vlade, ni uredila nič. In potem dobivamo takšne zakone, kot jih dobivamo zdaj. Ampak vlada te zadeve ne ureja celovito, bom pa tako rekel, ne naredi nič. In potem dobimo mnenje študentske organizacije, ki je, milo bom rekel zelo kritično do tega predloga Levice. Tukaj, če pogledamo točko 3 konkretno k predlogu, govori celo, uporablja besede »četrti populizem«, se pravi prve tri, govori »peto protislovje« in tako naprej in tako naprej. In govori študentska organizacija oziroma sindikat študentov o tem, da dejansko to področje ni urejeno in bo lahko pomenilo tudi manj študentskega dela in manjše zaslužke študentov.</p>
               <p>Ministrstvo za delo. Pričakujem, da boste dali na mizo zdaj in takoj primerjalno analizo obdavčitve različnih del v Sloveniji. Redna zaposlitev, ob delu zaposlitev, pogodba o delu prek espeja, prek popoldanskega espeja, prek normiranca in tako naprej in tako naprej. Da boste lahko, da se bo vlada lahko opredelila sploh do tega zakona. Kaj bo pomenilo za študentsko delo? Ali bo več dela, ali bo manj dela in tako naprej. Kakšna konkurenčnost bo tukaj? Koliko bo stalo to delodajalca? Pa vi se tukaj hecate, vlada. In tukaj dobivamo zdaj neke predloge, na podlagi katerih nimamo nobenih analiz, nobenih študij, da bi sploh o tem lahko odločili in da bi vedeli kaj se bo zgodilo s študentskim delom. To je prva zadeva. Naredili niste tukaj nič, vlada. To je vaša naloga. Ob mnenju k temu zakonu bi morali dati to analizo, kako vpliva to. In to vas opozarjajo tudi delodajalci. Tukaj zdaj, veste, ali se bo to delilo, minimalna plača, s 160 ur ali 174 ur in tako naprej, glejte, to vsi nekaj po občutku tukaj delamo, hkrati pa ni bistva, ki je tukaj, če želite, skrito - kaj bo to pomenilo za trg dela.</p>
               <p>In drugo. Kaj bo pomenilo za študentsko politiko to, da vi tukaj ne daste celotne analize in predlogov glede študentske politike, predvsem v smislu štipendiranja. Tukaj sem pač slišal, 20 % imamo študentov z različnimi štipendijami. 20 % štipendij. In, veste, jaz sem nekoč se pogajal s študenti, pred kakšnimi 13 leti in tako naprej. Takrat so tudi demonstrirali spodaj in tako naprej, glede svojega položaja. Pa smo se takrat izpogajali v poznih jutranjih ali večernih urah. In poznam seveda kako to gre. Ampak to, da, če ne drugega, spoštovano ministrstvo, spoštovani državni sekretar, z njimi se je treba ukvarjati in dejansko jim slediti. In ne morete tukaj, bom rekel na nek način tudi arogantno reči »glejte, ZUJF to ureja, pa to je tak zakon, pa glejte, ESS ne deluje, pa ne morete vi tega narediti, ker se ne da tam nek protokol spremeniti, pa take zadeve«. Veste, to ne gre tako. In zdaj tukaj mi dejansko nimamo nobenega podatka kaj ali a ta trg dela to dejansko prenese ali ne, ali bo več študentskega dela ali ga bo manj. Tukaj dejansko študentsko delo pada. Kaj to pomeni na socialni položaj? Ali bomo zaradi tega imeli več štipendij ali ne? Skratka, tega dejansko tukaj ni, spoštovana vlada, spoštovano ministrstvo. In mi moramo zdaj glede tega odločati, spoštovani predsednik. Glejte, tako se ne da delati. Tako se ne da odločati in to kar dela ta vlada, da nam ne postreže ob takšnih zakonih z neko konkretno analizo, z to, kaj bo študentskega populacija dejansko delala, kako bo študirala, koliko bo študirala, kakšen bo socialni položaj, kaj bo s štipendijami, kaj bo s študentskim delom in kaj bo to vplivalo na trgu dela, kaj bo vplivalo na delodajalce. In če, glejte, kaj bo vplivalo na konkurenčnost gospodarstva, glejte, a veste, tukaj jaz ne vem. Jaz o tem dejansko na podlagi brez tega ne morem odločati. Ampak to, naslovnik je vlada, ki naj bi imela vse podatke. In ta vlada naj enkrat že začne delati. Enostavno naj začne delati. Eno leto ni nič delala glede študentov in glede tega. gospod Marjan Šarec mora iti na ESS in nekaj urediti, ker pač ministri tam ne uredijo. Saj ta ESS poznamo kako deluje in da se ga managirati in vsi trije ga dejansko managirajo.</p>
               <p>Tako, da glejte, jaz mislim, da mi tukaj kdor koli bo kar koli odločal, ne bo točno vedel o čem bo odločal oziroma kakšne bodo dejanske posledice. In to je slabo. In če se vrnem na prvi stavek, to nas vodi v kaos, spoštovana vlada in spoštovani državni sekretar. Da se ne ve o čem se odloča oziroma kakšne bodo posledice določenih odločitev, na pamet.</p>
               <p>Tako, da glejte, to je moj prispevek k razpravi. Želim vam seveda, da boste kaj naredili. Ne samo tukaj kaj povedali ampak tudi kaj naredili, da boste prišli z nekimi predlogi in da boste stvari začeli urejati.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Ja, samo bom še jaz prej povedal nekaj stvari, ker jih je treba povedati.</p>
               <p>Najprej imam eno pooblastilo. In sicer je gospa poslanka Nada Brinovšek danes tukaj, ker nadomešča poslanko Karmen Furman, članico Odbora za finance iz poslanske skupine SDS, Slovenske demokratske stranke.</p>
               <p>Gospe in gospodje, danes imamo sejo parlamentarnega Odbora za finance, na kateri obravnavamo točko dnevnega reda, ki jo je predlagala poslanska skupina Levica, ne vlada. In nekaj prosim. Tukaj se kar naprej omenja Ekonomsko-socialni svet. Glede na to, kako sem moral v skladu s poslovnikov sejo organizirati in kako nisem pridobil soglasja predlagatelja, da se ta točka dnevnega reda preloži na eno od naslednjih sej, je irelevantna kakršna koli razprava o Ekonomsko-socialnem svetu in njegovi vlogi danes. To je brez veze in vas prosim, da Ekonomsko-socialni svet v to nehamo mešati, ker nima to nobenega smisla.</p>
               <p>Zdaj pa dajem besedo predlagatelju, gospod Luka Mesec. Za njim pa bo imel razpravo poslanec Aljaž Kovačič.</p>
               <p>Replika na mene? Poslanec Šircelj, replika.</p>
               <p>Prosim.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Spoštovani predsednik, Ekonomsko-socialni svet in njegovo delovanje je ključni organ za delovanje trga dela. In študentsko delo je element trga dela. In delovanje tega inštitute, delovanje tega organa ali nedelovanje tega organa dejansko vpliva na, če želite celotno dogajanje v družbi. In jaz mislim, da je zaradi tega omenjanje Ekonomsko-socialnega sveta še kako pomembno tudi tukaj. Še kako pomembno tudi tukaj, tudi na podlagi tega, da je zadnja odločitev seveda ta, da bo Ekonomsko-socialni svet obravnaval tudi predloge opozicije, predvsem pa tiste, ki se nanašajo trg dela. To je primarna naloga Ekonomsko-socialnega sveta. In študentsko delo je pač element trga dela, ker je to delo.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Predlagatelj Luka, prosim? Dobro, hvala za razumevanje, gospod predlagatelj, to spoštujem.</p>
               <p>Razpravlja poslanec Aljaž Kovačič.</p>
               <p>Prosim.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, spoštovani gospod predsednik. Predstavniki mladinskih organizacij, kolegice in kolegi.</p>
               <p>Na začetku naj povem, da v LMŠ podpiramo dvig minimalne urne postavke za študentsko delo. Bom pa kasneje tudi obrazložil zakaj in na kakšen način.</p>
               <p>Zdaj, tukaj se ne strinjam s predlagateljem, da gre pri študentskem delu za prekarno delo. Samo študentsko delo dejansko ne obstaja v imenu ampak je neko posploševanje ampak tukaj gre za začasno in občasno delo dijakov in študentov, ki ima dve pomembni zadevi. Prva je ta, da je to fleksibilno delo, zato ker študenti seveda študirajo in dijaki hodijo v srednjo šolo. Drugo pa je, da ob tem fleksibilnem delu lahko pridobivajo delovne izkušnje. Se pravi, hodijo v šolo oziroma na fakultete, obenem pridobivajo delovne izkušnje in na koncu si, kar je mogoče najpomembnejše, pridobijo tudi finance, s katerimi nekateri sploh lahko študirajo. In tukaj gre dejansko za obliko dela, ki je namenjeno specifično mladim. Dejansko imamo to edino obliko dela v Sloveniji, ki je specifično namenjena neki populaciji. In če bi seveda govorili, da gre tukaj za to delo, kot ste ga vi omenili, ki se ga dejansko zavzemate, da se ga ukine, se potem sprašujem, da dejansko je vaš namen ukinitev študentskega dela.</p>
               <p>Prva je ta, da je to fleksibilno delo, zato ker študenti seveda študirajo in dijaki hodijo v srednjo šolo. Drugo pa je, da ob tem fleksibilnem delu lahko pridobivajo delovne izkušnje. Se pravi, hodijo v šolo oziroma na fakultete, obenem pridobivajo delovne izkušnje in na koncu si, kar je mogoče najpomembnejše, pridobijo tudi finance, s katerimi nekateri sploh lahko študirajo. In tukaj gre dejansko za obliko dela, ki je namenjeno specifično mladim. Dejansko imamo to edino obliko dela v Sloveniji, ki je specifično namenjena neki populaciji. In če bi seveda govorili, da gre tukaj za to delo, kot ste ga vi omenili, ki se ga dejansko zavzemate, da se ga ukine, se potem sprašujem, da dejansko je vaš namen ukinitev študentskega dela.</p>
               <p>Zdaj, zakaj je to študentsko delo, če ga lahko tako imenujem kot ga vsi imenujemo, različno in zaradi česa nekatere zadeve tudi ne spadajo v njega? Recimo, zakaj malice ne spadajo v študentsko delo? Zdaj, študentje imajo študentske bone in zaradi tega dejansko ne morejo, na nek način se sprašujem, če bi še potem enkrat dobili plačano malico. Tudi študentje imajo subvencioniran prevoz, se pravi, da potemtakem, ne vem, dvakrat, trikrat dobili plačane prevoz na delo. In kar sem že prej omenil, študentsko delo je fleksibilno delo, včasih se gre delati le za uro, dve oziroma pol ure. Na kakšen način bi se potem te zadeve urejale?</p>
               <p>Se mi zdi, da zelo malo ljudi sploh pozna, na kakšen način je študentsko delo urejeno, kaj sploh študentje oziroma delodajalci plačajo študentskega dela. Moramo vedeti, da iz študentskega dela gre več koncesij, med drugim gre za izgradnjo študentskih domov, potem prispevki za zdravstveno zavarovanje, štipendije, prispevki za pokojninsko, invalidsko zavarovanje. In dejansko se ni s tem za igrati. Kakršen koli ne-pameten poseg v to dejavnost, bi dejansko ogrozili vse to, kar sem zdaj naštel. Mislim pa, da ni nikomur v interesu, da študentu ogrozi ali bivanje v študentskih domovih ali štipendije. Zdaj, to študentsko delo, ki ga opravljajo tako študentje kot dijaki, mislim da na leto opravi več kot 100 tisoč ljudi te populacije. In z, mislim da 1. februarjem leta 2015 je začel veljati zakon, pri katerem študenti in dijaki plačujejo tudi v pokojninsko in invalidsko blagajno. Ne boste verjeli, da več kot 60 milijonov evrov študentje in dijaki prispevajo v to blagajno. In če bomo ogrozili to obliko dela, bomo ogrozili tudi prispevke v pokojninsko in invalidsko zavarovanje. Obenem pa si študentje tudi in dejansko gre tam pokojninska doba. In po podatkih, ki jih je dal Zavod za pokojninsko in invalidsko zavarovanje, je tega, mislim da na vsakemu študenti v povprečno gre tri mesece, ne, na leto, kar dejansko govori, da to delo ni toliko ur številčno, kot ste omenjali. Seveda pa moramo delati na tem, da preprečimo zlorabe. Zdaj, veliko je bilo že omenjenega, da mislim, da EVŠ to kar omejil zaradi zlorab vpisov, ki so se v preteklosti dogajale in tudi v preteklosti mislim, da smo imeli prvi sodni primer, ko so študentje šli tožiti delodajalca zaradi tega, ker je tisto delo, ki so ga opravljali, kazalo na oblike redne zaposlitve. Mislim, da je bilo to na danes že potopljenem slovenskem letalskem prevozniku, ker so stevardese opravljale to študentsko delo, ki pa je kazalo na redno obliko zaposlitve. Kasneje so potem to tožbo, mislim da dobile, dobile odškodnino in tudi redno zaposlitev na, žal propadajoči, letalski družbi.</p>
               <p>Zdaj, vi ste tudi, kolega Mesec, govorili, da vi bolj verjamete podatkom Evroštudenta kot uradnim podatkom koliko je bilo plačanih prispevkov. Jaz mislim, da si tu ne moremo metati peska v oči, da ne bomo verjeli kaj so neki uradni podatki in koliko je dejansko bilo teh prispevkov plačanih. Ker če se malo pošalim in, ne vem, rečem jaz, da sem, v neki anketi, Kitajec, še to najverjetneje ne pomeni, da me bo potem statistični urad imel za Kitajca, če sem se rodil v Sloveniji, imam vse podatke, da sem državljan Republike Slovenije.</p>
               <p>In prav zaradi tega, kar sem zdaj naštel, kaj dejansko študentsko delo pomeni tako za dijake kot za študente, kot za vse njihove pravice, ki jim pripadajo iz statusa študentov, je je še toliko bolj pomembno, da se s tem ne smemo igrati in sprejemati nekih odločitev, ki so nepremišljene. Zdaj, v LMŠ smo se tega lotili zelo resno. Tako smo, že ko ste vložili ta zakon, dejansko pozvali vse organizacije, ki se jih to področje zajema, da nam pošljejo komentarje. Opravili smo tudi veliko pogajanj, tako znotraj koalicije kot tudi pri vas in dejansko prišli do nekih rešitev, tudi do rešitve zakaj je boljše, da je v zakonu napisano, da se minimalna urna postavka za študentsko delo izračunava na podlagi minimalne plače, deljeno z nekimi urami. In tudi, da se bo potem vsako leto dejansko uravnavala.</p>
               <p>Zato bomo dejansko, kot sem že rekel, podprli ta predlog. Se pravi predlog Levice ampak se pravi s primernimi amandmaji, ki dejansko črta najpomembnejše zadeve, ki v to obliko dela ne spadajo – kot sem rekel, glede malic, prevozov in tudi nedeljskega dela in tudi da bo minimalna urna postavka takšna, da ne bo ogrozila študentskega dela na način, da bi študentje imeli težavo do dostopa do študentskega dela, ker bi dejansko bilo povpraševanje oziroma delodajalci ga nebi dajali. Kajti, kot je bilo danes že omenjeno, v preteklosti je že bilo tudi dvigi, ki niso bili premišljeni in noben dvig, ki ni do zdaj bil premišljen oziroma so bili nepremišljeni, je imel posledico, da se je študentsko delo na trgu znižalo. Jaz iskreno upam, da bo ta zakon sprejet, ker je bilo veliko ur vloženega tako s strani ministrstva kot s strani koalicijskih strank kot tudi s strani Levice. In menim, da smo dokaj blizu predloga, katerega, smo danes slišali, na nek način podpirajo tudi mladinske organizacije, se pravi dvig minimalne urne postavke na tisto uro, ki jo podpirajo.</p>
               <p>Zdaj, nekoliko bi se dotaknil, čeprav ste, predsednik, rekli, da ni pametno, da to komentiramo, delovanje ESS-ja. Menim, da je v interesu vseh, da ESS deluje. Moramo pa se na žalost zavedati, predvsem mogoče je to apel politikom, ki ste dlje časa v slovenski politiki in tudi v Državnem zboru, da smo imeli glede ESS-ja napisani sistem, ki deluje ob vladah, ki imajo večino glasov, se pravi 46 glasov. V Sloveniji imamo prvič v zgodovini manjšinsko vlado in temu se potem morajo prilagoditi tudi vse inštitucije, ki na tem delujejo. Ne moremo pa kar nekaj, kar je bilo v preteklosti, furati naprej. Veseli me, da je v ta gordijski vozel posredoval tudi predsednik vlade in dejansko zadevo uredil. Tako, da upam, da bomo v bodoče vsi bolj strpni in ne bomo hiteli z zakonodajnimi postopki, saj se lahko tudi neformalno dejansko mariskaj dogovorimo in potem bo zadeva boljše tudi sprejeta in urejena. Zdaj, če prav mislim, da po evropskih direktivah oziroma tem evropskem kategorizaciji mladih več ne spada v mlade ampak si bom vseeno dogovoril biti nekoliko populističen in zaključil – nič o mladih brez mladih.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa, gospod poslanec.</p>
               <p>Predlagatelj ima besedo, za njim pa poslanec Soniboj Knežak.</p>
               <p>Predlagatelj, izvolite.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Zdaj, razprava poslanca kolega Kovačiča je šla predvsem glede plačanega prevoza za malica, plačane malice in prevoza za dijake in študente. Poslušatelji te seje ali pa tisti, ki mogoče malo manj poznate kako se je to v tem zakonu znašlo, bi lahko dobili občutek, da je pač Levica to predlagala in zdaj imamo problem. Ampak glejte, v sporazumu o sodelovanju med koalicijo in Levico, ki je bil podpisan marca letos, je ena izmed treh točk glede študentskega dela, notri je podčrtano in piše takole: »Plačana malica in prevoz za delavce, dijake in študente: delavcem, dijakom in študentom v tem trenutku ne pripadata pravici, ki pripadata vsem zaposlenim, zato bomo delavcem študentom in dijakom omogočili, prvič, pravico do regresa za malico za vsak dan, ko so na delu več kot 4 ure, drugič, zagotovili pravico do povračila stroškov javnega prevoza na delo od kraja bivanja do kraja dela«. Ta zapis je bil usklajen z Ministrstvom za delo, družino in socialne zadeve marca letos. Pot ta zapis je podpisan premier Marjan Šarec in štirje predsedniki koalicijskih strank, ne? Zdaj se pa mi tukaj pogovarjamo od kod se je to znašlo v tem predlogu zakona. Glejte, tak je bil dogovor, da se to da notri. Vsi ste se podpisali pod ta zakon in ministrstvo ga je fascilitiralo, če lahko rečem, ne, je pač ta zapis uskladilo z nami.</p>
               <p>Tako, da Levica tukaj ne dela popolnoma nič drugega kot poskuša udejanjati tisto, kar smo se dogovorili. Imamo pa problem, ja, ker očitno pač za neke stranke ali pa neke akterje v tej sobi, pač podpis pomeni nekaj drugega kot za nas. O tem se bomo verjetno morali še pogovarjati, kaj pomenijo dogovori v slovenski politiko, kaj pomeni, če se nekdo z nečim strinja in pod nekaj podpiše. Očitno si predstavljamo zelo različne stvari.</p>
               <p>Drugič, kar se tiče študentskega dela in prekarnosti. Zdaj, mislim, da smo predložili zelo nazorno gradivo, kaj so pravice, ki izhajajo iz študentskega dela in kaj so pravice, ki izhajajo iz pogodbe o redni zaposlitvi. In po vseh definicijah in po vseh normativih je študentsko delo pač prekarno delo par excellence. Ne vem kako sploh lahko o tem danes debatiramo.</p>
               <p>In tretjič, mogoče še kratek odgovor kolegi Širclju in ostalim, ki so navajali pismo študentske organizacije. Zdaj, seveda, tam notri je zelo, kako bi rekel, pikro zapisano mnenje o predlogu Levice. Mislim pa, da je predstavnik študentske organizacije danes sam izrazil ključen strah te organizacije, ki je, da se bo zmanjšal obseg študentskega dela. Zdaj, tukaj imamo dve razhajanji. Prvo je, da, kot sem že prej povedal, pač za Levico je zaželen zmanjšan obseg študentskega dela predvsem v tistih delih, kjer študentsko delo nadomešča redne zaposlitve. Mi bi pač radi imeli študentsko delo, ki je korektiv, ki je namenjeno predvsem nekemu dodatnemu zaslužku dijakov in študentov. Ampak to delo se ne sme zažirati v njihovo osnovno dejavnost v teh letih, ki je študij. Drugo nerazumevanje pa je ali je študentska organizacija sindikat študentov, ali je študentska organizacija, ki živi od koncesije na študentsko delo? Ne? Tukaj pa mislim, da moramo vedno malo brati med vrsticami in gledati tudi interesno. Seveda, študentsko organizacijo skrbi zmanjšan obseg študentskega dela, ker to posledično pomeni tudi manj koncesij za njeno delovanje. Je pa vprašanje ali je pač to zdaj sindikalno stališče ali je to interesno stališče.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa, gospod predlagatelj.</p>
               <p>Nadaljujemo z razpravo. Poslanec Soniboj Knežak je na vrsti, za njim poslanka Mateja Udovč.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsednik. Predstavniki vlade, študentov, kolegice, kolegi. Se bom, predsednik, poskušal držati ekonomike časa, kot si omenil, da ne bom predlog, pa da ne ponavljam, ker mislim, da je bilo že kar precej teh poglavitnih zadev danes povedanih.</p>
               <p>Zdaj, jaz sam se strinjam, da je, tudi v SD-ju, da je prekarnost problem v Sloveniji, da se moramo z vso resnostjo lotiti. Jaz v to prekarnost pa ta prekarna dela seveda nebi štel študentskega dela, ker je bilo že nenazadnje danes izredno zanimivo, trezno, preudarno razmišljanje tudi mnenje obeh predstavnikov študentov. Tako, da jaz ne vem sicer kaj je bil oziroma ste pojasnil, kolega Mesec, kaj je bil namen predlagatelja. Ampak v bistvu, če podčrtamo pod, predvsem mnenja pa razprave predstavnikov študentov, da v bistvu naslavljate s tem vašim predlogom oziroma poskušate reševati problem, ki ga ni. Oziroma da z vašim predlogom ustvarjate pa problem.</p>
               <p>Tako, da če sem, zelo poskušam biti kratek, nekako sem se spomnil na tisti vic, ko če dam samo epilog, ko je bilo na konec, prosi eden izmed teh udeležencev pravi »lepo vas prosim, ne mi več pomagati na ta način«. Tako se danes lotevamo te problematike. Trezno razmišljanje, jaz sem 36 let delal v gospodarstvu, na kadrovskem področju, sem že parkrat omenil. In tisto, kar so danes študentje opozorili, je tisto, kar nas mora skrbeti. Ker skrbi tudi predlagatelje. Ob dejstvu, da imamo štipendij, kakor jih imamo, da so potrebe po štipendiji bistveno večje, trenutno predstavlja to študentsko res, tako kot je bilo, mislim, da je predsednik študentske organizacije danes omenil, da še predstavlja en resen socialni korektiv. In če drži podatek, da je preko 40 % stroškov v prihodkih študentov predstavlja tudi to študentsko delo, mislim, to moramo vzeti resno. Fleksibilnost je bila tudi danes omenjena. Fleksibilnost je obojestranska, ne? Tukaj so potrebe po študentskem delu tudi po uro, dve. Tudi študentje vmes, ko delajo, rabijo kak dan, pa se dogovarjajo. Skratka, v življenju jaz ne vidim tukaj velikih problemov, pa sem, tako kot sem rekel, delal na kadrovskem področju. Tudi omenila mi je par zadev v konkretnem primeru, omenila že prej kolegica tudi iz SMC, da ne bom razlagal, plačilo študenta, mentor, študent pa tako naprej, mi ta razmerja ne smemo podreti.</p>
               <p>Kljub temu, da si, predsednik, opozoril, ne morem mimo Ekonomsko-socialnega sveta. Če bi zadeve šle po tej poti, da se o tej zadevi pogovarjajo deležniki, danes nebi bilo te seje, nebi imeli teh problemov. Tako, da upam, da bo v bodoče tudi to. Kolega Mesec je rekel, da če gredo zadeve preko Ekonomsko-socialnega sveta, da nimajo nobenih problemov. Pa smo jih nekaj že v preteklosti kar imeli zaradi tega vašega, predvsem zaradi rokov, ki jih postavljate. Vi postavljate roke, ki ne vključujejo, da je možnost tudi odprtje kakšnega socialnega dialoga prek Ekonomsko-socialnega sveta. To je narobe, ne. Pa da v bistvu včasih naslavljamo probleme, kot sem že prej rekel, ki jih ni. Spomnimo se, pa če se tiče študentskega dela, vaš predlog o študentskih servisih, ne. Popolnoma, zadeva, prvič, ki popolnoma dobro funkcionira, zalagajo denar, nobenih problemov ni, leta zadnja so se čudovito, res, organizirali, pa je bil, en tak podoben predlog ste dali, da začnemo reševati aprila, junija mora to biti na zavodu za zaposlovanje. Totalno ne more biti po nobenem predlogu, po nobeni varianti torej to uresničljivo. Potem pa jamrate, da niso vaši predlogi upoštevani. Morajo biti realni, morajo biti taki, da se dajo v doglednem času, ki ga predstavlja, tudi uresničiti.</p>
               <p>Tako, da jaz, seveda, s kolegom bova podprla tisto, kar je predlagano z amandmaji, ki jih je predlagala koalicija.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Naslednja na vrsti je prijavljena poslanka Mateja Udovč, ki je enostavno ni v dvorani. Zato nadaljujemo s poslancem Francem Kramarjem. Za njim poslanec Jožef Horvat.</p>
               <p>Kolega Kramar, izvolite.</p>
            </sp>
            <sp who="KramarFranc">
               <speaker>FRANC KRAMAR (PS SAB):</speaker>
               <p>Predsednik, hvala lepa za besedo. Vsi skupaj pozdravljeni.</p>
               <p>No, jaz se sprašujem v kakšnem sistemu pravzaprav živimo. Mene so podučili in pravzaprav tudi nekje naj bi bil sistem, v katerem živimo, tržni sistem. To pomeni, da trg ureja tudi izplačila zaposlenih. Mi smo se postavili v vlogo diktata že pri minimalni plači. Minimalna plača je določena s strani politike, delodajalci seveda so to zagrabili z veliko roko, ker menijo, da je to tisto pravo in večina zaposlenih v gospodarstvu, v industriji, danes prejema minimalno plačo. Sindikati, ki bi morali odigrati vlogo tega, da seveda stopijo na stran zaposlenih in zahtevajo povišanje teh plač, so nemočni, ker je pač politika predpisala minimalno plačo. Danes govorimo zopet o nekem prejemku, ki se imenuje študentska mezda, to je tista, s katero naj bi predpisali minimalno urno postavko, po kateri bo delodajalcev izplačeval študentom svoje delo. Mislim, da je to zopet potuha delodajalcem, ki se bodo oklenili tega in bodo izplačevali minimalno postavko kljub temu, da je tudi študentsko delo lahko zahtevnejše in da zahteva bolj zahtevno delo in tudi bolj plačano delo. Zato mislim, da bi tukaj morali vseeno to delati dokaj trezno, da ne dajemo zopet orodje v roke delodajalcem, da lahko to izkoristijo za to, da se držijo teh naših dogovorov oziroma naših zakonov in da vedno znova se sklicujejo na to, da je minimalna plača predpisana in tudi minimalna študentska postavka. Ker prihajam iz periferije lahko rečem, da je že moja predhodnica omenila, da če se bo postavka povečala, potem bo na periferiji zelo težko dobiti delo mladim študentom, kajti delodajalci ne bodo pristali na te urne postavke. Ta urna postavka je trenutno višja od tistega, kar nekje na periferiji delodajalci izplačujejo, to je približno 5 evrov. Seveda sam tudi podpiram to, da študentje svoje delo vrednotijo in da dobro zaslužijo. Vse dodatke, ki se predlagajo, ocenjujem kot redno delovno razmerje in v kolikor nekdo želi pač prejemati dobro plačilo, samo ta razmerje med minimalno plačo in izplačilom študentu, ki opravi 174 ur po 6,5 evra postavki, je lahko dokazano prikaže to, da je plačilo študenta veliko boljše kot pa plačilo redno zaposlenega nekje v industriji, ki prejema minimalno plačo. Zato predlagam, da v kolikor smatrajo, da je urna postavka prenizka, da se študenti redno zaposlijo in študirajo ob delu. Mislim, da bi s tem rešili marsikateri problem, tudi pokojninska osnova bi tekla in bi s tem pridobili predvsem študentje. Tukaj še enkrat poudarjam, da ne vidim kje je tukaj vloga sindikatov. Sindikati v vsakem tržnem sistemu so tisti, ki se borijo za pravice delavcev, ki se borijo za boljše plače, pa tudi sindikat študentov, ki ga imamo, bi moral biti tisti, ki bi bil nasprotni pogajalec napram delodajalcem in da bi ta trg končno začel funkcionirati, da nebi prihajalo vedno znova do tega, da bo politika predpisovala urne postavke.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec Kramar.</p>
               <p>Gospod Jožef Horvat. Ne, pardon, predlagatelj se je prijavil k besedi.</p>
               <p>Poslanec Mesec, prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Ja, hvala.</p>
               <p>Saj v bistvu mislim, da ste dali dobro iztočnico. Tukaj se cufamo že 2 uri okrog postopka, Ekonomsko-socialnega sveta, statistik in tako naprej. Pozabljamo v bistvu, za koga je ta zakon sploh pisan. Pisan je za delavce študente in dijake.</p>
               <p>In ti imajo danes minimalno urno postavko 4,13 evra. Kot sem že večkrat povedal, delajo v popolnoma prekernih razmerjih in tisti, ki govorijo, da je to delo namenjeno predvsem nekemu pridobivanju izkušenj, spregledajo, da je po navadi to delo predvsem za to, da lahko študent ali pa dijak preživi študijska leta in zato delajo ne tam, kjer si pridobivajo izkušnje za delo, v katerega naj bi se specializirali ampak če boste šli čez cesto v parlament, pa boste videli, da tam po navadi delajo študentje in delajo za minimalno urno postavko.</p>
               <p>Kar želimo pač s tem zakonom doseči, je to, da bo študentsko delo začelo služiti svojemu namenu. Po vseh, po v bistvu celi gostinski panogi po Sloveniji se je zelo razpaslo, da kelnarijo študentje in dijaki, kar je slabo po eni strani za njih, ker izgubljajo tudi po 8 ur na dan svojega časa, ko bi morali študirati, za to, da delajo za 4,13 evra. In slabo je za delavce v gostinstvu, ker jim študentje, ki so cenejši, bolj fleksibilni, ne dobivajo nobenih dodatkov, predstavljajo nelojalno konkurenco. Predstavljajo dumping na trgu delovne sile. Tako, da v resnici sindikalno stališče bi moralo pač gledati s te strani, gledati skozi oči študenta, gledati skozi prizmo tega kaj je dobro za ljudi na trgu dela, za ljudi v delovnih razmerjih, predvsem v panogah, kjer se je zares študentsko delo preveč razpaslo.</p>
               <p>In mislim, da zdaj v zadnji uri razprave, kolikor nam je še ostalo, poskušajmo pač debato tudi v to smer obrniti, da ne ostanemo zgolj pri nekih parlamentarnih in institucionalnih zapletih in proceduralijah, ki se tičejo predvsem nas v tej sobi, ne pa tistih, za katere konec koncev te stvari urejamo.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Samo opomnil bi, da poleg te točke dnevnega reda imamo danes še eno točko dnevnega reda znotraj časovne dimenzije 55 minut. In zato to nikakor ne pomeni, da lahko razpravljamo v nedogled.</p>
               <p>Zdaj pa ima besedo poslanec Jožef Horvat, za njim poslanec Anže Logar.</p>
               <p>Gospod Horvat, prosim.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala, gospod predsednik. Obljubim, da bom časovno racionalen.</p>
               <p>Zelo pomembno je, da o predlogih zakonov dobro razmislimo, da jih napišemo na podlagi podatkov, ki stojijo. Zdaj, kolega Luka ni trenutno v tej sejni sobi. Poglejte, kaj je Levica naredila z nepremičninskim posredovanjem. Kontra učinek. Ampak zdaj k zakonu.</p>
               <p>Tudi jaz sem s periferije. Sem vesel, da je tukaj z nami kolegica Mojca Žnidarič, ki področje, posebej na območju severovzhodne Slovenije, dobro pozna. Pa še en kolega, kolega Kramar, tudi s periferije. Tudi sam sem s periferije. Ta zakon je pisan za Ljubljano, oprostite, kolegice in kolegi iz Ljubljane. In če bo ta zakon Levice sprejet tak kot je predlagan, lahko danes rečemo zbogom študentsko delo na periferiji, bolj točno v Pomurju ali bolj točno severovzhodni Sloveniji, koroška, ne. Ali pa tisti ves del, ki gravitira na recimo univerzo v Mariboru, če govorimo o periferiji. Zakaj? Odgovor je preprost. Če se vi peljete od Ljubljane do Murske Sobote, vam na vsak prevožen kilometer povprečna mesečna bruto plača pade za 2 evra. Preprost izračun. Tako linearno potegnemo, za vsak prevožen kilometer iz Ljubljane do Prekmurja, Murske Sobote, se povprečna mesečna bruto plača zmanjša za 2 evra. Jaz se vozim 200 kilometrov, 200 krat 2 je štiristo evrov na mesec bruto. Izračunajte. Kaj to pomeni? To, kar je kolegica Mojca povedala in samo ponavljam. Ne bo dela za študente, ki je socialni korektiv, kot je povedal predsednik ŠOS-a. Jaz bom zdaj tem študentom moral reči, hvala ko je Luka prišel nazaj, glejte, drage študentke in študenti, pridite v Ljubljano k Luki Mesecu, on vam bo pomagal, vam bo zrihtal nek socialni korektiv, ker pač študentskega dela ni zaradi zakona Levice, če bo sprejet tako kot je predlagan.</p>
               <p>Hvala lepa, gospod predsednik.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Razpravlja poslanec Anže Logar.</p>
               <p>Prosim.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Hvala lepa.</p>
               <p>Zdaj, mi lahko to razpravo vodimo v nedogled. Ni res, da je ne moremo voditi v nedogled. Razlika je samo, verjetno je ugodneje zaključiti jo v terminu, ki ga imamo, ker v nasprotnem primeru bo pač treba sklicati nadaljevanje seje. Ampak razpravljamo pa lahko kolikor želimo in odbori so namenjeni temu, da se razpravlja kolikor želimo.</p>
               <p>Zdaj, jaz se v večini primerov ne strinjam s predlogi, ki jih predlaga Levica. Ampak v nečem ji pa dam prav. Če se nekaj vi dogovorite, pa če nekaj podpišete s parafami in končnim podpisom, je to nekaj, kar v parlamentarni demokraciji mora veljati. Dajte, razložite mi, če, ne vem, Alenka Bratušek podpiše nek protokol k koalicijskem sporazumu, kjer je jasno zavedeno kaj boste skupaj storili, potem pa Alenka Bratušek tega ne upošteva. Ali</p>
               <p>(nadaljevanje pa Dejan Židan. Ali pa Marjan Šarec. Ali pa Karl Erjavec. Zdaj, kako naj jaz kot državljan verjamem, da bo ta isti Karel Erjavec, Alenka Bratušek, Dejan Židan, Marjan Šarec potem spoštoval zakon, ki ga bo sprejel? Če niti lastnega podpisa ne upošteva. Vi ste, tudi mislim, da je neupravičeno, da se zdajle vse kritike na tej in oni strani spravlja na Levico. Kritike v zvezi s tem zakonom je treba spravljati na podpisnike tistega sporazuma, kjer je to jasno notri zavedeno. Glejte, vi ste to podpisali. Ne morete se zdaj ekskulpirati, če tega, kar ste zapisali, ne želite uresničiti. Mi smo že takrat govorili, da je ta sporazum škodljiv, da vam levo-leva vlada za Slovenijo ni najboljša opcija. Ampak vi ste kljub temu trmoglavili in ste to podpisali in zdaj imate agendo, ki jo imate. V umanjkanju svojih lastnih idej, ko sami nič ne predlagate, seje Državnega zbora so tako prazne, da bolj praznih v, ne vem, parlamentarni zgodovini še ni bilo in edine predloge, ki jih, jih predlaga Levica iz tega sporazuma ali pa opozicija na anomalije, ki se pojavljajo v sistemu, s te vi tisti, ki nosite največjo težo. 43 poslancev tistih z dvema manjšincema, ki zagotavljata skoraj večino tej vladi, ste tisti, ki ste v bistvu krivi, da danes o tem razpravljamo.</p>
               <p>Zdaj pa mene nekaj zanima. Če se ne motim, je Levica ta predlog, ki je v sporazumu, maja vložila v vašo proceduro interno, kakor imate glede protokola sodelovanja. Maj, junij, julij, avgust, september, oktober – pa ste neusklajeni tako kot da se nebi usklajevali. Pa, oprostite, kaj ta koalicija dela? Ali z drugimi besedami – ali je pilot sploh še v letalu? Kaj ste vi v zadnjih 5 mesecih naredil na tem področju? Da ne govorim o vseh ostalih področjih. Glejte, vi ste dali podpis, zdaj pa ta podpis kršite. Kako naj vam zaupam?</p>
               <p>Še več, zdaj date amandma, v katerem zvišujete urno postavko za približno 10 %. 2 dni nazaj ste se z velikim pompom zmenili, da boste vse usklajevali preko socialnega sveta, da se partnerji spet usedejo za skupno mizo. Pa mi, zelo enostavno, povejte ali je ta vaš amandma, ta predlog povišanja 10 %, usklajen na Ekonomsko-socialnem svetu? A se delodajalci strinjajo s tem? Imate pisno podprto zadevo, da se strinjajo s tem? Ker če ne sami, spet, pa ne Levica, sami kršite to, kar ste dva dni z velikim pompom obljubljali, ker je predsednik vlade rešil in vnaprej obljubljal, da zdaj pa tako ne bo šlo več. Sami pa ponujate višanje neke urne postavke, ki ima neposreden vpliv na stroškovno učinkovitost ali pa stroškovno sliko delodajalcev. Ali imate, povejte mi.</p>
               <p>In glejte, jaz težko kakor koli sploh glasujem o teh zadevah, če je koalicija, ki bi se morala uskladiti, nekaj pove, nekaj zapiše, se nekaj strinja, potem pa vsakič, ko to strinjanje pride na dnevni red, pa tukajle nekaj perete umazano perilo kako ste se pogovarjali, pa se niste, pa kako je treba prisluhniti temu, pa tistemu, pa kako ne smem zganjati demagogije pa tako naprej. Vlada pač je zahteven proces, ki terja odločitve znotraj vladnih procedur. Zdaj, če ste se nekaj zavezali, ima vlada številne odbore, pri katerih se te zadeve uskladijo z zaprtimi vrati in potem z usklajenim predlogom pridemo tu v Državni zbor in se v okviru dialoga v Državnem zboru rešitve še izboljšajo. Ampak ne pa tukaj zganjati neke ideologije in, ne vem, javno se pogajati o predlogu, o katerem ste se vsi strinjali, pa v bistvu je samo za to, da polnite agendo dela. Glejte, mi bomo tukaj čisto za brez veze vrgli stran današnji čas, ker ne boste rešili niti tega, kar ste zapisali v koalicijski pogodbi, ne boste niti izpolnili niti tega, kar ste obljubili nedavno partnerjem. Pa hkrati so v vaši koaliciji skupaj z nadkoalicijsko stranko ne boste rajše imeli po tej seji.</p>
               <p>Kar pomeni, da iz vseh vidikov, v bistvu vse, kar danes predlagate pa poskušate spraviti skoz, škodljivo. Najlažje bi bilo, oprostite, da če se ne morete tako usesti, pa naj gre ta peterček s 43+2 glasovi s svojim predlogom ven. Ampak šele po tem, ko se bo uskladil v okviru Ekonomsko-socialnega sveta, ne pa takole, na ta način. Pa bo krajša razprava, predsednik, verjamem, da bo krajša razprava.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Ja, hvala gospod poslanec Logar, jaz se vam kot predsedniku Komisije za nadzor javnih financ, kot kolegu, ki tudi vodi eno zelo pomembnih delovnih teles tega Državnega zbora, zahvaljujem za poduk, ki sem ga dobil na začetku. Če mi vi tega nebi povedali, gladko nebi vedel.</p>
               <p>Izvolite, kolega Logar.</p>
            </sp>
            <sp who="LogarAnže">
               <speaker>DR. ANŽE LOGAR (PS SDS):</speaker>
               <p>Tako kot znate, ste v duhovitem tonu povedali. Jaz upam, da mi ne boste to vrnili, ko bom jaz vodil sejo Komisije za nadzor javnih financ.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Poglejte, gospod Logar, vi me poznate že eno leto. Jaz mislim, da lahko na podlagi tega poznavanja sami zaključite, da takšnih stvari ne zlorabljam.</p>
               <p>Tako, gospe in gospodje, mi smo končali z razpravo. ali želi še kdo? Če ne, zaključujem razpravo.</p>
               <p>In dajem na glasovanje-</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Postopkovno.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Jaz sem razpravo zaključil, ni postopkovnih predlogov. Razprava je zaključena. Razprava je zaključena. Prehajamo ne odločanje. Jaz vodim sejo in sem razpravo zaključil.</p>
               <p>Na glasovanje dajem amandma in sicer amandma- kaj bi rad?</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Pred glasovanjem bi rad zahteval prekinitev seje za 10 minut.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Zakaj?</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Da se v poslanski skupini LMŠ odločimo kako bomo glasovali.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>V redu, ugasnite mikrofon.</p>
               <p>To se pravi, če prav razumem, po vseh teh mesecih postopkov, pogovorov, predlogov, se v poslanski skupini LMŠ niste uspeli dogovoriti kako boste glasovali? In ker zato zahtevate odmor, pa vezano tudi na to, kar je malo prej gospod Logar govoril ni to očitno stoodstotno drži, kar je tukaj trdil, odrejam 10 minut odmora.</p>
               <p>Nadaljevali bomo ob 11. uri in 15 minut.</p>
               <p>
                  <stage type="time">(Seja je bila prekinjena ob 11.02 in se je nadaljevala ob 11.13.)</stage>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Ne glede na to, gospe in gospodje, da smo praktično vsi prisotni, moram počakati do 11.15, ker je zadeva pod kamerami in mikrofoni. Da ne bo kaj narobe.</p>
               <p>Gospe in gospodje, nadaljujemo Preden preidemo na odločanje oziroma glasovanje ugotavljam, da so v dvorani prisotne 3 poslanke SMC in samo opozarjam – 2 sta članici odbora. Da se nebi slučajno, po pomoti seveda, zgodilo, da bi vse tri glasovale.</p>
               <p>Zdaj pa dajem na glasovanje amandma k 1. členu, predlog za amandma odbora. In sicer, poslanskih skupin koalicije.</p>
               <p>Ja, kolegica Mateja Udovč, obrazložitev glasu.</p>
               <p>Prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči, za besedo.</p>
               <p>Jaz bi rada na tej točki samo še enkrat poudarila, da je študentsko delo začasno in občasno delo, ki študentom in dijakom omogoča pridobivanje delovnih izkušenj in dodatnega zaslužka v času izobraževanja. Delodajalcem pa omogoča selekcijo potencialnih prihodnih kadrov in fleksibilno delovno silo. Ne gre v tem samo za dodaten zaslužek študentom in dijakom ampak je pomemben vidik za študente tudi za spoznavanje delovnih procesov pa pridobivanja, kot sem že povedala, delovnih izkušenj in lažje odločanje za zaposlitev po končanem študiju.</p>
               <p>Predlagane rešitve Levice so na prvi pogled pozitivne in všečne. Vendar pa bi morali biti pri določanju višine zelo, zelo previdni. Pri odločanju ne smemo spregledati tudi vseh ostalih deležnikov, ki opozarjajo, da bi dvig minimalne urne postavke in ostali predlog Levice zmanjšal povpraševanje po študentskemu delu. Predlagani ukrep bi lahko študentsko delo podražilo do te mere, da bi postopoma propadlo samo po sebi. Naročniki bi ga sčasoma nadomestili z drugimi oblikami dela, ki bi bile za njih cenovno bolj privlačne, tu mislim predvsem na začasno in občasno delo upokojencev, saj pri-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospa poslanka, obrazložitev je 2 minuti, to vas opozarjam.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Ja, bom končala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Saj v primeru upokojencev, pa sp-jev urna postavka nižja in je za delodajalce bolj ugodna.</p>
               <p>Zato ne podpiram predloga, ki ga je dala Levica in podpiram amandma, ki ga ja pripravila koalicija.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Kolega Šircelj, vi želite obrazložitev glasu? Ja, razumel sem tisto gestikulacijo kot tako. Okej.</p>
               <p>Prehajamo na odločanje. S tem, da preden preidemo na odločanje, opozarjam članice in člane odbora, da v kolikor bo sprejet amandma koalicije k 1. členu, postane amandma poslanske skupine Levica k istemu členu brezpredmeten.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet</p>
               <p>Prehajamo na odločanje o amandmaju k 2. členu.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet in sicer oba amandmaja, zato ker sta po svoji vsebini enaka.</p>
               <p>In prehajamo na odločanje o amandmaju k 3. členu.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Zaključujem razpravo o členih in vloženih amandmajih.</p>
               <p>In v skladu s prej sprejeto odločitvijo odbora prehajamo na glasovanje o vseh členih skupaj.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da so členi sprejeti. S tem zaključujem obravnavno predloga zakona na Odboru za finance.</p>
               <p>Vsi sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da kot poročevalec na seji Državnega zbora nastopim sam. Hvala lepa.</p>
               <p>Prehajamo na <title>6. TOČKO DNEVNEGA REDA, TO JE LETNO POROČILO O POSLOVANJU DRUŽBE ZA UPRAVLJANJE TERJATEV BANK ZA LETO 2018.</title>
               </p>
               <p>V okviru te točke dnevnega reda gre za obravnavo poročila, ki ga je Družba za upravljanje terjatev bank Državnemu zboru posredovala na podlagi prvega odstavka 15. člena Zakona o ukrepih Republike Slovenije za krepitev stabilnosti bank.</p>
               <p>Odbor je prejel tudi mnenje Komisije Državnega sveta za gospodarstvo, obrt, turizem in finance.</p>
               <p>K tej točki pa so vabljeni: predstavniki Družbe za upravljanje terjatev bank; in Ministrstva za finance.</p>
               <p>Uvodno besedo dajem glavnemu izvršnemu direktorju Družbe za upravljanje terjatev bank, to je gospod Matej Pirc.</p>
               <p>Kar komoti, gospod Pirc, pa izvolite.</p>
            </sp>
            <sp who="PircMatej">
               <speaker>MATEJ PIRC:</speaker>
               <p>Hvala. Lep pozdrav vsem.</p>
               <p>Jaz sem sicer sprintal prezentacijo, imam pa tudi na ključku, da prikažem. Ne vem kje se sicer prikazuje potem to, tako da po želji. Vem, da smo časovno omejeni. Tako, da mogoče potem brez prezentacije ampak samo tiskano verzijo.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kar izvolite, kar lahko začnete.</p>
            </sp>
            <sp who="PircMatej">
               <speaker>MATEJ PIRC:</speaker>
               <p>Prav.</p>
               <p>Se pravi, DUTB je tudi v letu 2018 zasledoval svoj glavni cilj, to je finančni cilj, to je zagotoviti največji mogoči donos za državo in davkoplačevalce in sicer preko poplačila finančnega dolga, ki je zavarovan z državnim poroštvom in pa ustvarjanja zahtevanega donosa na vplačani kapital države. pri tem pa smo intenzivno upravljali sredstva in pa tudi investirali v ta sredstva s ciljem optimizirati njihov potencial in pa povečati unovčljivo vrednost. Kjer je bilo možno, je DUTB tudi prestrukturiral družbe, če je bilo to seveda ekonomsko upravičeno in prispeval k ponovni vzdržnega delovanja nepremičninskega in pa gospodarskega trga v Sloveniji.</p>
               <p>Kar se tiče samih rezultatov v letu 2018. DUTB je dosegel čisti poslovni izid pred obdavčitvijo v višini 63 milijonov evrov, pri čemer je plačal 5,4 milijone evrov davka na dobiček, kar skupaj pomeni čisti dobiček po obdavčitvi v višini 57,7 milijonov evrov. Pri tem je DUTB dosegel vse zakonsko predpisane cilje in sicer minimalno ustvarjene kumulativne prilive, to je na preglednici 3 spodnja tabela, kjer pomembno presegamo ciljno vrednost zaradi višjih prilivov v preteklih letih. Dosegli smo 11,1 % prilivov glede na začetno vrednost, cilj je bil 10 %. Dobičkonosnost kapitala, povprečna dobičkonosnost kapitala znaša 28,9 % in pa stroškovna učinkovitost 1,99 %, se pravi tik pod ciljno vrednostjo.</p>
               <p>Na naslednji preglednici - številka 4 - je prikazano zmanjševanje obsega sredstev DUTB. Konec leta 2018 je bilo v, je imel DUTB še za 830 milijonov evrov vseh sredstev, to je po tržnih oziroma poštenih vrednostih. Največji del tega so bile terjatve – 530 milijonov. Skoraj polovica teh terjatev se nanaša na podjetja, ki so v prestrukturiranju, kjer se DUTB aktivno ukvarja s temi podjetji, dobra polovica pa na podjetja, kjer DUTB izvaja aktivnosti unovčevanja zavarovanj za te terjatve. Poleg terjatev je bilo v premoženju DUTB še za 180 milijonov evrov nepremičnin, največ zemljišč. In pa za 90 milijonov evrov lastniških naložb, to se pravi deležev v podjetjih.</p>
               <p>DUTB je konec leta 2018 že v celoti povrnil oziroma dosegel prvotni vložek s strani lastnika. In sicer 200 milijonov evrov kapitala, pri čemer želim izpostaviti, da je v vseh teh letih DUTB plačal za 145 milijonov evrov obresti na obveznice in pa na posojila. Pri tem pa je plačal še dodatnih 65 milijonov evrov nadomestila za poroštvo, ki ga je prejel s strani države. Pomembno pa se v zadnjih letih zmanjšujejo tudi stroški DUTB-ja in enako bo tudi v prihodnih letih.</p>
               <p>Na preglednici 6, na drsnici 6, je prikazana tudi mednarodna primerjava. DUTB se stalno primerja s tremi družbami za upravljanje slabih terjatev. Dve sta pomembno, pomembno večji od DUTB-ja, to sta španski SAREB in pa irska NAMA, medtem ko družba Reverta, litovska, je pa nekaj manjša kot DUTB. Iz primerjave po kriterijih procenta neodplačanega dolga in pa povprečja letnih stroškov glede na sredstva se vidi, da je DUTB pri svojem poslovanju primerljiva drugim podjetjem in s tega vidika uspešna.</p>
               <p>Kar se tiče omenjenih prestrukturiranj, v letu 2018 je bilo zaključenih 11 primerov prestrukturiranj. Med njimi tudi Livko lesa in pa skupina Hidrija. Kriterij za to je predvsem ta, da se terjatve, ki jih ima DUTB do teh podjetij, refinancirajo, odplačajo ali refinanciranjo z bančnim posojilom, kar pomeni, da tudi banke prepoznajo družbo kot primerno za bančno financiranje. Poleg omenjenih dveh podjetij je bil dosežen pomemben napredek tudi pri ostalih podjetjih, kot na primer Alpina, MLM, Istrabenz turizem, Hoteli Bernardin in še kakšnemu.</p>
               <p>Po ustvarjenih prilivih je DUTB v letu 2018 ustvaril za 228 milijonov evrov prilivov, to je 20 milijonov evrov oziroma 10 % nad ciljno vrednostjo. Večino tega je bilo iz posojilnega portfelja, to se pravi iz terjatev ali odplačila dolga preko pogodb o prestrukturiranju oziroma financiranju ali z odprodajo teh terjatev. 47 milijonov je bilo doseženega z odprodajo nepremičnin in pa 29 milijonov za odprodajo lastniških deležev.</p>
               <p>V DUTB smo v letu 2018 tudi zmanjševali število zaposlenih, enak trend se nadaljuje v naslednjih letih v letošnjem letu.</p>
               <p>Podrobno je prikazan tudi postopek, povezan s KLI Logatcem, ki smo ga tudi na tem odboru že večkrat obravnavali. Tako, da v kolikor je tukaj še kaj vprašanj, se lahko kasneje vrnem na to.</p>
               <p>Glede na to, da smo pa že oktobra in da je letno poročilo za leto 2018 že relativno staro, sem pa tokrat dodal že rezultate prvega polletja 2019, ki jih boste še obravnavali ob drugem kvartalnem poročilu. In sicer, DUBT je bil uspešen tudi v prvem polletju letošnjega leta. Dosegli smo že za 5,6 % planiranih prilivov, kar pomeni, da smo na dobri poti, da ta cilj dosežemo. Podobno je tudi s stroškovno učinkovitostjo, kjer je bilo pa nekaj večjih odlivov zaradi izgubljenih tožb, ki so se po večletnem trajanju končale, nekatere v škodo v DUTB-ja, se pa nanašajo predvsem na tožbe še iz bank, Probanke in pa Faktor banke. Kar pa se tiče čistega poslovnega izida pred obdavčitvijo, je pa ta v prvem polletju znašal slabih 18 milijonov evrov.</p>
               <p>Toliko, na hitro.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa, gospod direktor.</p>
               <p>Naslednjemu dajem besedo predstavniku Ministrstva za finance.</p>
               <p>Državni sekretar Metod Dragonja, prosim.</p>
            </sp>
            <sp who="DragonjaMetod">
               <speaker>METOD DRAGONJA:</speaker>
               <p>Hvala lepa, gospod predsednik. Spoštovane poslanke, poslanci, ostali prisotni. 16. člen Zakona o ukrepih Republike Slovenije za krepitev stabilnosti bank določa, da je za sprejetje letnega poročila DUTB pristojna vlada kot njena skupščina.</p>
               <p>DUTB je julija pripravila revidirano letno poročilo za leto 2018 in ga poslala Ministrstvu za finance v nadaljnjo obravnavo. Letno poročilo za leto 2018 je pripravljeno v skladu z določbami ZGD-1. Računovodske izkaze je pregledal neodvisni revizor in izdal mnenje brez pridržkov, zato je vlada 25. 7. 2019 sprejela to letno poročilo ter podelila razrešnico upravnemu odboru DUTB za poslovno leto 2018.</p>
               <p>Vlada se je prav tako, kot skupščina DUTB, seznanila z informacijo, da znaša čisti dobiček poslovnega leta 2018 57 milijonov 699 tisoč evrov, bilančni dobiček ob koncu leta 2018 pa 95 milijonov 742 tisoč evrov in je kot skupščina potrdila, da celotni bilančni dobiček ostane nerazporejen. Vlada kot uspešno ocenjuje dejstvo, da je DUTB v letu 2018 presegla zahtevane ključne kazalce poslovanja, ki so določeni v smernicah za delovanje DUTB. Prav tako kot uspešno ocenjuje vlada dejstvo, da se je DUTB v letu 2018 zaradi čistega dobička kapitalsko okrepila. Posledično je lastniški kapital konec leta 2018 znašal 199,9 milijona evrov, kar je za 53,4 milijonov evrov več kot ob koncu leta 2017.</p>
               <p>V zvezi s stroški financiranja velja izpostaviti, da DUTB v skladu s poslovno strategijo odplačuje redno svoje obveznosti. Od ustanovitve je skupaj poplačala 1,3 milijarde obveznosti, ki so povezane s prevzetimi terjatvami. V letu 2018 je poleg rednega odplačevanja predčasno odplačala še za 28 milijonov evrov glavnic posojil. Delno poplačilo finančnih obveznosti z državni poroštvom predstavlja pomemben korak za znižanje javnofinančnih tveganj, ki so povezane z delovanjem DUTB.</p>
               <p>Velja še izpostaviti, da je v letu 2018 v javnosti odmevalo nekaj odmevnih primerov prodaje nepremičnin, ki so vzbudili dvom o učinkovitosti, gospodarnosti in preglednosti delovanja DUTB. Zaradi dvoma o ustreznosti internih postopkov je upravni odbor DUTB uvedel notranjo preiskavo in sprožil neodvisni pregled revizijske družbe Ernst &amp; Young. Revizijsko poročilo je izpostavilo nekatere nepravilnosti in neskladnosti postopkov z notranjimi akti DUTB. Konec leta 2018 so sledili potem še ukrepi vlade in naloge, ki jih je vlada postavila upravnemu odboru DUTB, ki so prinesli spremembe v korporativnem upravljanju, v sestavi neizvršnih in izvršnih direktorjev ter procesne ukrepe novega upravnega odbora za povečanje skladnega, učinkovitega, gospodarnega in preglednega poslovanja družbe.</p>
               <p>V skladu z ZUKSB Ministrstvo za finance kvartalno poroča vladi in Državnemu zboru o nadzoru, ki ga izvajamo, tako da ste člani Odbora za finance periodično seznanjeni o doseganju ciljev in o aktualnih temah, ki so vezani na poslovanje DUTB. Ministrstvo za finance pričakuje, da bo DUTB svoje poslanstvo izvršila v skladu z zakonom do leta 2022, torej do unovčitve večine svojega premoženja ter poplačala vse svoje obveznosti do bank. Na tem mestu velja spomniti, da gre kupnina iz terjatev in unovčevanja premoženja za pokritje obveznosti DUTB in ne v proračun. Na koncu bo tako v DUTB ostal predvsem akumulirani lastniški kapital oziroma akumulirani dobički, katerih višina je ciljno postavljena z strategijo delovanja DUTB.</p>
               <p>Hkrati velja poudariti, da Ministrstvo za finance ne razmišlja o spremembah Zakona o ukrepih Republike Slovenije za zagotavljane stabilnosti bank oziroma o morebitnem skrajšanju delovanja DUTB. Ministrstvo pričakuje, da bo DUTB v okviru postavljenega okvira svojo poslanstvo opravila v predvidenem roku, učinkovito in gospodarno.</p>
               <p>DUTB obenem pozitivno prispeva k saldu sektorja države v znesku vsakoletnega ustvarjenega finančnega presežka, tako kot se DUTB sešteva oziroma konsolidira v širši sektor države v skladu z metodologijo ESE. Za izkazano sliko poslovanja pa ni pomembno samo vrednost unovčenih terjatev ampak tudi stroški DUTB, ki niso zanemarljivi, ki so bili posebej veliki v začetnem obdobju delovanja DUTB, to je plačilo obresti in pa nadomestil za poravnavo državnih poroštev, kar je predstavil v svojem poročilu glavni izvršni direktor.</p>
               <p>To bi bilo na kratko, pogled vlade.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa, gospod državni sekretar.</p>
               <p>Gospe in gospodje, odpiram razpravo o letnem poročilu. Kdo želi besedo?</p>
               <p>Kolega Jani Prednik, prosim.</p>
            </sp>
            <sp who="PrednikJani">
               <speaker>JANI PREDNIK (PS SD):</speaker>
               <p>Lep pozdrav vsem prisotnim.</p>
               <p>Za ta letna poročila DUTB-ja lahko rečemo, da jih vsako leto piše bolj previdno, kar je čisto ok.</p>
               <p>V tem svojem letnem poročilu za leto 2018 v zvezi s primerom Lonstroff, ki sicer ni nov primer ampak še vedno pač obstaja, DUTB po zaključeni reviziji ugotavlja, da so sodelavci DUTB, citiram: »sicer zagrešili več kršitev delovnih obveznosti, saj niso spoštovali internih aktov DUTB, vendar ta ravnanja niso vplivala na rezultat prodajnega posla. Šlo je za odstopanja od internih procesnih pravil, ki niso imela vpliva na doseženo ceno pri tej prodaji«. In zaradi tega DUTB proti svojim zaposlenim tudi ni sprožila nikakršnih postopkov in tudi v zvezi s tem navajajo, da zaradi kratkih zakonskih rokov, ki naj bi bili možni le v primeru kaznivih dejanj. Za DUTB torej ni problem, če zaposleni na DUTB dosegajo slabše prodajne cene kot so jih sposobni realizirati drugi. Problem bi bil samo, če bi njihovi zaposleni odkrito kradli. In sicer za kaj gre, sicer, kot sem rekel, to ni novo, mislim, da smo imeli lani tudi odbor na to temo. In sicer, DUTB je namreč prodala industrijsko zemljišče pri Logatcu za 2 milijona evrov. Prodala ga je nepremičninski agenciji SVET re, ki glede na svoj obseg poslovanja ni imela lastnega denarja za nakup. Agencija je namreč še isti dan zemljišče preprodala švicarski multinacionalki Lonstroff za 3 milijone evrov. In šele takrat je poplačala DUTB. Pri tem sta tako DUTB kot drugi državni organi vedela, da Lonstroff išče zemljišče za investicijo v Sloveniji.</p>
               <p>To se nekako ne sklada s tem, kar imate napisano v strateških ciljih, kjer piše: »finančni cilj DUTB je zagotoviti največji mogoči donos za državo in davkoplačevalce«. Kot sem rekel, se to DUTB-ju ne zdi sporno, zato se lahko mi v tem primeru nekako upravičeno počutimo kot neki starši najstnika, ki je kljub svoji sposobnosti, da domov prinese odličen uspeh, prinaša domov slabe ocene, na očitke staršev pa odgovarja z nekim nerazumevanjem češ, saj nisem padel letnika, kaj se pa pritožuješ.</p>
               <p>In glede na to, da tu DUTB naredi za milijon evrov oportunitete izgube in na koncu ugotovi, da ni problem, ker nihče ni imel odkritega namena krasti, me samo zanima odgovor na vprašanje. Ni treba na dolgo in široko, samo kratko: ali se to DUTB-ju zdi normalno ali ne? Samo z ja ali ne.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Ali želi še kdo razpravo?</p>
               <p>Poslanec Luka Mesec, prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Podobno kot moj predhodnik bi tudi jaz rad nekoliko več pojasnil glede teh primerov, zlasti glede KLI Logatec, kjer, kot ste rekli, smo ga že obravnavali na tem odboru ampak je iz vašega poročila jasno, da praktično niso bile izvedene nobene sankcije. Napisali ste: »zoper nekatere izmed kršitev delovnih obveznosti bi DUTB lahko uveljavljala delovnopravne sankcije, vendar zaradi kratkih zakonskih rokov to ni bilo izvedljivo«. To se mi ne zdi ravno korekten komentar glede na zadevo, ki jo tukaj imamo, ne? V bistvu se govori o neki zelo sumljivi praksi, ki je bila najverjetneje koruptivna, vi ste pa napisali, da niste uveljavljali delovnopravnih sankcij, češ »zaradi kratih zakonskih rokov to ni bilo izvedljivo«. Tako, da vas prosim za pojasnila.</p>
               <p>Drugo vprašanje moje se pa nanaša na stanovanja v lasti DUTB. Kot veste, smo v Levici, da bi dosegli cilj 10 tisoč novih javnih najemnih stanovanj, ki si ga je zadala koalicija, predlagali spremembo zakona o DUTB, s katerim bi na stanovanjski sklad prenesli 1957 javnih najemnih stanovanj ter 157 hiš oziroma zemljišča, ki bi omogočila to gradnjo. S tem bi omogočili okrog 6 tisoč ljudem javna najemna stanovanja in s tem bi se približali tistemu cilju, ki je zapisan v koalicijski pogodbi. Naš predlog zakona je bil, kot veste, zavrnjen. Vlada pa je pripravila sklep, na podlagi katerega naj bi slaba banka na stanovanjski sklad prenesla še letos 3 zemljišča od teh 17, ki jih je opredelil stanovanjski sklad kot primerne za gradnjo, naslednje leto 3 in potem še leta 2021 3. Zdaj smo v bistvu že v sredini oktobra, se pravi letošnje leto se izteka, sklep je bil sprejet, če se ne motim, na vladi julija, o prenosi pa nismo slišali še nič. Tako, da me zanima kaj se s tem prenosom dogaja in pa kako potekajo cenitve. V Levici smo namreč takrat opozorili, da bi pri cenitvah lahko prišlo do zapletov. Stanovanjski sklad je namreč po svojem zakonu dolžen spoštovani določbe Zakona o stvarnem premoženju države in lokalnih skupnosti, ki določa, da mora cenitev izdelati pridobitelj, torej Stanovanjski sklad, in da mora pri cenitvi oziroma nakupu upoštevati tudi namen – neprofitna javna stanovanja. V primeru sklepa vlade pa naj bi neodvisen cenilec na podlagi dogovora med slabo banko in stanovanjskim skladom to ocenjeval. Pa me zanima kako in če to zdaj izvajate.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Tudi sam bi želel dve zadevi izpostaviti.</p>
               <p>In sicer me zanima pri poslovanju z nepremičninami, katere DUTB prodaja, ali imate izdelane meritve koliko povprečno traja obdobje, časovno obdobje od začetka pogajanj s potencialnim kupcem, pa do realizacije pravnega posla.</p>
               <p>Druga zadeva, ki me pa zanima, je pa tisti končni datum 31. 12. 2020, pardon 2020. Vi ocenjujete določene vrednosti, se pravi tako vrednosti terjatev kot vrednosti nepremičnin na ta presečni datum, takrat je tudi jasno, da bo DUTB prenehala obstajati. In me zanima ali imate tudi ocenjeno vrednost obveznosti na ta datum.</p>
               <p>Ali še kdo od poslank in poslancev želi kaj razpravljati? Če ne, potem gospod glavni izvršni rektor Matej Pirc.</p>
               <p>Izvolite, imate besedo.</p>
            </sp>
            <sp who="PircMatej">
               <speaker>MATEJ PIRC:</speaker>
               <p>Hvala.</p>
               <p>Kratek odgovor je ne. Ne zdi se nam to normalno, kar se tudi vidi iz ukrepov, ki jih je DUTB sprejela, ki so prikazani na strani 11. Sprejeli smo številne ukrepe, kjer se predvsem ne more ponoviti, da kupec brez lastnih sredstev v enem dnevu, oziroma kolikor koli je že bilo časa, proda zemljišče ali kar koli naprej po višji ceni. V vse pogodbe so od sedaj dalje vnesene tudi top-up klavzule, ki v primeru, da se to vseeno zgodi, za določeno obdobje varuje DUTB, da to razliko prejme. Kar pa se tiče samih nepravilnosti, mislim, da je cel primer dokaj transparentno prikazan, tudi ugotovljene kršitve, brez skrivanja in vsega. Kot sem pa že zadnjič pojasnil na odboru, gre pa za odstopanja od internih procesnih pravil v obliki tega, da niso bili pisani zapisniki za vsak sestanek, da za vsak sestanek ni bilo jasno navedeno kdo so bili udeleženci teh sestankov. In to so te kršitve pravil, ki jih je ugotovila forenzika, ki je šla zelo natančno skozi vsa naša pravila, ki jih je, oziroma skozi vse naše pravilnike, ki jih cca 150 in ki izhajajo predvsem iz priporočil računskega sodišča. Pri tem bi izpostavil še, da je cenitve zemljišč poleg internih cenitev, da jih je svoje cenitve naredil tudi zakonski revizor KPMG in tudi pogledal cel postopek, zato je bilo potrjevanje letnega poročila tako dolgotrajno. Poleg tega pa sta bili naročeni še dve dodatni zunanji neodvisni cenitvi, ki sta pokazali, da ceni ni prišlo do odstopanj glede na tržne razmere v tistem trenutku. Kaj pa se je dogajalo po prodaji in pa seveda verjetno tudi pred samo predajo, pa trenutno preiskujejo ustrezni preiskovalni organi in DUTB je predal vso dokumentacijo in nudi vso pomoč. Se pa strinjam, da je nastala oportuniteta izguba oziroma dejanski zaslužek, vprašanje samo, komu.</p>
               <p>Glede vprašanja prenosa zemljišč na stanovanjski sklad. V skladu z dogovorom med Stanovanjskim skladom in DUTB je bil izbran zunanji cenilec, ki je pripravil cenitve vseh treh nepremičnin. Tako DUTB kot Stanovanjski sklad sta imela na te cenitve nekaj pripomb, vendar je na koncu ostalo pri prvotni cenitvi, ki je bila potrjena z obeh strani. Usklajena je bila tudi že kupoprodajna pogodba oziroma vse tri kupoprodajne pogodbe. DUTB je vse to že potrdil na svojih organih odločanja, sledi še potrditev na nadzornem, po mojih informacijah, na nadzornem svetu Stanovanjskega sklada. In potem se bo kupoprodajna lahko podpisala in pa tudi izvedel prenos nepremičnin.</p>
               <p>Glede časa realizacije nepremičninskega posla. Kot že omenjeno, DUTB ima 150 pravilnikov, kar zelo omejuje njegovo delovanje, ki mora biti transparentno in pa ustrezno dokumentirano. Morajo biti tudi spoštovani vsi roki za ponudbe, razpise, obravnavo, odločanje na dveh oziroma treh ravneh kreditnih odborov, usklajevanje s kupci. Tako, da žal ne morem povedati koliko je povprečni čas realizacije posla, vsekakor je pa to več mesecev.</p>
               <p>Glede obveznosti DUTB konec leta 2020. Po sprejeti strategiji poslovanja za obdobje 2019-2022 bodo konec leta 2022 poplačane vse obveznosti DUTB-ja, pri čemer bo kapital DUTB-ja v tistem trenutku znašal 200 milijonov evrov. DUTB bo imela v aktivi še za cca 130 milijonov evrov premoženja, ki ga do takrat ni bilo možno prodati. Razlogov za to je več, ali gre za dolgoročne MRA pogodbe, ki segajo preko leta 2022 ali gre za nepremičnine, kjer so potrebni dolgotrajni postopki za ureditev oziroma zaokrožitev lastništva ali pa gre za podjetja, ki niso predvidena za prodajo. Ob tem pa naj bi imel DUTB tudi 50 milijonov evrov presežnih denarnih sredstev.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Ali želi še kdo razpravo? Če ne, potem zaključujem razpravo.</p>
               <p>In ugotavljam, da se je Odbor za finance seznanil z letnim poročilom- prosim?</p>
               <p>Ja, ja, seveda, izvolite. Kolega Luka Mesec.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Za stanovanja še nisem dobil odgovora, če lahko poveste.</p>
            </sp>
            <sp who="PircMatej">
               <speaker>MATEJ PIRC:</speaker>
               <p>Prosim, o?</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Stanovanjih.</p>
            </sp>
            <sp who="PircMatej">
               <speaker>MATEJ PIRC:</speaker>
               <p>Aha, poteka samo prenos zemljišč. In če povzamem, DUTB je sprejel že vse odločitve. Zdaj je žogica na strani nadzornega sveta Stanovanjskega sklada. Pogodbe so usklajene, cene tudi, med obema dvema stranema. Tako, da pričakujem realizacijo v dveh, treh tednih.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala.</p>
               <p>Ugotavljam, da se je Odbor za finance seznanil z letnim poročilom o poslovanju Družbe za upravljanje terjatev bank za leto 2018.</p>
               <p>Zaključujem 6. točko dnevnega reda in 1. nadaljevanje seje Odbora za finance.</p>
               <stage type="time">Seja se je končala 10. oktobra 2019 ob 11.53.</stage>
            </sp>
         </div>
      </body>
   </text>
</TEI>
