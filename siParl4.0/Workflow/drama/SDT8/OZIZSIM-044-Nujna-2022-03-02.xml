<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIZSIM-044-Nujna-2022-03-02">
   <teiHeader>
      <fileDesc>
         <titleStmt>
            <title>Odbor za izobraževanje, znanost, šport in mladino</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-044-Nujna-2022-03-02.OZIZSIM" n="044">
               <name>Nujna</name>
               <date when="2022-03-02"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-044-Nujna-2022-03-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-044-Nujna-2022-03-02.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">44. nujna seja</stage>
            <stage type="date">(2. marec 2022)</stage>
            <stage type="chairman">Sejo je vodila Iva Dimic, predsednica odbora.</stage>
            <stage type="time">Seja se je začela ob 9.01 uri.</stage>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Spoštovani! Članice in člane odbora, vabljene ter ostale prisotne lepo pozdravljam! Začenjam 44. nujno sejo Odbora za izobraževanje, znanost, šport in mladino.</p>
               <p>Obveščam vas, da so zadržani in se seje ne morejo udeležiti naslednje članice in člani odbora, namesto katerih na seji s pooblastili sodelujejo: namesto Željka Ciglerja je z nami mag. Dejan Židan, namesto Tomaža Lisca je z nami Franci Kepa, namesto Jureta Ferjana je z nami Elena Zavadlav Ušaj ter namesto Mojce Žnidarič je z nami Gregor Perič.</p>
               <p>S sklicem seje ste prejeli naslednji predlog dnevnega reda: 1. Predlog zakona za urejanje položaja študentov, druga obravnava <stage>(EPA 2040-VIII)</stage>.</p>
               <p>Ker v poslovniškem roku nisem prejela predlogov za spremembo dnevnega reda, je ta določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA ZA UREJANJE POLOŽAJA ŠTUDENTOV, DRUGA OBRAVNAVA (EPA 2040-VIII).</title>
               </p>
               <p>V zvezi s to točko dnevnega reda ste prejeli gradivo, ki je objavljeno na spletnih straneh Državnega zbora: predlog zakona, zahtevo za sklic nujne seje odbora, zahtevo za sklic izredne seje Državnega zbora, mnenje Vlade, mnenje Zakonodajno-pravne službe, stališče Zavoda za zdravstveno zavarovanje Slovenije, prošnjo Študentske organizacije Slovenije, mnenje Komisije Državnega sveta za kulturo, znanost, šolstvo in šport.</p>
               <p>K tej točki dnevnega reda so vabljeni, kot je razvidno iz sklica seje, zato ne bom prebirala vseh vabljenih.</p>
               <p>Odbor bo predlog zakona obravnaval na podlagi 126. člena Poslovnika Državnega zbora. Rok za vlaganje amandmajev je bil do začetka obravnave predloga zakona. V poslovniškem roku so amandmaje vložili Poslanska skupina nepovezanih poslancev, Poslanska skupina LMŠ in Poslanska skupina SD. Amandmaje ste prejeli.</p>
               <p>Odboru predlagam, da v skladu s tretjo alinejo prvega odstavka 128. člena Poslovnika Državnega zbora ob koncu razprave glasujemo o vseh členih skupaj. Ali kdo temu nasprotuje? Ugotavljam, da ne.</p>
               <p>Začenjam <title>drugo obravnavo</title> predloga zakona, v kateri bomo opravili razpravo in glasovanje o posameznih členih predloga zakona.</p>
               <p>Želi predlagatelj predloga zakona podati dopolnilno obrazložitev k členom predloženega zakona? Besedo dajem Igorju Zorčiču. Izvolite.</p>
            </sp>
            <sp who="ZorčičIgor">
               <speaker>IGOR ZORČIČ:</speaker>
               <p>Spoštovana predsednica, hvala za besedo.</p>
               <p>V mesecu juliju prejšnjega leta je bil v sodelovanju s Študentsko organizacijo Slovenije v parlamentarno proceduro vložen Predlog zakona o urejanju položaja študentov. Študentska populacija sama oziroma njeni predstavniki ocenjujejo, da se je položaj študentov v slovenskem prostoru ob izhodu iz svetovne gospodarske krize poslabšal in aktualne okoliščine ne kažejo na to, da bi bilo to področje visoko na politični agendi aktualne oblasti. Epidemija koronavirusa je položaj še dodatno zaostrila, četudi je bila študentska populacija v PKP protikoronskih zakonih deležna določenih ukrepov, so pa bili ti zanje pravzaprav nezadostni in parcialne narave.</p>
               <p>Leta 2017 je že bil sprejet poslanski Zakon za urejanje položaja študentov, ki je bil pravzaprav prvi, ki se je ukvarjal nekoliko s sistemskimi pomanjkljivostmi študentske populacije, do tedaj tega ni bilo. To seveda pomeni, da tudi prejšnje vlade in resorna ministrstva niso sledila zahtevam in potrebam mladih, ki študirajo, in da je treba na tem področju narediti korak naprej. Zaradi navedenega sem v preteklih mesecih prisluhnil predstavnikom Študentske organizacije Slovenije, ki so mi predstavili ključne pomanjkljivosti, ki pestijo študentski populus, in skupaj s kolegi iz poslanskih skupin nepovezanih poslancev, LMŠ, SD, SAB in SNS vložil v proceduro predlog zakona, ki naslavlja vprašanje štipendiranja, zdravstvenega varstva, tudi javnega potniškega prometa, subvencionirane prehrane, bivanja študentov, visokega in višjega šolstva, delovnih razmerij oziroma študentskega dela. Predlog zakona je v tem smislu apolitičen in neideološki, nastal je izključno na pobudo mladih oziroma študentov, zato velja o njem tehtno razmisliti in ga tudi podpreti.</p>
               <p>Naj naštejem nekaj glavnih rešitev, ki jih prinaša zakon: področje štipendiranja, povečanje državnih štipendij za 20 % in dodatna razreda prejemnikov državne štipendije. Štipendiranje je eden ključnih poudarkov, ki jih naslavlja ta zakon. Namreč, slovenski študenti nadpovprečno slabo ocenjujejo svoj finančni položaj. Kar 38 % študentov poroča, da se srečujejo z zelo resnimi finančnimi težavami. Državne štipendije so v povprečju za približno 300 evrov nižje od povprečnih stroškov študenta, očitno je torej, da državne štipendije ne sledijo oziroma ne dosegajo svojega namena. Vlada je v tem delu svojega mnenja podala odklonilno stališče, z razlogom, da bo sama v parlamentarno proceduro vložila Zakon o uveljavljanju pravic iz javnih sredstev, kjer naj bi bilo to urejeno na način, da bodo državne štipendije povečane in da se bo uvedlo dva nova dohodkovna razreda. Če je razlog za nepodporo samo ta, da bo to storila Vlada sama, je nasprotovanje nepotrebno. Če pa je v vsebinskem smislu vladna rešitev kakorkoli boljša, predlagam, da v nadaljevanju postopka oblikujemo takšen amandma, z rešitvijo, ki bo sprejemljiva tudi za vladno stran.</p>
               <p>Nadalje se v zakonu ureja odprava starostne omejitve pri pridobitvi pravice do štipendije. Po mnenju študentov je starostni pogoj za pridobitev štipendije - torej dijaki, ki so pred dopolnjenim 22. letom prvič vpisani v sekundarno izobraževanje in študenti pred 27. letom starosti - določen arbitrarno in diskriminatorno. Zato se predlaga, da bodo lahko štipendijo dobili tudi starejši študenti, seveda, če bodo izpolnjevali vse ostale pogoje, zato da bodo štipendije dosegale svoj namen.</p>
               <p>Nadalje se v predlogu zakona določa izvzem dohodkov iz študentskega dela in kadrovskih štipendij do višine minimalne plače iz izračuna upravičenosti do socialnih transferjev. Ena od funkcij študentskega dela je pomoč socialno šibkejšim dijakom in študentom, da se jim omogoči šolanje za želeno izobrazbo, tudi če prihajajo iz socialno šibkejših družin. Ker pa se prihodki študentskega dela upoštevajo pri izračunu upravičenosti do pravic iz javnih sredstev, je mnogo družin oškodovanih. Prizadete so predvsem socialno šibkejše družine, ki zaradi počitniškega dela otrok prejmejo nižji otroški dodatek in druge socialne transferje. Zato je treba študentsko delo izvzeti iz dohodka družine, ki se upošteva pri uveljavljanju pravic iz javnih sredstev do višine minimalne plače. Podobno oziroma praktično identično rešitev je nekaj dni nazaj v okviru drugega zakonodajnega predloga predlagala tudi koalicijska stranka Nova Slovenija, zaradi česar ocenjujem, da podpora predlagani rešitvi ne bi smela biti problematična.</p>
               <p>Nadalje, področje potniškega prometa, to urejamo zdaj z amandmajem, kjer so tudi nekatere stvari rešene.</p>
               <p>Področje študentske prehrane. Višina subvencije za obrok študentske prehrane se s trenutnih 2,35 dvigne na 3,5 evra - prvotno je bil predviden dvig na 2,9 -, s čimer se nadomesti obdobje neusklajevanja višine subvencije v času krize med 2012 in 2019. V omenjenem časovnem obdobju je država iz tega naslova privarčevala po nekaterih ocenah 4,5 milijona evrov. Prav tako so se v vmesnem času podražile surovine, ki jih morajo zagotavljati ponudniki študentske prehrane pri nudenju študentske prehrane, kar se odraža z vsakoletnim dvigom cen doplačila za študente. Torej, subvencija mora slediti vsakoletnim dvigom cen doplačila, in prav to je namen tega člena oziroma ureditve povišanja subvencij za študentsko prehrano. Namreč, študenti, poleg tega, da so subvencionirani, morajo vse več in več dati iz svojega žepa. Kar se tiče protiargumentov, ki jih je bilo zaznati tudi nenazadnje iz mnenja Zakonodajno-pravne službe, češ da se to področje ureja že v enem zakonu in da bi se moralo za vse prejemke iz javnih sredstev urejati enako. Predlagatelji se s tem ne strinjamo, niso vsi prejemki, ki jih ureja zakonodaja, enaki. Študentje, kot je bilo že izpostavljeno na začetku, so izpostavljeni v tem delu, tudi kar se tiče študentske prehrane, nekoliko bolj kot druge skupine prebivalstva, zato ocenjujemo, da je na mestu, da se področje študentske prehrane uredi v tem zakonu, tako kot to zahteva povišanje njihovih stroškov, ki se je izkazalo in pokazalo v zadnjih letih.</p>
               <p>Nadalje, področje bivanja, zdravstvenega varstva, uvedba digitalne študentske izkaznice, to je smiselna rešitev zaradi očitnega tehnološkega napredka. Seveda so tu izpostavljena določena vprašanja varstva podatkov, ampak sem prepričan, da vsa ta vprašanja z amandmaji ustrezno rešujemo. Nenazadnje pa je treba iti tudi, če se najbolj po domače izrazim, s časom naprej in študentom na njihov predlog omogočiti digitalno študentsko izkaznico.</p>
               <p>Naj izpostavim še eno zadevo, področje študentskega dela oziroma delovnih razmerij. Predlaga se uvedba dodatka na delovno dobo tudi za čas opravljanja študentskega dela. Na podlagi Zakona o delovnih razmerjih delavcu pripada dodatek na delovno dobo, ki se določi v kolektivni pogodbi na ravni dejavnosti. Praviloma pa dodatek na delovno dobo znaša 0,5 % bruto plače za vsako dopolnjeno leto delovne dobe. Dijakom in študentom za opravljanje študentskega dela teče le pokojninska, ne pa tudi delovna doba. Z vidika dodatka na delovno dobo so tako posamezniki, ki opravljajo študentsko delo, le navidezno v enakopravnem položaju s tistimi, ki študentskega dela niso opravljali, saj oboji prično delo brez dodatka na delovno dobo. Študent, ki je v času izobraževanja opravljal študentsko delo, bo zato imel tudi nižjo osnovo za izračun pokojnine. Predlog dopolnitve ne predvideva obračuna in izplačila dodatka na delovno dobo v času opravljanja študentskega dela.</p>
               <p>Toliko mogoče za začetek. Ocenjujem, da smo predlagatelji zakona v sodelovanju s ŠOS v pretežni meri upoštevali tudi mnenje oziroma pripombe Zakonodajno-pravne službe. Sicer pa lahko tudi danes še kakšno vprašanje, ki bi bilo odprto pri kateremkoli členu, rešimo in ga ustrezno naslovimo tudi mogoče s kakšnim popravkom amandmaja. Naj omenim še to, da je bil zakon tudi soglasno podprt na Državnem svetu in tudi sicer uživa širšo podporo.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Besedo dajem predstavniku Ministrstva za izobraževanje, znanost in šport, državnemu sekretarju dr. Mitji Slavincu.</p>
            </sp>
            <sp who="SlavinecMitja">
               <speaker>DR. MITJA SLAVINEC:</speaker>
               <p>Hvala lepa, gospa predsednica.</p>
               <p>Lep pozdrav vsem!</p>
               <p>Glede predloga zakona je bila opravljena širša razprava in usklajevanje, saj naslavlja kar nekaj ministrstev, in v Ministrstvu za izobraževanje, znanost in šport smo tudi temeljito pregledali predloge. Marsikateri od teh zagotovo pripomorejo k statusu študentov, res pa je, da tudi posegajo v proračun Republike Slovenije. Glavni pomislek Vlade, zaradi česar tudi ni naklonjena takemu pravnemu urejanju, pa je, da zakon posega v osem drugih zakonov in na ta način materijo, ki je tam celovito rešena, naredi manj pregledno, morda tudi netransparentno, kar zagotovo kaže na ponovni razmislek pri reševanju tovrstne problematike.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Želi besedo predstavnik Ministrstva za infrastrukturo? Z nami je mag. Matjaž Vrčko. Ja, kar izvolite.</p>
            </sp>
            <sp who="VrčkoMatjaž">
               <speaker>MAG. MATJAŽ VRČKO:</speaker>
               <p>Hvala lepa za besedo.</p>
               <p>Jaz bi samo glede te brezplačne mesečne vozovnice, ki se predlaga v tem zakonu, povedal, da smo z lanskim septembrom poenostavili subvencioniranje vozovnice za dijake in študente. Uvedli smo tako imenovano vozovnico Slovenija, kjer dobi študent oziroma dijak za 25 evrov možnost potovanja povsod, ne samo na relaciji od doma do študija oziroma šolanja, in vozovnica velja tudi, če dijak oziroma študent kupi letno vozovnico, ki stane 200 evrov, mu ta velja tudi med počitnicami, torej jo lahko uporablja za študentsko delo ali dijaško delo. Skratka, mislimo, da bi ponovno vračanje na relacijske vozovnice, kljub temu, da bi bile brezplačne, pomenilo korak nazaj in ponovno težje ali pa bolj komplicirano pridobivanje teh vozovnic. Zato mi tega ne podpiramo in si želimo, da ta ureditev ostane taka, kot je. Glede na to, da je predlagatelj povedal, da pa je nek amandma pripravljen, ga pa ne poznam, tako ga ne morem komentirati.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Imamo tudi predstavnika Ministrstva za zdravje. Državni sekretar Franc Vindišar, izvolite.</p>
            </sp>
            <sp who="VindišarFranc">
               <speaker>FRANC VINDIŠAR:</speaker>
               <p>Hvala lepa za besedo.</p>
               <p>Spoštovana predsedujoča, poslanke in poslanci, vabljeni!</p>
               <p>Predlog zakona spreminja zakonske določbe področnih predpisov, ki na enoten in transparenten način urejajo posamezna področja, ki jih naslavlja predlog zakona. V 30. členu predlog zakona posega v veljavno zakonodajo na področju zdravstva, in sicer v Zakon o pacientovih pravicah, Zakon o zdravniški službi, Zakon o zdravstveni dejavnosti in Zakon o zdravstvenem varstvu in zdravstvenem zavarovanju. V delu, ki se nanaša na Zakon o zdravstveni dejavnosti, bi po predlogu študentje imeli pravico do izbranega osebnega zdravnika tako na stalnem kot začasnem prebivališču. Takšen predlog bistveno posega v veljavno zakonodajo in bi eno skupino zavarovanih oseb postavljal v privilegiran položaj. V predlogu ni jasno opredeljen način dostopanja do zdravstvenega varstva za študente, ki študirajo zunaj kraja stalnega prebivališča, niti odnos med osebnim zdravnikom in zdravnikom v kraju študija. Prav tako ni opredeljen postopek menjave osebnega zdravnika, vprašanje napotitve na sekundarni in terciarni nivo, niti ni predlaganih rešitev za vodenje medicinske dokumentacije. Ministrstvo za zdravje sicer podpira vse zakonodajne predloge, ki prebivalcem Republike Slovenije omogočajo dostop do izobraževanja, izboljšanje socialnega položaja in varnosti ter povečanje pravne varnosti in enakosti, saj to posledično pomeni višjo stopnjo javnega in osebnega zdravja, a zaradi zgornjih navedb predloga ne podpiramo.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Besedo dajem predstavnici Zakonodajno-pravne službe. Z nami je Barbara Gerečnik. Izvolite.</p>
            </sp>
            <sp who="GerečnikBarbara">
               <speaker>BARBARA GEREČNIK:</speaker>
               <p>Hvala za besedo.</p>
               <p>Zakonodajno-pravna služba je v skladu s svojimi pristojnostmi, določenimi v Zakonu o državnem zboru in Poslovniku Državnega zbora, preučila predlog zakona in pripravila kar obsežno pisno mnenje.</p>
               <p>Že v uvodnem delu mnenja smo izpostavili, da predlog zakona vsebinsko posega v osem zakonov, pri čemer je uporabljena specifična zakonodajna tehnika noveliranja, tako imenovani omnibus, ki odstopa od običajnega spreminjanja zakonov s samostojnimi zakoni. Čeprav je bila ta tehnika v dosedanji zakonodajni praksi že večkrat uporabljena, je vseeno treba opozoriti, da je takšen pristop dopusten samo izjemoma, restriktivno in vedno v vsebinsko strogo omejenem obsegu, ob izkazanih razlogih, da običajno noveliranje za ureditev določenega vprašanja ni ustrezna in je zato taka zakonodajna tehnika nujna. Načelo pravne varnosti kot neločljiv del načela pravne države iz 2. člena ustave namreč terja, da je zakonska ureditev predvidljiva, razmeroma stabilna, pa tudi jasna in pregledna. Poseganje v zakonska besedila z drugimi zakoni to načelo načenja.</p>
               <p>V pripombah k posameznim členom smo izpostavili določene pomisleke ustavnopravne narave, in sicer z vidika 2., 14., 58. in 121. člena ustave, podali smo pripombe z vidika skladnosti s pravnim sistemom, opozorili na neustrezno ponovno vnašanje določenih vsebin v posamezne zakone, ki so že del veljavnega besedila teh zakonov, ter opozorili še na nekatere druge nomotehnične pomanjkljivosti predloga zakona.</p>
               <p>Amandmaje k predlogu zakona sem dobila šele danes zjutraj, zato časa za njihov pregled ni bilo veliko, vseeno pa lahko po hitrem pregledu rečem, da večino naših pripomb upoštevajo. Zato pripomb k posameznim členom ne bi podrobneje predstavljala, izpostavila bi le tiste, kjer ocenjujemo, da naši pomisleki niso bili upoštevani.</p>
               <p>V zvezi z 10. členom predloga zakona, ki spreminja 23. člen Zakona o uveljavljanju pravic iz javnih sredstev tako, da posega v lestvico mej dohodkov za dodeljevanje državne štipendije in dviguje višino državne štipendije, bi izpostavila, da Zakon o uveljavljanju pravic iz javnih sredstev že od uveljavitve dalje izhaja iz izhodišča, da se lestvica za otroški dodatek oblikuje tako, da postane enotna lestvica za dodeljevanje vseh pravic iz javnih sredstev. Predlagana sprememba drugega odstavka 23. člena Zakona o uveljavljanju pravic iz javnih sredstev glede na vloženi amandma sicer upošteva meje dohodkov za ugotavljanje upravičenosti do državne štipendije, kot so določene z Odredbo o uskladitvi mej dohodkov za letne pravice za leto 2022, vendar pa ostale meje dohodkov za ostale pravice na zakonski ravni ostajajo nespremenjene, kar zmanjšuje preglednost in jasnost zakonske ureditve.</p>
               <p>V pripombi k 13. členu smo izpostavili, da namen, ki ga zasleduje, to je, da se študentom, ki so bili upravičeno odsotni z vaj, predavanj in seminarjev, omogoči pristop k posameznemu izpitu v tekočem študijskem letu, iz predlaganega besedila novega tretjega odstavka 37. člena Zakona o visokem šolstvu ni razviden. Hkrati smo opozorili, da je v veljavnem 66. členu Zakona o visokem šolstvu že določeno, da se s statutom visokošolskega zavoda podrobneje uredijo postopki in pravila, med drugim tudi o napredovanju, ponavljanju letnika oziroma pogojnem napredovanju ter postopek za uveljavljanje varstva pravic študentov. Opozorili pa smo tudi, da bi bilo določbo treba preučiti z vidika 58. člena ustave, ki zagotavlja avtonomnost univerze in drugih visokih šol. Ustavno sodišče je namreč v odločbi U-1/34/94 z dne 22. 1. 1998 zapisalo, da sta določanje študijskega režima ter določanje oblik in obdobij preverjanja znanja študentov sestavini načela avtonomije ter da vanjo sodi tudi tehnologija izvajanja pedagoškega procesa, katerega sestavni del so tudi preizkusi znanja, zato je lahko to področje urejeno le z aktom, sprejetim v okviru univerzitetne avtonomije in zakonodajalec nima pravice posegati na to področje. K temu členu je bil sicer tik pred sejo vložen amandma, ki pa bi ga bilo prav tako treba preučiti in pojasniti z vidika spoštovanja načela avtonomije univerze. Izpostavila bi še pripombo k 19. členu, h kateremu prav tako ni vloženega amandmaja. S tem členom se dopolnjuje 81.b člen Zakona o visokem šolstvu, in sicer se dopolnjuje 13. točka prvega odstavka, pri čemer člen neustrezno določa, da gre za dopolnitev 13. alineje. Iz obrazložitve k predlaganemu členu izhaja, da je njegov namen tudi višješolskim študentom zagotoviti možnost bivanja v študentskih domovih, vendar predlagana določba po presoji Zakonodajno-pravne službe s pravnosistemskega vidika ni ustrezna. Zakon o visokem šolstvu namreč v 65. členu določa, da je študent oseba, ki se vpiše na visokošolski zavod na podlagi razpisa za vpis in se izobražuje po dodiplomskem ali podiplomskem študijskem programu. Vse določbe v Zakonu o visokošolskem izobraževanju, ki se nanašajo na študente, se torej glede na opredelitev iz tega člena nanašajo na osebe, ki se izobražujejo na visokošolskih zavodih. Zaradi predlagane dopolnitve 81.b člena bo tako prišlo do notranje neskladnosti zakonskega besedila Zakona o visokem šolstvu, saj bo v določbi, ki ureja vodenje osebnih podatkov študentov visokošolskih zavodov, med podatki, ki se vodijo, tudi ime višješolskega zavoda, na katerega je študent vpisan. Po presoji Zakonodajno-pravne službe bi bilo treba možnost bivanja študentov višjih šol v študentskih domovih celovito urediti v Zakonu o višjem strokovnem izobraževanju, ki tudi sicer ureja pravice in obveznosti študentov višjih šol ter evidence z osebnimi podatki teh študentov. To se sicer naslavlja z amandmajem k 22. členu predloga zakona in se po vsebini ureja na način, da se v Zakonu o višjem strokovnem izobraževanju dodaja določba, da se za subvencionirano bivanje študentov višjih šol uporabljajo določbe zakona, ki ureja visoko šolstvo. Vseeno pa bi na tem mestu opozorila, da bi bilo določbo treba preveriti z vidika njene izvedljivosti v praksi, zlasti ker prijava za subvencionirano bivanje poteka preko sistema eVŠ.</p>
               <p>Dovolite mi, da se kratko opredelim še do nekaterih vloženih amandmajev, za katere menimo, da naše pripombe niso bile ustrezno upoštevane ali pa so bile morebiti narobe razumljene, zato bi bilo do seje zbora smiselno napraviti še določene popravke.</p>
               <p>Glede amandmaja k 5. členu. S tem amandmajem se zdaj spreminja samo še tretji odstavek 8.a člena Zakona o subvencioniranju študentske prehrane, ki ureja dokazovanje istovetnosti upravičenca do subvencionirane prehrane, in sicer glede na vloženi amandma na tri načine: s predložitvijo javne listine, opremljene s fotografijo, ki jo izda državni organ, ali javne listine o statusu študenta s fotografijo, ki jo izda državni organ, ali uradnega dokumenta o statusu študenta s fotografijo, ki je izdan v skladu z zakonom, ki ureja visoko šolstvo, ali zakonom, ki ureja višje strokovno izobraževanje. Menimo, da bi bilo treba besedilo ponovno preučiti, saj bi bilo po naši presoji treba drugi in tretji način združiti tako, da bi se kot možnost identifikacije navedla predložitev javne listine o statusu študenta s fotografijo, ki je izdana v skladu z zakonom, ki ureja visoko šolstvo, ali zakonom, ki ureja višje strokovno izobraževanje.</p>
               <p>Opredelila bi se tudi do amandmaja k 14. členu, kjer se v novem sedmem odstavku 14. člena ureja evidenca izdanih študentskih izkaznic, ki jo bo vodila Študentska organizacija Slovenije. Namen obdelave podatkov je po naši presoji v tem odstavku določen protislovno in bi ga bilo po naši presoji treba ponovno preučiti. Določa se namreč, da se evidenca izdanih študentskih izkaznic vodi za namen izdaje študentskih izkaznic. Po ustavni določbi, ki zagotavlja varstvo osebnih podatkov, je prepovedana uporaba osebnih podatkov v nasprotju z njihovim namenom. Le z jasno določenim namenom obdelave osebnih podatkov je mogoče predvideti obseg posega v informacijsko zasebnost posameznika. In brez jasno določenega namena ni mogoče presoditi, ali je zbiranje osebnih podatkov sorazmerno glede na namen, ki se zasleduje. Enaka pripomba velja tudi za amandma k 21. členu.</p>
               <p>Opozorila bi še, da amandma k 22. členu ni ustrezno formuliran, saj določa, da se v prvem odstavku doda nov drugi odstavek, zato ni jasno, kako se bo ta amandma lahko umestil v zakonsko besedilo.</p>
               <p>Opozorila bi še, da se z amandmajem k 32. členu predvideva sprejetje pravilnika iz novega četrtega odstavka 65. člena Zakona o visokem šolstvu, pri čemer pa materialna določba sprejetja tega pravilnika ne nalaga. Enako velja tudi za prehodno določbo, ki nalaga sprejetje pravilnika iz novega četrtega odstavka 37. člena Zakona o višjem strokovnem izobraževanju. Nalaga se tudi uskladitev Pravilnika o subvencioniranju bivanja študentov s spremenjenimi določbami Zakona o visokem šolstvu, v zvezi s čimer menimo, da bi bilo ta pravilnik treba uskladiti tudi s spremenjenimi določbami Zakona o višjem strokovnem izobraževanju.</p>
               <p>Končno pa še, z amandmajem k 36. členu se določa višina državnih štipendij, ki se izplačujejo med 1. aprilom 2022 in 31. decembrom 2022, kjer bi bilo treba upoštevati tek zakonodajnega postopka, saj je vprašljivo, ali bo zakon do 1. aprila že uveljavljen.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Zdaj dajem besedo predstavnici Državnega sveta dr. Branki Kalinič Ramšak. Izvolite.</p>
            </sp>
            <sp who="KalenićRamšakBranka">
               <speaker>DR. BRANKA KALINIČ RAMŠAK:</speaker>
               <p>Hvala lepa za besedo.</p>
               <p>Lep pozdrav vsem!</p>
               <p>Kratko bom povzela mnenje Komisije za kulturo, znanost, šolstvo in šport Državnega sveta, ki je to tematiko obravnavala 23. februarja 2022, in sicer z enotno podporo predlogu, skratka, komisija predlog zakona podpira.</p>
               <p>Komisija se je seznanila z razlogi za pripravo in vložitev predloga zakona v zakonodajni postopek, seznanila se je tudi z mnenjem Vlade, s pojasnilom Ministrstva za infrastrukturo glede spremembe zagotavljanja subvencioniranega prevoza za leti 2021 in 2020 v prid upravičencev, z mnenjem Ministrstva za zdravje, s stališčem Študentske organizacije Slovenije, ki je pobudnica za pripravo predloga zakona.</p>
               <p>Komisija na podlagi razprave posebej izpostavlja, da je treba predlogu zakona zagotoviti podporo, ker končno obravnava konkretno problematiko glede položaja študentov, ki je bila dalj časa spregledana. V razpravi so člani komisije posebej izpostavili določena vprašanja, ki jim je treba nameniti še posebno pozornost, med drugim vprašanju varnosti študijskega okolja tudi glede spolnega nadlegovanja. S tem v zvezi je treba na vseh visokošolskih institucijah tej tematiki nameniti večjo pozornost, sprejeti pravilnike proti nasilju, nadlegovanju in trpinčenju ter urediti jasne postopke za celostno zaščito žrtev. Medijsko poročanje o tej občutljivi tematiki je zelo odmevno in prispeva k razkrivanju primerov kršenja dostojanstva, ne sme pa se zlorabiti ne v škodo študentov ne v škodo visokošolskih učiteljev. Komisija ocenjuje, da se lahko obravnavani predlog zakona razume kot krizni zakon, saj obravnava kritične probleme, s katerimi se študentska populacija srečuje že dlje časa in ki zelo neposredno vplivajo na njeno vsakdanje in študijsko življenje.</p>
               <p>Komisija ocenjuje, da se lahko obravnavani predlog zakona razume kot krizni zakon, saj obravnava kritične probleme, s katerimi se študentska populacija srečuje že dlje časa in ki zelo neposredno vplivajo na njeno vsakdanje in študijsko življenje.</p>
               <p>Komisija posebej podpira dodatna sredstva za obnovo in gradnjo študentskih domov v univerzitetnih mestih, kar bo omogočilo lokalnim skupnostim, da se bodo lažje vključile v reševanje tega problema.</p>
               <p>Državni svetniki so izpostavili tudi druga vprašanja, ki jim je treba v prihodnje nameniti več pozornosti, kot na primer vprašanju smiselnosti obdavčitve študentskega dela preko napotnice študentskega servisa, kadar gre za delo znotraj študijskega programa, saj se študenti s tem lahko vzporedno s študijem praktično usposabljajo in preverjajo svoja znanja. Komisija tudi posebej poudarja, da je znanje največja vrednota oziroma nacionalni kapital, zato je treba vlagati v znanje in mlade. S tem se bo družba še naprej razvijala kot družba znanja in inovacij. Komisija je opozorila, da je treba v nadaljevanju zakonodajnega postopka predlog zakona pripraviti v smeri njegove polne uresničitve v praksi.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Tako smo izčrpali del predstavnikov ministrstva in Državnega sveta.</p>
               <p>Prehajamo na razpravo in glasovanje o posameznih členih predloga zakona.</p>
               <p>Odpiram razpravo o 1. členu. V okviru razprave pri tem členu in v skladu s parlamentarno prakso bom dala besedo najprej vabljenim na sejo. Prosim, da se zaradi magnetograma predstavite z imenom in priimkom ter navedete institucijo, v imenu katere prihajate. Želite besedo? Predstavniki ŠOS, prosim, da se predstavite z imenom in priimkom. Izvolite.</p>
            </sp>
            <sp who="GrubarMarike">
               <speaker>MARIKE GRUBAR:</speaker>
               <p>Predsedujoča, najprej najlepša hvala za besedo. <stage>(Marike Grubar, predsednica Študentske organizacije Slovenije.)</stage>
               </p>
               <p>Z novim Zakonom za urejanje položaja študentov, ki je v tem trenutku obravnavan na pristojnem odboru, na Študentski organizaciji Slovenije nadaljujemo s svojimi prizadevanji za izboljšanje socialnega položaja študentov. Naj spomnimo, prvi Zakon za urejanje položaja študentov je bil sprejet leta 2017 s soglasno podporo. Vse od tistega trenutka dalje pa smo na naši organizaciji se srečevali s težavami študentov in iskali sistemske rešitve. Z njimi smo želeli olajšati mladim njihovo življenje. Te rešitve smo umestili v Zakon za urejanje položaja študentov, ki je v nastajanju vse od leta 2019 in bi bil vložen že nekoliko prej, če ne bi z letom 2020 vstopili v čas epidemije. Takrat smo razumeli, da trenutek ni primeren za vlaganje takšnega zakona. Ampak v preteklem letu smo nato iskali podporo pri predsedniku republike, predsedniku Državnega zbora in predsedniku Državnega sveta. Prav vsi so se strinjali s tem, da je težave študentov treba nasloviti z veliko nujnostjo. V skladu s tem smo ob podpori predsednika Državnega sveta in ob sodelovanju z Državnim svetom izvedli posvet o socialnem položaju študentov in s tem opravili nekakšen uvod v dogajanje okrog Zakona za urejanje položaja študentov.</p>
               <p>Izredno veseli in hvaležni smo, da je predsednik Državnega zbora, gospod Igor Zorčič, naš zakon posvojil in ga vložil v proceduro kot prvi med enakimi skupaj z ostalimi sopodpisniki. Na tem mestu se zahvaljujemo tudi vsem ostalim sopodpisnikom in vsem ostalim akterjem, ki so zakon do tega trenutka tako in drugače podprli. Žal pa enako pozitivnega odziva najprej nismo prejeli s strani pristojnih ministrstev in s strani Vlade Republike Slovenije, ki je na zakon najprej podala negativno mnenje. Kljub temu smo v preteklih mesecih intenzivno delali na usklajevanju in približevanju stališč, da bi zakon lahko izboljšali in izpilili. Ocenjujemo, da smo se približali predvsem na področju zdravstva in področju prevozov. Glede zdravstva smo prvotni predlog v celoti črtali, pri prevozih pa ocenjujemo obstoječi predlog kot ustrezen oziroma celo ocenjujemo, da je vladna odločitev dobra. Zdaj smo na točki, ko verjamemo, da je zakon zares dober in vzdržen, čemur v prid pričajo tudi stališča, predstavljena prejšnji teden pri obravnavi na pristojni komisiji Državnega sveta, ki ste jih slišali pred mojim govorom.</p>
               <p>Zakonski ukrepi, kot je povedal vlagatelj, zajemajo številna področja študentskega življenja. Izpostaviti pa velja predvsem dvig višine državne štipendije za 20 % v naslednjih treh letih ter zagotovitev dodatnih 5 milijonov evrov letno za gradnjo in obnovo študentskih domov. Prav tako želimo, da se vpisni in drugi skriti stroški študija več ne prelagajo na študentke in študente. Velja omeniti mogoče tudi to, da ukrep študentskih izkaznic na Študentski organizaciji Slovenije ocenjujemo kot izvedljivega v praksi.</p>
               <p>Za konec, zakon je neideološki, pripravljen z namenom spodbujanja mladih k vključitvi v terciarno izobraževanje in k zaključku slednjega, s čimer želimo spodbuditi potencial znanja v slovenski družbi. Želimo, da se izobražuje čim več mladih, saj s tem spodbujamo rast znanja, ki je pa edini kapital, na katerem lahko gradi slovensko gospodarstvo. Zato verjamemo in upamo, da bo kot takega danes zakon pripoznal tudi pristojni odbor Državnega zbora, v zadnjem koraku pa tudi vse poslanske skupine ter ga podprle še v zakonodajnem postopku. Glede na to, da politike, ki so vključene v zakon, zagovarjajo praktično vse stranke v našem Državnem zboru, danes pričakujemo, da to pokažete še na drugačen način kot zgolj z besedami. Gre za trenutek, ko se lahko sprejme odločitev, s katero je mogoče mladim dejansko pomagati in vsaj delno ublažiti posledice škode, ki smo jo študenti utrpeli v celotnem času epidemije, ko smo bili večkrat spregledani in pozabljeni. Ponavljam, če kdaj, je zdaj pravi čas za pomoč študentom.</p>
               <p>Za zaključek bi želela pozvati vse prisotne, da danes zakon podprete in omogočite obravnavo na seji Državnega zbora. Še enkrat poudarjam, da je zakon namenjen vsem študentom. Zato v tem trenutku ne apeliram samo na predstavnike strank, ki so naš zakon že podprle, to so LMŠ, SD, SAB, Levica, SNS in Nepovezani poslanci, ampak tudi na predstavnike koalicijskih strank, ki svoje podpore še niso javno izrekle. Če ta zakon danes dobi ustrezno podporo, boste s svojo odločitvijo omogočili boljše in bolj dostojno življenje vseh študentov v Sloveniji.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Želi še kdo od vabljenih besedo? Ugotavljam, da ne.</p>
               <p>Besedo dajem še članicam in članom odbora, se pravi, prehajamo na razpravo. Prvi se je prijavil kolega Aljaž Kovačič. Izvolite, imate besedo.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica.</p>
               <p>Spoštovani vabljeni, predstavniki ministrstva, kolegice in kolegi!</p>
               <p>V Listi Marjana Šarca smo z veseljem sopodpisali ta predlog in ga bomo danes na odboru tudi podprli. Kot je bilo že povedano, upam, da bo prišlo tudi do obravnave na plenarni seji, kajti kolikor kažejo razmerja, bi tam moral ta zakon biti sprejet, saj ga dejansko podpira večina poslank in poslancev, ampak zaradi razdelitve, ki jo imamo v aktualnem Državnem zboru, je na tem odboru pod vprašajem. Vendar vseeno mislim in upam, da bodo tudi poslanci koalicije prepoznali dobro namernost tega zakona, ki je dejansko bil spisan v realnem sektorju, se pravi, v praksi med mladimi, ki tudi najbolje poznajo svojo problematiko.</p>
               <p>V Listi Marjana Šarca smo že, ko je prišlo do te krize, opozarjali, da se ne sme ponoviti ZUJF, pri katerem so najbolj trpeli mladi, veliko stvari jim je ZUJF onemogočil in še zdaj imamo nekatere zamrznjene. Kljub temu nas, na žalost, Vlada ni poslušala in ni naredila tega, kar bi morala, se pravi, zaščititi našo najbolj ranljivo populacijo, da bi tudi ti protikoronski ukrepi šli v smislu tega, da bi bili zaščiteni. In prav zaradi tega je še toliko bolj nujno, da je ta zakon sprejet, saj se dejansko sistemsko rešuje probleme, ki so med mladimi.</p>
               <p>Mladi so v tej krizi - če grem na temo, ki jo imamo, študente – zelo trpeli. Nenazadnje so, na žalost, bili, da ne rečem izgnani, ampak napoteni izven študentskih domov, kljub temu, da so tam dejansko živeli, fakultete so se jim zaprle, ob tem pa jim je bilo onemogočeno delo preko študentskega servisa, se pravi, preko študentskega dela. Vemo, koliko študent potrebuje, da preživi. Vemo, kaj pomenijo številke minimalnega praga revščine, in veliko študentov je bilo res potisnjenih na rob preživetja. Kljub temu, da smo pri PKP-jih vložili mnogo amandmajev, ki bi mladim omogočili boljše življenje, je Vlada in koalicija sprejela le dvakrat po 150 evrov in danes oziroma v preteklih dneh še te digitalne bone, kar pa je zelo malo za študente; vemo, da študent potrebuje okrog 500, 600 evrov, da preživi. Povprečno zaslužijo okrog 300 evrov preko študenta in dejansko jim je bilo to onemogočeno. Tako se jih je veliko moralo vrniti domov, da so lahko sploh preživeli, kaj šele, da bi imeli denar, da bi lahko normalno študirali.</p>
               <p>Kar se tiče ministrstev. Glede Ministrstva za infrastrukturo so predstavniki študentov odgovorili, na kakšen način se ta zadeva rešuje. Tudi Ministrstvo za zdravje je povedalo, da načeloma to podpira, ampak z amandmaji to črtamo, kajti v praksi je mogoče nekoliko težje zadevo rešiti. Moram pa tudi sam povedati, da so v praksi velikokrat težave. Še posebej, recimo, tisti študenti, ki ne prihajajo iz Maribora in Ljubljane ali Kopra in potem gredo v ta mesta študirat, pa se poškoduje. Tudi sam sem imel tako izkušnjo, ko sem živel v Mariboru, dejansko nisem mogel hoditi na preveze k zdravniku v Mariboru, ker je moj družinski zdravnik bil v Ormožu. In potem sem imel kar nekaj dela, da sem se lahko dogovoril, da so mi sploh lahko menjali vsakodnevne obveze zaradi poškodbe. In to so dejansko težave, ki jih imajo študentje dnevno, ampak za njih ni rešitev. In zdaj kljub temu, da amandma predlaga črtanje tega člena, upam, da se bo v bodoče to rešilo, kajti tudi ni rešitev, da si študentje prenesejo stalnega zdravnika v mesto študija, ker se potem ob vikendih ali ob kaki drugi priložnosti vračajo v domače kraje, kjer nimajo osebnega zdravnika. Tako upam, da bo v bodoče ministrstvo pripravilo to rešitev.</p>
               <p>Kar se tiče Ministrstva za izobraževanje, znanost in šport, pa je, roko na srce, bilo težko kaj drugega pričakovati. Moram reči, da sem skoraj padel s stola ob argumentu, da posega v proračun Republike Slovenije in da posega v osem zakonov. Ob tem, da smo imeli PKP-je, ki so posegali v dvajset zakonov in kjer proračun ni bil problem niti v milijonih in milijonih ali pa sto milijonih evrov. Mislim, da to ni nek resen argument. Ob tem, da je prav to ministrstvo, od tega, da jim je Ustavno sodišče vrnilo najmlajše v šolo, od tega, da je razveljavilo člen v PKP-jih, ki podeljuje akreditacije izbranim zasebnim fakultetam, od tega, da jim je Upravno sodišče razveljavilo sklep zamenjave članov upravnega odbora ARRS. Se pravi, vsaj to ministrstvo bi moralo, če že ne podpira tega zakona, najti nek logičen argument, ki bi pil vodo, ne pa se, lahko rečem, dejansko posmehovati našim študentom z argumentacijo, da posega v proračun Republike Slovenije. Saj je logično, vsak zakon oziroma večina, ki nekaj prinašajo, posegajo v proračun Republike Slovenije. In zdaj tudi ta zakon je dejansko zakon, ki posega na več zakonov, in tako je bilo že leta 2017 in je bil, kot je bilo že povedano, soglasno sprejet v Državnem zboru. Dejansko je procedura ista, takrat je bil prvi podpisani tedanji predsednik Državnega zbor, gospod Milan Brglez, danes je to gospod Igor Zorčič, kot nek simbol poenotenja v Državnem zboru za naše najmlajše, ki so na takšen in drugačen način prizadeti oziroma jih je ta kriza še dodatno prizadela. Tudi sam upam, da bo ta zakon v dobro naših študentov sprejet. Sama tematika je bila od predsednika Državnega zbora in predstavnikov ŠOS že predstavljena, zato jo bom sam samo kratko omenil. Od tega, da se bodo gradili dodatni študentski domovi, tam kjer so potrebni, do digitalnih izkaznic. In glede na to, da imamo prvi v Sloveniji digitalnega ministra, sploh ne vidim razloga, pri čemer se govori, kako je to pomembna zadeva, da ne bi nečesa takega podprl. Potem so področja visokega šolstva, subvencionirane prehrane, delovna razmerja. Se pravi, vse tisto, kjer imajo študenti dnevno težave, se v tem zakonu sistemsko in na dolgi rok rešuje. Veseli me, da so bili pripravljeni amandmaji, ki v veliki večini rešujejo zadeve, ki jih je omenila Zakonodajno-pravna služba. Upam, da se bodo do konca seje še našli amandmaji, ki bodo rešili še tiste zadeve, ki jih trenutni amandmaji še ne rešujejo. Upam, da koalicija, če se bo odločila, da to zavrne, ne bo dajala argumentov Zakonodajno-pravne službe, kajti, če se spomnimo, nenazadnje so v PKP-jih bile to, mislim, da po sto strani včasih mnenja Zakonodajno-pravne službe, pa jim ni bila niti ena stran pomembna, ampak se je dejansko vse sprejemalo z danes na jutri. Tu pa se, kot je bilo omenjeno, zakon pripravlja že dolgo. Več kot dva ali tri mesece so pristojne institucije sodelovale s pristojnimi ministrstvi, iskale najboljše rešitve in nenazadnje se tudi, kot sem omenil, že v veliki meri posluša oziroma daje amandmaje, ki rešujejo zadeve, ki jih je izpostavila Zakonodajno-pravna služba.</p>
               <p>Tudi sam upam, da bo ta zakon v dobro naših študentov sprejet. Sama tematika je bila od predsednika Državnega zbora in predstavnikov ŠOS že predstavljena, zato jo bom sam samo kratko omenil. Od tega, da se bodo gradili dodatni študentski domovi, tam kjer so potrebni, do digitalnih izkaznic. In glede na to, da imamo prvi v Sloveniji digitalnega ministra, sploh ne vidim razloga, pri čemer se govori, kako je to pomembna zadeva, da ne bi nečesa takega podprl. Potem so področja visokega šolstva, subvencionirane prehrane, delovna razmerja. Se pravi, vse tisto, kjer imajo študenti dnevno težave, se v tem zakonu sistemsko in na dolgi rok rešuje. Veseli me, da so bili pripravljeni amandmaji, ki v veliki večini rešujejo zadeve, ki jih je omenila Zakonodajno-pravna služba. Upam, da se bodo do konca seje še našli amandmaji, ki bodo rešili še tiste zadeve, ki jih trenutni amandmaji še ne rešujejo. Upam, da koalicija, če se bo odločila, da to zavrne, ne bo dajala argumentov Zakonodajno-pravne službe, kajti, če se spomnimo, nenazadnje so v PKP-jih bile to, mislim, da po sto strani včasih mnenja Zakonodajno-pravne službe, pa jim ni bila niti ena stran pomembna, ampak se je dejansko vse sprejemalo z danes na jutri. Tu pa se, kot je bilo omenjeno, zakon pripravlja že dolgo. Več kot dva ali tri mesece so pristojne institucije sodelovale s pristojnimi ministrstvi, iskale najboljše rešitve in nenazadnje se tudi, kot sem omenil, že v veliki meri posluša oziroma daje amandmaje, ki rešujejo zadeve, ki jih je izpostavila Zakonodajno-pravna služba.</p>
               <p>Jaz upam, da bomo danes temu zakonu res soglasno prižgali zeleno luč, kajti nenazadnje se je velika večina poslanskih skupin podpisalo pod predlog tega zakona. In še enkrat, ne smemo govoriti nič o mladih brez mladih, in danes je res priložnost, da to vsi skupaj tudi pokažemo.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Besedo dajem mag. Marku Koprivcu.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Hvala lepa, predsednica.</p>
               <p>Spoštovane kolegice in kolegi!</p>
               <p>Poglejte, če je koga pustila Vlada Janeza Janše na cedilu v času najhujše zdravstvene krize, so to mladi, mladi v celoti, ne zgolj študenti. Samo spomnimo se, kako dolgo so bile zaprte šole v Republiki Sloveniji, kako je dejansko Ustavno sodišče moralo reagirati na določene anomalije in tako naprej. In tudi študentska populacija je ena tistih, ki v večini PKP-jev ni bila vključena nikjer, razen dveh redkih izjem. Ob tem, da vemo, da se je denarja dobesedno raztresalo ogromno, predvsem tistim, ki so blizu Vlade Janeza Janše in prijatelji Janeza Janše. Predvsem zasebnim fakultetam, zasebnim šolam se je reševalo status, denar se je dajalo župnikom in Rimskokatoliški cerkvi, študentje so dobili pa dvakrat, kot je povedal Aljaž, nekih 150 evrov in to je to; ob tem, da smo v demokratični opoziciji ves čas skušali z amandmaji zadeve spreminjati. Tako absolutno podpiramo Socialni demokrati ta namen študentov, da so sami dobesedno spisali zakon, ki bi dejansko popravil socialni status študentov. Zato smo tudi Socialni demokrati skupaj s celotno demokratično opozicijo podpisali ta predlog za obravnavo. Tu se zahvaljujem tudi predsedniku parlamenta, ki je na nek način prevzel simbolno vlogo. In verjamem, da bodo poslanke in poslanci ta poziv tudi sprejeli in da se bo ta zakon, ki rešuje status študentov, tudi enotno podprlo.</p>
               <p>Me pa, spoštovane kolegice in kolegi, skrbi, močno skrbi odziv Vlade, odziv ministrstev. Danes je državni sekretar Ministrstva za izobraževanje, ki bi moralo biti tako rekoč glasnik mladih, glasnik študentov, izjavil, da zakona Vlada ne podpira, ker zakon posega v več zakonov. Saj to je absurd, kar govorite! Ob tem, ko dve leti sprejemamo PKP-je, ki so bili popolnoma nesistemski, ki so posegali v dvajset in več zakonov, in ste davkoplačevalski denar dobesedno stresali, zato da bi delili predvolilne bombončke. Zdaj, ko pa pridejo študentje sami z zakonom, ki bi dejansko uredil njihov status, pa je argument to, da zakon oziroma zakonodajne rešitve posegajo v večje število zakonov. Vi se dobesedno norčujete in sramota je to, kar govorite. Resnično sramota. Ob tem, da je že prejšnja Janševa Vlada leta 2012, 2013 s sprejetjem ZUJF močno porezala pravice študentov. Močno je porezala pravice študentov in te pravice do danes niso bile vrnjene. Ko je nastopila nova kriza, se je pa to samo še poglobilo. In tudi primerjalno, po primerjalnih analizah je socialni status študentov v Republiki Sloveniji nižji kot v večini evropskih držav, pod povprečjem. In kaj se dogaja, kakšen trend se dogaja, tudi zaradi zgrešene politike Vlade Janeza Janše – da se v zadnjih letih zmanjšuje vpis na fakultete, v smislu, ker je seveda treba spodbujati deficitarne poklice, poklicno izobraževanje in tako naprej. Ampak jaz mislim, da bi vseeno morala biti usmeritev Republike Slovenije, da je treba vlagati v znanje, da je treba skrbeti za visoko dodano vrednost, za to, da bo slovenska družba družba znanja. Žal, ta Vlada dela vse drugo kot to. In jaz pozivam vse poslanke in poslance, zakon je neideološki, izrazito neideološki, zakon so pisali študentje sami. Zakon je potreben zgolj zato, da se izboljša status študentov, da bodo lahko študentke in študentje, tudi tisti, ki nimajo sami dovolj sredstev za normalno izvajanje študija, udeleženi v študijskem procesu. Zato pozivam vse, da ta zakon podprete, vsaj v tem prvem branju. Tudi predlagatelji smo določene zadeve, ki bi lahko bile sporne, na primer tisto, vezano na promet, ker je pač Vlada opozarjala, da je neizvedljivo, pripravljeni z amandmaji, ki so že vloženi, črtati iz zakonske rešitve. Ampak lepo vas prosim, od besed k dejanjem. Na veliko se hvalite, kako delate za ljudi, kako delate, kako Vlada dela, kako ne vem kaj, ko pa pride do konkretnih sistemskih rešitev, pa zmrznete. Enako je bilo včeraj na Odboru za delo – na veliko se je govorilo, kako ta Vlada želi predvsem izkoreniniti revščino, delati za tiste na socialnem robu. Ko predlagamo v opoziciji konkreten predlog, da se izračunava status minimalnih življenjskih stroškov, glede na trenutno situacijo po tej tako imenovani draginji, ko se vse draži, pa ne. Pa rečete, ja, mi smo sicer za to, ampak dejanja tega ne pokažejo oziroma se skrijete. Tudi danes, saj ni bilo jasno povedano s strani predstavnika ministrstva, zakaj tega ne podpira – zato, ker posega v več zakonov, to je odgovor. In to je odgovor po tem, ko je prva Janševa Vlada z ZUJF porezala tako rekoč po celotni vertikali celotno zakonodajo, ki vpliva na socialni status državljank in državljanov. In potem, ko je v času najhujše zdravstvene krize enako zarezala v vso zakonodajo in delila bombončke, nesistemske bombončke v obliki vavčerjev, pomoči zasebnikom in tako naprej, zgolj tistim, ki so blizu Janeza Janše. Da ne omenjam energetske revščine, kako ste se jo lotili, na kakšen način. Denar boste razdelili en teden pred volitvami, in to v času, ko bo v Republiki Sloveniji že pomlad, takšna in drugačna. Dobesedno se norčujete iz državljank in državljanov.</p>
               <p>Jaz pozivam še enkrat vse, da prisluhnete študentkam in študentom in naredite pravi korak k izboljšanju njihovega statusa in s tem tudi pokažemo, da je vendarle usmeritev vseh, ne glede na politično pripadnost, da se daje prioriteto mladim in prioriteto družbi znanja.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam. Naj samo povem, nisem vas želela prekinjati, ampak ne bom dovolila take razprave. Se mi zdi, da je zakon res nastal s trdim delom Študentske organizacije in si zaslužijo, da se pogovarjamo o zakonu, kaj zakon prinaša. Meni se zdi, da je to zelo pomembno, da bodo tudi študenti in ljudje slušali, kaj zakon prinaša. Tu je bilo pa kup<gap n="..."/> Ste rekli, zakon je neideološki, pa ste zelo ideološko razpravljali. Jaz res želim, da se fokusiramo. Vsi smo se srečali s Študentsko organizacijo, da izpostavimo res tiste probleme, ki jih oni v zakonu naslavljajo.</p>
               <p>K besedi se je javil mag. Dejan Židan. Izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospa predsednica, za besedo.</p>
               <p>Spoštovane poslanke, spoštovani poslanci, lep pozdrav tudi prisotnim državnim sekretarjem, ostalim prisotnim, predstavnikom študentov! Torej, lepo pozdravljeni v Državnem zboru!</p>
               <p>Gospa predsednica, naj na začetku takoj razjasnimo – mi smo tu znotraj političnega telesa, kar ta konkreten odbor je, in pravica poslank in poslancev je, da dajejo politična stališča. Nevzdržno je, da predstavniki koalicije, ki počasi odhaja, želite razprave opozicijskih poslancev omejevati. Veste, to mogoče v Rusiji uspe, tudi na Madžarskem mogoče uspe, v Sloveniji to nikoli ne bo uspelo, pa karkoli si domišljate. To je prva stvar.</p>
               <p>Druga stvar. Kot je moj poslanski kolega iz Poslanske skupine Socialnih demokratov mag. Marko Koprivc povedal, Socialni demokrati smo sovlagatelji, sopodpisniki, zavedamo pa se, da so ta zakon pripravili študenti, za kar se seveda zahvaljujem. In to je znak, da moramo biti posebej pozorni. Tudi kakšno nomotehnično stvar seveda oprostiti, ker kljub vsemu težko od študentk in študentov pričakujemo, da v celoti obvladajo tudi nomotehnično pripravo zakonov. Zato smo že vložili nekatere amandmaje, nekatere pa, če nam bo dovoljeno, bomo vložili tudi do razprave na plenarnem zasedanju; tako na tej točki ne bi smelo biti sporov. Tudi sam se zavedam, da vlaganje teh omnibus zakonov, ki posegajo v več drugih zakonov, je izrazito nevarno in ruši na nek način pravni red. Sam se tega zavedam, ampak vprašanje je pa dosti enostavno – ali bodo res sedaj ravno študentje, torej mogoče najbolj občutljiva populacija, tisti, kjer bomo začeli novo pravo prakso naprej. Povsem jasno je, da v bistvu z omnibusi moramo zaključiti. Jaz si želim, da bomo po volitvah imeli takšno vodstvo Državnega zbora in takšno politično razmerje v parlamentu, da bo reklo, tega se več ne gremo, to je nedopustno, ker se ruši pravni red. Vendar, če bi pa danes skušali to narediti, bi pa naredili, po mojem mnenju, vsaj nekaj zelo grdega – na cedilu bi pustili slovenske študentke in študente. Tako tega argumenta, da zato, ker je zakon omnibus, naj ne bo sprejet, ne sprejmem. Preveč tovrstnih zakonov smo sprejemali zadnji dve leti, da bi zdaj bil to razlog, da pa tu damo rdečo luč študentkam in študentom. Torej, tega ne sprejmem. Upam, da bo nova sestava Državnega zbora dosegla politično soglasje in tudi novo vodstvo Državnega zbora neko trdo stališče, da se tovrstnih zadev v bodoče več ne bo dopuščalo.</p>
               <p>Ali je količina denarja, ki je tu v igri, velika. V resnici je vsak evro, ki ga damo iz blagajne, ki ima 3-milijardno luknjo, velika količina denarja. Vendar ne pozabiti, da ste s koalicijsko večino pa še s kakim pomagačem nenazadnje pred nekaj tedni vzeli zdravstveni blagajni 100 milijonov evrov, ob tem da že ima 145 milijonov evrov izgube letos. Ne pozabiti, da podobne stvari počnete vsak dan – delite bistveno več denarja, kot je denarja, ki je danes v igri s tem zakonom, na način, da ni vira, da je samo luknja 3 milijarde evrov. Zato v bistvu to, kar se lahko naredi s prehrano in štipendijami, je ta količina denarja pomembno nižja kot vse ostalo, kar ste do sedaj razdelili. Pa še boste. Kakor je kolega Marko Koprivc povedal, deliti ljudem bone, da jih ne bo zeblo v februarju, bi bilo smiselno, v oktobru, novembru še bolj. Deliti stotine milijonov aprila - ali mislite, da ljudje ne bodo ugotovili, za kaj gre?</p>
               <p>Torej, sam podpiram rešitve, podpiram tudi amandmaje, zato ker, kolikor sem obveščen, so s predstavniki študentov dogovorjeni, tudi na ta način, da bi bil zakon mogoče širše sprejemljiv. Bi pa še na nekaj opozoril, o čemer je bila danes že beseda. Govorilo se je o dostopu do zdravstvene storitve, ko jo človek potrebuje. Saj, poglejte, že ves čas govorimo, to, kar se sedaj v Sloveniji dogaja, da 130 tisoč ljudi ne more priti niti do družinskega zdravnika, ob tem da se je število družinskih zdravnikov v petnajstih letih povečalo za trinajst in pol, da so se uvedle referenčne ambulante, pa še marsikaj drugega, je seveda nesprejemljivo. In jaz pričakujem, ne prosim, pričakujem, da pristojni minister doseže dogovor z družinskimi zdravniki, da se to uredi takoj, ker se lahko. Edino, kar je potrebno, je treba dogovoriti te glavarinske količnike oziroma normative za prehodno obdobje, za čas, da noben državljan ne bo ostal brez te storitve, zato ker se jo plačuje. In nenazadnje, ko se pogovarjam z zdravniki družinske medicine, tako znotraj lokalnih, torej občinskih zdravstvenih domov kakor z zasebniki, vsi mi povedo, da to gre. Ker če pogledate povprečno količino glavarin pri zasebnih zdravnikih, ki so del javne mreže, in pri zdravstvenih domovih, je to dokaz, da gre, samo volja mora biti. Tako v bistvu študente, ki opozarjajo sicer zaradi nečesa drugega na to problematiko, razumem, seveda pa na to sliko gledam širše – Vlada je dolžna zagotoviti zdravnika za državljanke in državljane.</p>
               <p>Bi pa še na nekaj opozoril, o čemer je bila danes že beseda. Govorilo se je o dostopu do zdravstvene storitve, ko jo človek potrebuje. Saj, poglejte, že ves čas govorimo, to, kar se sedaj v Sloveniji dogaja, da 130 tisoč ljudi ne more priti niti do družinskega zdravnika, ob tem da se je število družinskih zdravnikov v petnajstih letih povečalo za trinajst in pol, da so se uvedle referenčne ambulante, pa še marsikaj drugega, je seveda nesprejemljivo. In jaz pričakujem, ne prosim, pričakujem, da pristojni minister doseže dogovor z družinskimi zdravniki, da se to uredi takoj, ker se lahko. Edino, kar je potrebno, je treba dogovoriti te glavarinske količnike oziroma normative za prehodno obdobje, za čas, da noben državljan ne bo ostal brez te storitve, zato ker se jo plačuje. In nenazadnje, ko se pogovarjam z zdravniki družinske medicine, tako znotraj lokalnih, torej občinskih zdravstvenih domov kakor z zasebniki, vsi mi povedo, da to gre. Ker če pogledate povprečno količino glavarin pri zasebnih zdravnikih, ki so del javne mreže, in pri zdravstvenih domovih, je to dokaz, da gre, samo volja mora biti. Tako v bistvu študente, ki opozarjajo sicer zaradi nečesa drugega na to problematiko, razumem, seveda pa na to sliko gledam širše – Vlada je dolžna zagotoviti zdravnika za državljanke in državljane.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Mogoče bi kaj pokomentirali, vendar je naslednja prijavljena Mojca Škrinjar, tako dajem besedo kar naprej.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa.</p>
               <p>Ko bi gospod Koprivc in gospod Židan vložila toliko energije in navdušenja v gradnjo študentskih domov, medtem ko je bil njihov minister od leta 2013 pa do 2018 neprestano v sedlu na Ministrstvu za izobraževanje, bi danes verjetno študentski domovi cveteli, pa nobenega novega ni bilo. Kako to? Tudi domov za starejše ni bilo, in ta energija bi lahko bila vložena tudi tja.</p>
               <p>Ampak, vrnimo se k zakonu. Če mene vprašate, jaz bi dala študentom vse. Vse, kar je v tem zakonu in še več. Štipendijo vsakemu študentu, tako da ne bi bili odvisni od staršev, četudi bi starši imeli dovolj denarja, da jih preživljajo, ampak da se postavijo povsem na svoje noge. Jaz bi dala študentom možnost, da prebivajo v študentskih domovih, četudi imajo bivališče v kraju, kjer se izobražujejo. Zakaj to? Kajti tisto, kar si delijo študentje med sabo s svojimi znanji, te kompetence so možne zgolj v neki družbi. In prelepo je, ko imate največje intelektualno središče na enem mestu. To je, recimo, Študentski dom Ljubljana ali pa Študentski dom Maribor, kjer si študentje delijo znanja, ne gre samo za eno vrsto znanja, za en program izobraževanja, ampak več programov. To je pravzaprav inkubator znanja, inkubator karier za naprej. Zato si želim, da bi bilo dovolj študentskih domov in da bi vsak študent našel prostor, in to lep prostor, ne utesnjen, kot je zdaj še marsikje.</p>
               <p>Naj povemo tudi, da Slovenija in pristojno ministrstvo se zaveda tega, kako pomembno je izobraževanje. Saj smo prav prejšnji teden sprejemali Resolucijo o razvoju visokega šolstva, kjer so jasno zapisali, pristojna ministrica je jasno zapisala, da si želi, da bi do leta 2030 najmanj 50 % mladih od 30 do 34 let imelo vsaj eno stopnjo visokošolskega programa za seboj. Torej, mislim, da ta država veliko da na znanje.</p>
               <p>To, da ni bilo poskrbljeno za študente v času korone, ne drži. Dejstvo je res, da so morali zapustiti svoje študentske domove, ampak zakaj. Pojdite si pogledat kakšen študentski dom. Pojdite si pogledat, kako na tesno sta dva študenta skupaj, kako bi se hitro prenašal virus, virus, ki ni omikron, ki se ga lažje preboli, virus, ki je bil smrtonosen. In zato je bilo tisto, kar je Vlada naredila, pristojno ministrstvo naredilo, edino prav, da je zavarovalo življenja in zdravje študentov. Tudi mladi ljudje lahko zbolijo, veste, in to zelo. Tudi umirali so. Res jih ni bilo tako veliko kot starejših, pa vendar, še toliko bolj boleče je, ko umre človek na začetku svoje kariere. Nastanitev je seveda izjemno pomembna, in to je pač treba podpreti. Gotovo bi bilo treba podpreti tudi obravnavo pri profesorjih, da imajo študentje vedno možnost dostopa do svojega profesorja, tudi takrat, ko imajo težave, ko ne vedo, kako naprej; veliko ur za to. Digitalizacija, normalno. Ampak, ko smo tukaj, se človek vpraša, zakaj se urejajo stvari na toliko koncih. Poglejte, ti členi bi morali biti v Zakonu o visokem šolstvu, vse skupaj pa povezano tudi s programi srednjega šolstva pa osnovnega šolstva. En človek gre čez celo izobraževalno pot, od vrtca, osnovne šole, srednje šole, fakultete in tudi pouniverzitetnega študija. In vmes se mu spreminja digitalna identiteta, prehaja iz enega programa v drugega. In to vsekakor ni odgovor, tako parcialno reševanje. Reševanje je tako, da ima človek dostop do svojih podatkov na skrbno varovanih mestih, na državnih mestih, na enem mestu, to je prijazen sistem do človeka. Zagotovo bi to bilo treba urejati v Zakonu o visokem šolstvu in to je tisti zakon, ki postavlja okvir študentom.</p>
               <p>Mi smo imeli ZUJF. Kdor je doživel tisti čas – jaz sem ga -, je vedel, da gre za boleč čas, država je bila pred bankrotom in, seveda, odgovor je bil potreben zelo hiter. In odgovor je sledil v obliki ZUJF-a. Čisto vsi smo bili opraskani v tistem ZUJF-u, čisto vsi, ne samo mladi. In večini se je popravila ta krivica. Moram reči, da smo poslanci še zmeraj na tistih okvirih, ki jih je dal ZUJF, nič hudega, ampak večina stvari se pa je uredilo. In ZUJF je takrat rešil državo pred bankrotom.</p>
               <p>PKP-ji. Ti PKP-ji so bili ravno tako, kot pravite, nesistemski. Ti PKP-ji so rešili državo, predvsem pa njene državljane, pred presežnimi smrtmi, ki bi lahko nastale, in pri tem, da se je zlomil sistem. Ti PKP-ji so omogočili, da danes celotna Evropa strmi pred tem, kako visoko gospodarsko rast imamo. Vsi so se zmotili, tako inštituti v Sloveniji kot tudi evropski inštituti, ko so napovedovali nam visoko rast – še višja je. In ne govoriti, da ti PKP-ji niso dosegli svojega. Tudi študentje so bili deležni, dvakrat po nekaj denarja, 150 evrov. Res to ni veliko, pa vendar, takrat ko nimaš enega evra, če ste kdaj to doživeli, boste vedeli. Če ste bili kdaj reven študent, boste vedeli – ko nimaš enega evra, ti ta evro prav pride, še bolj pa 150 evrov. Zato vse tisto, kar je narejeno z dobro voljo in dobrim namenom, ni prav, da se norčujemo iz tega; pa smo bili priče tem norčevanjem.</p>
               <p>Seveda, z žalostjo ugotavljam tudi, da v vrsti čaka Zakon o štipendiranju, čaka za tem zakonom; jaz upam, da bo tudi ta prišel na vrsto. Ta zakon pač mora počakati, dokler ni končana obravnava tega zakona, ki ga danes obravnavamo. Verjamem pa, da pride na vrsto prav hitro, in sicer, da bodo deležni Zoisovih štipendij tudi vrhunski športniki in šahisti, kar je tudi prav. Osebno, kot sem že povedala na začetku, absolutno podpiram študente, da bi jim dala še več, kot oni zahtevajo - in prav je, da zahtevajo - v tem zakonu. Pa vendar, na drugi strani mi drugi del pravi, en red pa mora biti. En red pa mora biti. In če smo kdaj kršili ta red, smo ga kršili z ZUJF-om in PKP-ji, ampak smo vedeli, zakaj – ker je šlo dejansko za preživetje. Tule ta hip pa ne gre za preživetje. Ta hip bi bilo potrebno stvari urediti v posamičnih zakonih. Zato sama osebno vsebino podpiram, načina, ki pa je izbran, pa pravzaprav zaradi tega, ker sem zavezana nekemu redu – sama tudi izhajam iz izobraževalnega sistema in vem, kako je pomembno, da so stvari urejene, sicer je kaos -, načinu, kako pa se tole rešuje, pa, ne vem, nisem naklonjena. In sem prepričana, da bi bilo moč niz zakonov, ki jih tudi Vlada omenja v svojem mnenju in ki morajo že po svoji dolžnosti zastopati nek red, saj ureja sistem, da bi bilo treba pač to urejati v teh zakonih. Zato sem sama, moram reči, zelo razdvojena med tem, kaj bi res želela, da se za študente naredi, in se mora narediti, in med tem, kako se to ureja.</p>
               <p>Osebno, kot sem že povedala na začetku, absolutno podpiram študente, da bi jim dala še več, kot oni zahtevajo - in prav je, da zahtevajo - v tem zakonu. Pa vendar, na drugi strani mi drugi del pravi, en red pa mora biti. En red pa mora biti. In če smo kdaj kršili ta red, smo ga kršili z ZUJF-om in PKP-ji, ampak smo vedeli, zakaj – ker je šlo dejansko za preživetje. Tule ta hip pa ne gre za preživetje. Ta hip bi bilo potrebno stvari urediti v posamičnih zakonih. Zato sama osebno vsebino podpiram, načina, ki pa je izbran, pa pravzaprav zaradi tega, ker sem zavezana nekemu redu – sama tudi izhajam iz izobraževalnega sistema in vem, kako je pomembno, da so stvari urejene, sicer je kaos -, načinu, kako pa se tole rešuje, pa, ne vem, nisem naklonjena. In sem prepričana, da bi bilo moč niz zakonov, ki jih tudi Vlada omenja v svojem mnenju in ki morajo že po svoji dolžnosti zastopati nek red, saj ureja sistem, da bi bilo treba pač to urejati v teh zakonih. Zato sem sama, moram reči, zelo razdvojena med tem, kaj bi res želela, da se za študente naredi, in se mora narediti, in med tem, kako se to ureja.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Imamo replike. Prvi se je prijavil Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo.</p>
               <p>Najprej, zakaj se zakon ureja na takšen način, kakor se ureja – zato, ker so študentje tri mesece čakali oziroma še več, lahko rečemo, pa so z enim zakonom prišli tako daleč. Zdaj, če bi bilo deset zakonov, bi najverjetneje čakali deset let. Ob tem, da je na isti način bil zakon sprejet leta 2017, in vse funkcionira. Se pravi, zakon je bil pripravljen dobro, kvalitetno in na način, da v praksi lahko funkcionira. Za razliko od vas, ki ste pripravljali PKP-je, kjer polovica stvari ne funkcionira. Kolegica Škrinjar, ali mi lahko poveste, kaj ste reševali, življenja – komu? Zasebnim fakultetam, da ste jim podeljevali koncesije, ki jih je potem tako ali tako Ustavno sodišče razveljavilo. In še bi lahko naštevali.</p>
               <p>Kar se tiče študentskih domov, pa smo ves čas opozarjali. Razumemo skrb zdravstvene stroke, ampak opozarjamo. Nekateri študentje imajo v študentskih domovih stalno prebivališče. To je podobno, kot da nekoga vržeš iz lastnega stanovanja. Ob tem, kot ste tudi sami omenili, nekateri so v sobah po dva, vrnili pa so se domov v skupnost, kjer jih živi, recimo, mogoče osem, deset, še stari starši. Ali ne bi bilo bolje, da bi bili tam, dva mlada v sobi cel čas, kot da so se vrnili v velike družine. Se pravi, tu je bilo toliko nelogičnosti, na katere so opozarjali tudi mladi, da te glava lahko peče. Ob tem, da ste jim dali dvakrat po 150 evrov, kar pomeni v dveh letih 12,5 evra. Zdaj, če kdo lahko z 12,5 evra preživi, vsa mu čast; no, dvomim. Ampak ja, mladim niste dali zato, ker so pač mladi, kar so si sami krivi, smo si, slaba volilna baza, ne hodijo na volitve, in ste pač ocenili, ja, upokojenci so trdna volilna baza, hodijo redno na volitve, zato bomo njim dali, ker se pač tam glasovi dobivajo, mladi bodo pa doma. Ampak upam, da je mlade to izučilo in se bodo letos res v velikem številu vsi udeležili volitev.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Ja, sem ravno rekla, da si moram prav pisati, saj ponavadi beležim, no; tri minute so replike.</p>
               <p>Naslednji je mag. Koprivc.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Hvala lepa, predsednica.</p>
               <p>Poglejte, gospa Škrinjar, s tem izvajanjem ste samo dokazali, da eno govorite, drugo delate. Spet ste skušali na veliko prikazati, kako bi vi želeli izboljšati status študentov in tako naprej. Ko imate pa konkreten zakon na mizi, ki bi to razrešil, pa iščete tisoč razlogov, zakaj tega ne boste podprli. In ja, morda se celo strinjam z vami v tistem delu, ko ste govorili, da bi dejansko bilo treba povečati število postelj in na nek način približati, olajšati dostop do študentskih sob. Res je, prav imate, v času prejšnje Vlade se zadeva ni realizirala zaradi padca Vlade, je pa res, da je obstajala že delovna skupina - o tem ne bom govoril jaz, to mi lahko potrdi nekdanji državni sekretar in predstavniki študentov -, kjer se je skupaj s študenti dogovarjalo, da se bo ta zadeva razrešila, da se bo povečalo, začelo izvajati investicije za večje število postelj v študentskih domovih.</p>
               <p> Danes, ko ta zakonska rešitev točno to rešitev predstavlja, ste naenkrat stisnili rep med noge in pravite, da tega ne boste podprli. To je absurd! In še enkrat, izgovarjati se na to, da zakon posega v več zakonov, kar sicer drži, ob tem, da je bil tako ZUJF kot vsi protikoronski zakoni točno na tem principu narejen, ampak ni dosegel tistih ključnih upravičencev, je absurdno. Res je absurdno. In žalostno je, da so očitno mladi res zadnje smetalo, kot se temu reče, za to Vlado. To je res žalostno. In da upate ponavljati, da ste študentom zagotovili v času dvoletne koronske krize 300 evrov, saj to je smešno. To je res smešno. 300 nesistemskih evrov, ki so jih prejeli na račun! Ob tem, da ste na veliko financirali zasebne fakultete, celo Ustavno sodišče je to zaustavilo. Kakšno zvezo ima financiranje Jambrekove fakultete ali pa, recimo, Toplakove z reševanjem krize? To je Ustavno sodišče reklo, ne jaz, ne opozicija, ne ne vem kdo, Štrukelj. Ustavno sodišče je to reklo, da ste dejansko zlorabljali krizo za financiranje svojih<gap n="..."/>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Tri minute!</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>
                  <gap n="..."/> prijateljev. In poglejte<gap n="..."/>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Pišem, tri minute.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Še enkrat - spoštovana predsednica -, nedopustno je, da tako zavajate državljanke in državljane. Zakon imate pred sabo, zakon rešuje bivanjsko problematiko, rešuje problematiko študentske prehrane, vi ga pa ne boste podprli, brez jasnih argumentov, zakaj.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Naprej se je za repliko javil mag. Dejan Židan.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospa predsednica. Saj v bistvu včasih razmišljam, ali se sploh javiti na stvari, ki so tako evidentno napačno izrečene, ampak se je treba, ker nas ljudje poslušajo.</p>
               <p>Res je, da se je v zadnjih letih premalo vlagalo tako v infrastrukturo kot tudi v študente. Ampak ne pozabiti, dve zaporedni vladi sta morali reševati hude napake bivših Janševih vlad, prve in druge, ki sta obe Janševi, tako kot zdaj tretja, državo pripeljale do finančnega kolapsa. Če mislite, da bo 25. aprila kako drugače, se v resnici motite. Država, ki ima za lansko leto 3 milijarde minusa v proračunu, ki ima letos takšen minus, kjer poglavitne blagajne, recimo zdravstvena, ne vedo, kako sestaviti začetek in konec leta, seveda bo kriza. Zato je zdaj čas, če se je že marsikomu drugemu vsaj malo izboljšal status, je zdaj v resnici zadnji čas, da se izboljša, na njihov predlog, tudi status študentov. O vsem ostalem ne bom govoril, razen tega, da, na žalost, PKP-ji niso čisto nič pomagali. Presežna smrtnost je ena med najvišjimi na svetu, ne zaradi PKP-jev, ampak zato, ker so epidemiologi bili odrinjeni na stran, borbo so vodili obramboslovci, pediatri, urologi, pa še kdo. Drugič, ker se je borba proti epidemiji izkoriščala za razgradnjo demokratičnih institucij, kar smo ljudje videli. In kot tretje, ker v bistvu pravila niso veljala za vse. Zato imamo presežne smrtnosti, in PKP-ji s tem nimajo nič, ne pozitivnega ne negativnega.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Ja, ravno znotraj treh minut. Se vidi, da je občutek za čas, no.</p>
               <p>Naslednja sem prijavljena tudi sama, potem bosta še Maša Kociper in Jerca Korče.</p>
               <p>Tudi sama moram začeti na začetku, tam, kjer sem sama aktivno začela slediti slovenski politiki, to je leto 2011 oziroma lahko rečem, da že leto 2010, ko sem bila doma na porodniškem dopustu in sem imela čas, da sem spremljala takratno sestavo Državnega zbora, v kateri so vlado vodili Socialni demokrati. Takrat sem spremljala, kaj se je praktično dogajalo na socialni politiki in tudi na politiki študentov oziroma dijakov. Zloglasni Zakon o uveljavljanju pravic iz javnih sredstev, ki je starejšim od 18 let, se pravi, polnoletnim dijakom in študentom pobral otroške doklade. Ki je mlajšim od 18 let, se pravi, dijakom, pobral štipendije. To je bil šok! To je bil takrat šok. In preverljivo To je bil takrat šok. In preverljivo je, kolikokrat sem izpostavljala, da je treba vrniti štipendije tudi mlajšim od 18 let. Preverljivo je, ker mislim, da je takrat bil še Roman Jaklič, ki je potem vendarle znotraj takratne koalicije uspel, da so se zadeve uredile. To je bil šok. Pa veste, za koga – tudi za velike družine, ki so imele tri študente, dva dijaka in dva osnovnošolska otroka. Se pravi, ne govoriti, katera vlada je slabo naredila ali premalo naredila, ker je vse to preverljivo. Dejstvo pa je, da enostavno se je gledalo in vsi so reševali takratno slabo stanje, slabo gospodarsko situacijo, ki je bila v Sloveniji. Ampak takrat so se zgodile tiste bistvene spremembe.</p>
               <p>Ko govorimo, česa vsega se ni naredilo za študente. Jaz sem z njimi sedela. Dobro se spomnite - ne vem, ali je bila ravno vaša sestava -, že leta 2019 smo sedeli v eni izmed sob, kjer sem vas opozorila, da je treba poseči tudi na področje študentskega dela. Da bi se študentsko delo ne upoštevalo v izračun premoženja oziroma družinskih prihodkov. Zato, ker enostavno je bilo preveč informacij s terena od družin, kjer so imeli študente, ki bi lahko čez počitnice delali. Ker so se bali, da bodo septembra izgubili štipendijo, so ti otroci, ti študentje raje ostajali doma. Seveda, ne narobe razumeti, ko kot starš gledaš mladega, polnega zdravja tam pri dvajsetih, da ti leži cele dneve doma, se res vprašaš, ali je s to državo kaj narobe, da ne zna na stimulativen način vključiti mladega v neko fazo dela, zato da si bo sam zaslužil mogoče za jesensko opremo za šolo ali karkoli. To se je zgodilo. In pred sabo imam, da smo 25. oktobra 2019 sklicali v Novi Sloveniji sejo, kjer je bila prva obravnava Predloga zakona o dopolnitvah Zakona o uveljavljanju pravic iz javnih sredstev, vložen je bil 16. septembra 2019. »Za« so bili, da bi podprli ravno to problematiko, izvzeti iz skupnega dohodka družine, študentsko delo in kadrovske štipendije. Seveda smo postavili takrat tudi varovalko, do katere meje bi se to zgodilo. Ampak takrat takratna koalicija ni imela posluha. Za so bili Nova Slovenija, SDS in Levica, proti pa LMŠ, SD, SAB, Desus in tudi SMC. Se pravi, že leta 2019 bi bile kadrovske štipendije in študentsko delo izvzeto iz obračuna dohodka. Pa moram iti še malce nazaj, ker res že dolga leta spremljam to problematiko. Ko je bila ministrica Kopač Mrakova, smo večkrat vložili amandmaje – tudi to je vse preverljivo -, da bi se štipendija oziroma otroški dokladi sorojenca izvzeli iz obračuna družinskega premoženja, zato ker je nepošteno, da zato, ker sorojenec dobi štipendijo ali otroški dodatek, lahko izpade za nekaj centov iz štipendije. Takrat je to tudi zelo problematiziral – se spomnim tistega odbora – Merše Tomaž, ki vodi to družinsko pobudo, ki dejansko še vedno bdi nad temi socialnimi transferji in gleda, kako se zadeve urejajo. Tudi takrat ni bilo posluha. Zato me res malce boli, ko na tak vehementen način govorite, kako se je vse premalo naredilo v času dveh let naše Vlade, ko je bila prva tema korona.</p>
               <p>In govorite, da problematiziramo, ker zakon posega v osem področij – res je, v osem različnih ministrstev posega, in to en mesec pred volitvami. In zakaj ni bil prej, ste izpostavili, zakaj ni bil pa ta zakon prej. Pa saj ste tudi vi parlamentarci in veste, zakaj ni bil zakon prej – ker posega v osem različnih ministrstev in so tam še drugi zakoni, ki so ga bremzali. In ne se, poslanci, spraševati, zakaj to bremzajo, ne zaradi mene kot predsedujoče – zato, ker ste mogoče tudi v opoziciji kakšen zakon vložili zato, da se to bremza. Zato se to bremza. Mogoče ste tudi zato vložili, ker čakate, da bo prišlo to na čas pred volitvami, na žalost. In potem očitate politično preračunljivost drugim! Nesramnost!</p>
               <p>Kar se tiče kadrovskih štipendij, naj povem, da jaz še vedno to zagovarjam, ampak ne na način, kot ste jih vi rešili – v celoti se mora izvzeti. Vi ste šli, tako kot smo takrat imeli tudi naš predlog, da bi en del, se pravi, da bi v višini, ki presega minimalno plačo. Ja, ampak meni se zdi tako pomembno, da se mladi čimprej srečajo z delom, da mladi čimprej vstopijo na trg dela, tudi preko študentskega dela. Da če je nekdo zmožen in tako dober, da dobi kadrovsko štipendijo - se pravi, da jo je dobil zaradi svoje sposobnosti, zaradi poklica, ki ga res potrebujejo na trgu, ampak saj vemo vsi, kako gredo kadrovske štipendije -, da se tega enostavno ne upošteva. In ja, res je, v Novi Sloveniji smo vložili paket socialne zakonodaje, družinske zakonodaje, tudi v zvezi s študenti, na šestih področjih se jih dotika. In eden izmed teh je, da se kadrovske štipendije in plačilo za študentsko delo v celoti ne upoštevajo kot dohodek družine pri priznavanju vseh pravic, se pravi, pri otroškem dodatku, državni štipendiji, denarni socialni pomoči, subvencije najemnine, se ne upošteva. To je naš predlog, ki pravi v tem zakonu glede socialne in družinske zakonodaje glede študentov.</p>
               <p>Težko je razumeti, da se na eni strani zavzemaš za študente, na drugi strani pa dejanja tega ne podpirajo. Želim si, da bi res razumeli, kaj študentje potrebujejo. In se bom dotaknila še ene teme, pri kateri ne pristajam, da govorite, da je krivda samo te Vlade. Ni res. Šla sem preverit, zelo dobro ŠOS na spletni strani pozivate in seznanjate oziroma informirate svoje študente s pravicami, ko pridejo v Ljubljano, glede študentskega zdravstvenega doma na Aškerčevi; izjemno pomembno za vse študente. Ampak, kaj se je tam zgodilo? Mislim, da sem že vsaj tri odbore opozarjala, tudi ko smo imeli s kulturo, ko smo reševali Križanke, sem opozorila na ta problem študentskega mladinskega doma na Aškerčevi. Leta 2010 je takratni minister - mislim, da je bil takratni minister za zdravje Marušič – del tega doma dal, predal, prepisal Mestni občini Ljubljana. In glej ga, zlomka, kar naenkrat študentski dom na Aškerčevi nima dovolj prostorov – kljub temu, da imajo možnost nudenja klinične psihologije, ginekologije za študente, družinske medicine, zobozdravstvenega varstva za študente, ki prihajajo v Ljubljano -, nima dovolj prostorov, da bi lahko svoje področje širil in s tem zagotovil študentom, da bi imeli hitrejši dostop. Zame osebno je skrajno nesprejemljivo, da nek študent, ki potrebuje kliničnega psihologa, čaka na vrsto več kot eno leto. Ko sem se pozanimala, zakaj je tako, je to tako zato, ker nimajo prostorov, da bi lahko dodatno stvari pospešili, da bi bila manjša čakalna vrsta. Se pravi, ne reči, da je ta Vlada vse to v dveh letih uničila. Dolgo časa je trajalo, da je prišlo do tega stanja. Ampak jaz upam, da se za njih najdejo prostori, da se dogovori nenazadnje tudi z Mestno občino Ljubljana in da se vendarle jim da v uporabo še dodatne prostore, da pomagajo študentom. To tudi potrebujejo študenti, mogoče bolj kot kakšno drugo rešitev – hitrejši dostop do prepotrebnih zdravstvenih storitev, bodisi klinične psihologije bodisi ginekologije. Sicer so to praktično vse deficitarne zdravstvene storitve, tudi širše v Sloveniji, ampak je to še huje za tistega študenta, ki pride iz Murske Sobote ali Kopra v Ljubljano, kjer ne more iti do svojega osebnega zdravnika popoldne ob treh na pregled, ampak to opravi v Ljubljani. To se mi zdi izjemnega pomena.</p>
               <p>Tako ne morem pristajati na vse besede, ki so padale, da smo ne vem kaj vse naredili. Res je, ZUJF je marsikaj zabremzal, tudi družine. Pa vendar so bile tudi po tej kratki Vladi, ki je praktično ni bilo še niti leto in pol takrat, od 2012 do sredine 2013, vrsto let neke druge vlade, ki bi z enim zamahom vse to sprostile, pa niso. Tudi to mi da misliti, zakaj se tega ni naredilo tako in zakaj se ni gradilo študentskih domov, ki so potrebni, zakaj se ni zgradilo socialnih stanovanj, zakaj se ni zgradilo domov za starejše. Mislim, da bi morali biti tu vsi tiho in se posipati s pepelom, ker danes je pepelnica.</p>
               <p>Besedo ima Maša Kociper. Samo za magnetogram, kolegica, če lahko, dr. Matej Tašner Vatovec danes nadomešča Miho Kordiša. Izvolite, Maša Kociper.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Hvala lepa.</p>
               <p>Jaz sem bila trdno odločena, da bom danes govorila samo o zakonu, ker si to predstavniki študentskih organizacij, ki jih lepo pozdravljam, tudi zaslužijo, ampak, predsednica, tole očitanje populizma in kdo kdaj kaj vlaga ter katerih amandmajev kdo ni podprl, je popolnoma nepotrebno, res. Ja, ste vložili amandmaje, ste rekli, pod prejšnjo Vlado, kjer je bil podpisan NSi pa SDS pa Levica je bila takrat, ste bili skupaj v opoziciji, in seveda v opoziciji – saj to tudi mi delamo kot opozicija – je najlažje dajati predloge in je tudi tvoja naloga, da jih daješ. Ko pa si v koaliciji, je pa tvoja odgovornost za vse, kar narediš. In o tem se danes pogovarjamo. In to, da se zakonu, ki so ga pravzaprav spisali študenti, očita, da gre za populizem in da se namenoma vlaga tik pred volitvami, pri čemer je bilo jasno razloženo, zakaj je na vrsti šele zdaj, se mi zdi res popolnoma nepotrebno. Da ne bi tu naštevala vseh populističnih zakonov, ki jih zdaj vlaga NSi, ker NSi je pa res en sam populizem. Zdaj ste vložili zakon, kjer boste kar vse pokojnine za naprej in za nazaj, za gor za dol, za kmete za vse uredili. Pa bone za velike družine, tudi tiste, ki niso niti malo imele povečanih računov za energetiko in tako naprej, zato ker je to vaša baza. Tako se mi je to zdelo res popolnoma nepotrebno pri tej današnji razpravi, ki bi morala res biti o tem, kaj ta zakon prinaša in zakaj je potreben.</p>
               <p>Skratka, v Poslanski skupini SAB smo sopredlagatelji tega zakona, smo v preteklosti že podpisali tudi zakon s podobno vsebino, s podobnim imenom. Moram pa reči, da tudi jaz kot pravnica imam strašne pomisleke s temi omnibus zakoni, ki – to vam povem iz prakse, na to opozarjajo zlasti v zadnjem času moji številni pravniški kolegi, odvetniki, sodniki in ostali – res korenito posegajo v načelo pravne varnosti, zato ker pri uporabi prava na sodiščih, odvetniki in tako naprej, ne veš več, kam naj pogledaš. Neke stvari, ki so bile vsebinsko urejene v posameznih zakonih, so potem razparcelirane glede na uporabnike in tako naprej, skratka, neka druga metodologija pisanja zakonov. In to je res nekaj, čemur se je treba v prihodnje zelo, zelo izogibati. Jaz vem, da je bilo na ta način sprejetih veliko teh PKP zakonov, ki so, kot rečeno, povzročili velike težave, ampak za naprej apeliram na vse prisotne, tudi mlade, kadar so samoiniciativni, da poskušamo te stvari urediti tako, da se urejajo skladno z ustaljeno zakonodajno prakso, se pravi, v posameznih zakonih, ki se lahko amandmirajo tudi v enem paketu, če je to potrebno. Toliko samo za začetek.</p>
               <p>Kar zadeva vsebino, kot rečeno, v SAB nimamo nobene težave s tem, da jo podpremo. Resda se v naši stranki velikokrat jasno in odločno postavimo za pravice starejših in upokojencev, in to zato, ker vse raziskave, javnomnenjske, in vsa spoznanja statistike in ostalo kaže, da je največ ljudi, ki so v naši državi v stiski ali pa celo pod pragom revščine, tistih, ki so starejši, tistih, ki so upokojenci, tudi med tistimi, ki so celo oddelali celo delovno dobo in dosegli starost, ki jo je zakon določal. Ampak to nikakor ne pomeni, da v naši stranki ne mislimo na mlade, na vse mlade, seveda tudi na študente, to izkazujejo naši programi, tudi naš letošnji program. In meni se zdijo te stvari izjemno povezane. Če bomo mi naše mlade v tej državi opolnomočili, jim pomagali, da bodo prišli do neke ustrezne izobrazbe, da bodo potem dobili delovna mesta, da bodo lahko poskrbeli zase, za svoje družine nekoč, da bodo imeli neke zaposlitve ali neko delo, od katerega bodo lahko normalno preživeli svoje aktivno obdobje, potem bodo, vsaj upam, lahko imeli tudi dostojno starost, normalne pokojnine in tako naprej, in vse to je zame zelo povezano. Ne želimo si, da bi se v tej državi tudi čez 20, 30 let pogovarjali o starejših, upokojenih, tistih, ki so delali celo delovno dobo, pa ne morejo preživeti s temi dohodki. Reševanje tega problema se začne že takoj na začetku s kvalitetnim javnim šolstvom, ki vsem, vsakomur omogoča, da ne glede na to, od kje je doma, kakšen je njegov socialni status, iz kakšne družine prihaja, kakšna je njegova narodnost in tako naprej, je deležen kvalitetnega izobraževanja, od osnovne šole pa potem preko srednje šole naprej do fakultete, do študija, o čemer se pogovarjamo danes.</p>
               <p>V Sloveniji smo vedno imeli visok odstotek visoko izobraženih ljudi in kakorkoli to nekateri opozarjajo, da kdaj povzroča tudi probleme, sem jaz na to izjemno ponosna. Želim si in želela bi si vedno živeti v državi, kjer je čim več ljudem omogočeno, da dobijo čim višjo stopnjo izobrazbe, da se s tem tudi, kot sem rekla, opolnomočijo, da znajo samostojno razmišljati, znajo samostojno živeti in tako naprej, in seveda to izobrazba absolutno omogoča. Veste, da večkrat rečem, da če bi, recimo, v Afriki vzpostavili dobro, kvalitetno javno šolstvo, po vzoru takega, kot ga imamo v Evropi, vsaj v osnovni in srednji šoli, bi Afrika imela čez 30, 40 let rešene probleme, ker bi imeli svoje intelektualce, svoje ljudi, ki bi bili sposobni reševati probleme na tej celini. Ampak, da me ne bo odneslo.</p>
               <p>Glede na povedano, je za nas v SAB najpomembnejša ta prva točka, to, da se poveča dostopnost do izobraževanja in študijska učinkovitost. To je to, o čemer govorim – čim več mladih, tistih, ki imajo sposobnosti in željo, da nadaljujejo svoje izobraževanje po srednji šoli, čim več jim je to treba omogočiti. In tu bom spet povedala to, kar vedno povem in kar je tudi v našem programu, omogočiti, če se le da, na javnih fakultetah in visokih šolah, ne pa na zasebnih, to, kar dela koalicija, ki je že popolnoma razvrednotila sistem fakultet, visokih in višjih šol v Sloveniji. Strinjam se tudi s ciljem, ki govori o študijski učinkovitosti. To besedo razumem na tak način, da moramo kot država omogočiti pogoje in vzpostaviti tak sistem, da lahko mladi čimprej zaključijo študij in se vključijo kot aktivni dejavniki na trg dela. Vemo, da v Sloveniji imamo situacijo, ko so naši starejši – včeraj sem poslušala, če je kdo poslušal, to konferenco OECD – tisti, ki se najhitreje odstranijo s trga dela, primerjalno gledano na OECD države, in po drugi strani situacijo, ko se mladi, spet glede na te države, najkasneje vključujejo na trg dela. In če govorimo o študijski učinkovitosti, je zame pomembno tudi to, da se študija ne zlorablja za to, da se, recimo, vleče status in ne vem kaj vse, ampak da so podani pogoji, da mladi lahko res v nekih normalnih rokih zaključijo izobraževanje, ki si ga želijo, in potem začnejo svoje samostojno življenje, svojo poklicno pot in tako naprej.</p>
               <p>Strinjam se tudi s ciljem, ki govori o študijski učinkovitosti. To besedo razumem na tak način, da moramo kot država omogočiti pogoje in vzpostaviti tak sistem, da lahko mladi čimprej zaključijo študij in se vključijo kot aktivni dejavniki na trg dela. Vemo, da v Sloveniji imamo situacijo, ko so naši starejši – včeraj sem poslušala, če je kdo poslušal, to konferenco OECD – tisti, ki se najhitreje odstranijo s trga dela, primerjalno gledano na OECD države, in po drugi strani situacijo, ko se mladi, spet glede na te države, najkasneje vključujejo na trg dela. In če govorimo o študijski učinkovitosti, je zame pomembno tudi to, da se študija ne zlorablja za to, da se, recimo, vleče status in ne vem kaj vse, ampak da so podani pogoji, da mladi lahko res v nekih normalnih rokih zaključijo izobraževanje, ki si ga želijo, in potem začnejo svoje samostojno življenje, svojo poklicno pot in tako naprej.</p>
               <p>Absolutno se strinjam tudi, da je treba odpraviti različne oblike diskriminacije, ki so bile izpostavljene - za nekatere tudi sama nisem vedela, ker ne poznam tega področja tako dobro - in seveda z nekimi čisto praktičnimi ukrepi omogočiti mladim lažje življenje. Če imamo sistem subvencionirane prehrane, zakaj ne bi bilo mogoče ta sistem in to možnost izkoristiti tudi kasneje, se pravi, v večernih urah, zakaj ne tudi med počitnicami. Zakaj ne bi pomagali mladim pri raznih bonitetah, ki jih lahko imajo s tem, da imajo status študenta, če jim to olajša študij, če se lahko zaradi tega bolj posvetijo študiju in se bolj skoncentrirajo na to, kar je njihova primarna dejavnost. In, seveda, zakaj ne bi, recimo, jim omogočili brezplačno uporabo javnega potniškega prometa. Tu vidim, da je, na moje veliko presenečenje, nastal nek hud problem. Naša predsednica Alenka Bratušek, kot veste, je kot ministrica tak brezplačni javni prevoz, medkrajevni, omogočila za vse upokojence, invalide in določene kategorije veteranov. Zakaj ne bi tega omogočili tudi mladim? Mladi rabijo in si želijo mobilnosti. Ne samo, da jim bo to omogočilo, da se večkrat vrnejo v kraj, kjer so doma, omogočilo jim bo tudi, da se več družijo s prijatelji in predvsem, da manj uporabljajo privatni promet. Morda bo zaradi tega tudi kakšna prometna nesreča manj, ker se mladi ne bodo po štiri, pet njih natlačili v en osebni avtomobil in se peljali na morje, ampak se bodo usedli brezplačno na avtobus ali vlak in se odpravili na to isto pot. Tako v stranki SAB absolutno to podpiramo, to imamo zapisano tudi v svojem programu. Poleg vsega omenjenega je to za nas pomembno tudi zaradi ekoloških razlogov, manjših izpustov in vsega tega, o čemer zadnje čase veliko govorimo.</p>
               <p>V SAB vedno radi prisluhnemo pobudam in idejam mladih. In kot razumem, so v tem zakonu zajeli tiste dileme in probleme, ki jih najbolj pestijo. Jaz se mogoče s kakšno povsem tudi ne strinjam, saj to je demokracija, s kakšno stvarjo se lahko tudi ne strinjamo, ampak načelno absolutno mislim, da je naloga nas kot zakonodajalcev, da odgovorimo na njihove dileme in probleme in da ustvarimo dobre pogoje za njihov študij in za neko perspektivo njihove stabilne prihodnosti, za neko dobro, kot sem rekla, izobrazbeno podlago za nadaljnje življenje, za čim boljše delo in zaposlitev, ki si jo želijo. V stranki SAB bomo to podprli. Zdaj slišim, da koalicija ne bo podprla tega zakona, tako se bojim, da na koncu zakon ne bo sprejet. Bo pa treba pač potem tudi večkrat ponoviti, tudi v predvolilnem boju, kako so se vlagali amandmaji z različnimi rešitvami, ko pa so te rešitve prišle na mizo, pa ni bilo prave volje za preiti od besed k dejanjem.</p>
               <p>V stranki SAB bomo to podprli. Zdaj slišim, da koalicija ne bo podprla tega zakona, tako se bojim, da na koncu zakon ne bo sprejet. Bo pa treba pač potem tudi večkrat ponoviti, tudi v predvolilnem boju, kako so se vlagali amandmaji z različnimi rešitvami, ko pa so te rešitve prišle na mizo, pa ni bilo prave volje za preiti od besed k dejanjem.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Naj za magnetogram povem, da Lidijo Divjak Mirnik danes nadomešča Jerca Korče in Jurija Lepa nadomešča Igor Zorčič.</p>
               <p>Ste želeli kot predlagatelj besedo? <stage>/ oglašanje v dvorani/</stage> Še Jerci? Izvolite, Jerca, imate besedo.</p>
            </sp>
            <sp who="KorčeJerca">
               <speaker>JERCA KORČE (PS LMŠ):</speaker>
               <p>Najlepša hvala.</p>
               <p>Lep pozdrav vsem skupaj!</p>
               <p>Pravzaprav se danes ne bi zapletali glede dveh glavnih stvari, in to je, ali je prav, da se vlaga nek tak zakon, ki posega v več zakonov, in na drugi strani argument finančnih posledic; glede tega se je zapletala tudi debata in se je potem širila na druge ukrepe te Vlade. Toda moramo vedeti, da izhodišče za ta dva argumenta smo si pridobili na samem začetku seje, in to s strani predstavnika Ministrstva za izobraževanje, državnega sekretarja, ki je v svojem zelo, zelo kratkem ekspozeju ali pa besedi, ki jo je imel, povedal samo dve stvari, in to je, da Vlada tega ne podpira, iz razloga netransparentnosti, ker zakon posega v več zakonov, in drugega razloga, ker nosi finančne posledice. Sprejmem ta dva argumenta, absolutno, pa vendar, če ne bi prihajala ravno s strani predstavnika te Vlade. Ker kar naenkrat obrniti ploščo in se postaviti za varuha transparentnosti, pravne preglednosti v naši državi, po vsej zmešnjavi, ki ste jo povzročali z desetimi PKP-ji, ki, mimogrede, niso bili namenjeni zgolj, kot želite nenehno argumentirati, reševanju življenj, ampak so posegali v zadeve, ki niso imele z epidemijo popolnoma nobene zveze. Spomnim se prvega PKP-ja, v katerem ste posegali na področje nevladnih organizacij s področja okolja, pa to ni imelo popolnoma nobene zveze z epidemijo. In teh podtaknjencev je bilo malo morje. Tako vam ta argument pade. In zdaj pride Študentska organizacija z nekim predlogom zakona, ki je po svoje, ko ga pogledaš, veliko bolj pregleden, ker se nenazadnje nanaša vsaj na samo eno družbeno skupino, če ne drugega. Zdaj pa uporabljate ta argument pravne preglednosti. Skrajno neresno.</p>
               <p>Druga zadeva, finančne posledice. Če imam pravilen podatek, govorimo o 37 milijonih evrov. Lahko je to velika številka, ampak v kontekstu delovanja te Vlade je to minorna številka. Pa ne v kontekstu delovanja te Vlade ali pa vaših ravnanj v preteklosti, temveč celo v kontekstu ravnanj, ki jih napovedujete za naslednje seje oziroma so vloženi. Zakon o spremembah in dopolnitvah Zakona o dohodnini, leta 2022 247 milijonov in potem se ta cifra vsako leto zvišuje, 467 milijonov, 2024 smo že na 645 milijonov izpada, 2025 pridemo na 846 milijonov. In zdaj je glavni problem postalo 37 milijonov evrov, ki bi bili namenjeni reševanju področij, ki jih predlaga Študentska organizacija. Pa govorimo o področjih prehrane, ne vem, kdo bi lahko nasprotoval dvigu višine subvencije, in to z 2,69 bi morala že tako znašati 2,92, kajne, evra. O štipendiranju, drugo področje, se mi zdi super, kot je predsednica povedala, da je to zadeva, ki si jo tudi oni želijo urediti. Tako je v bistvu to priložnost, ki je dana že danes, da se to uredi. Področje bivanja študentov, področje visokega, višjega šolstva, subvencioniranje javnega potniškega prometa, skratka, številna področja. Še enkrat povem, za 37 milijonov se danes pogovarjamo o tem, da so vam glavni argument finančne posledice. Bi si pa želela, da bi bila debata tudi s strani Vlade vsebinsko podprta in da bi bile izpostavljene vsebine zakona, ki po mnenju Vlade niso smotrne oziroma imajo neko protiargumentacijo, zakaj nasprotovanje Vlade, ker ta dva izpostavljena argumenta pa padeta v sami logiki delovanja, ki ste ga pokazali in ga kažete tudi za prihodnje dni do volitev. To, da v opoziciji večkrat rečemo, da je bilo za mlade v času korone premalo narejenega. Seveda se strinjam s predsednico, da se lahko vsi pretekli ministri, tudi vlade posipajo s pepelom. Pa vendar, jaz sem bila v času ZUJF-a stara 12 let, danes sem pa v letu 2022 in sedim tukaj in imam možnost, da se kakšna stvar naredi drugače, in se ne posipam s pepelom za tisto, kar so včasih naredili ali pa ne naredili in katera vlada je kakšno stvar storila ali ni storila. Danes smo tu pred eno precej simple odločitvijo, in to je, ali bomo podprli nek že tako oskubljen zakon – to si upam trditi, da je bil oskubljen zato, da bi dobil kar se da široko politično podporo, kar se izkazuje nenazadnje tudi v tem, kako so predstavniki postopali napram politiki in so šli zelo taktno, in pravilno je tako, da je prvi med enakimi vložil in smo na ta način mogoče že v samem startu malce razbremenili to politično delitev opozicija-koalicija in smo soočeni z nekim zakonom, ki bi vendarle lahko dobil široko politično podporo, sploh v luči tega, ponavljam, če sta edina dva argumenta koalicije za zavrnitev tega predloga netransparentnost in pravno rovarjenje ter finančne posledice, 37 milijonov evrov. Tako se nadejam in upam, da bomo danes to zadevo spravili skozi, kar se da široko, in da bodo tudi prsti na tipkah se ne delili na koalicijo in opozicijo, ampak bomo enostavno podprli to in ne delali neke politične drame ali pa nabirali politične točke, ali gredo mladi na volitve ali ne gredo na volitve, ker je v bistvu v kontekstu tega zakona to povsem nepomembno. Ker se moramo vsi skupaj, ne glede na to, kateri politični stranki pripadamo ali pa koliko smo stari, zavedati, da mladi bodo odplačevali dolgove te Vlade in prihodnjih ali preteklih vlad in da odnos, ki ga imamo do mladih, je odnos do naše starosti, ker ti mladi bomo oziroma kasneje bodo plačevali za naše pokojnine, in cel solidarnostni model naše države je, hočete ali nočete, odvisen od tega, kako se danes obnašamo do mladih. Če se slabo, če smo ignorantski do njihovih problemov, potem je težko pričakovati, da bodo ti isti neignorantski do problemov starejše generacije in gradili nek most do njih. In v času korone – in tu se lahko Vlada posipa s pepelom – so bili mladi zanemarjeni že na prvi stopnički, in to je stopnička dialoga. Dialoga s strani ministrice je bilo zelo malo in včasih je že ta problem lahko zelo, zelo hud.</p>
               <p>Tako še enkrat upam, da danes podpora za ta zakon bo in da potem naprej rešujemo te zadeve tudi bolj sistemsko, če bo moč in volja.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Želim samo še enkrat poudariti, da je mnenje Vlade praktično na devetih straneh pripravljeno, da tudi obrazlagajo, ni vse negativno, kakor ste hoteli predstaviti. Mislim, da ga je vredno prebrati; povejo, kje so težave in tako naprej. Je pa vsem dostopno, kar se tega tiče. Naj še enkrat poudarim, prejšnji teden smo imeli tematsko sejo, tu smo imeli mladinski svet, tudi dijaško skupnost. Moram povedati, ker ste izpostavili neodzivnost ministrice, da obstaja magnetogram, da so pohvalili zelo dobro sodelovanje mladinskega sveta z ministrstvom. Samo to sem želela povedati, ker tematika je približno zelo podobna, na tem nivoju, no.</p>
               <p>Zdaj imamo, spoštovani predlagatelj Igor Zorčič, še prijavljenega Boštjana Koražijo, za drugi krog Mojco Škrinjar. Ali boste počakali ali želite kot predlagatelj? Izvolite, gospod Zorčič, imate besedo.</p>
            </sp>
            <sp who="ZorčičIgor">
               <speaker>IGOR ZORČIČ (PS NP):</speaker>
               <p>Ja, saj bom kratek.</p>
               <p>Glejte, poslušam to debato in mislim, da je v osnovi konstruktivna, da se vsi zavedamo problematike, s katero se ukvarjajo študenti pri svojem študiju. Ampak, veste, ta zakon niti ni bil mišljen, niti ni kritika, bom rekel, te Vlade. Nasprotno, če je kritika, je kritika vseh dosedanjih vlad, ki tega področja niso urejale glede na dinamiko, ki se je ustvarjala zaradi različnih okoliščin, najsi bo to gospodarska kriza ali pa na koncu koncev tudi epidemija.</p>
               <p>Kar se tiče rešitev, niso vse rešitve takšne, ki bi zahtevale nek poseg v proračun, so seveda takšne in razumljivo, da so, ampak če kdaj – tu pa zdaj referiram na tisto, kar je bilo izrečeno glede na odnos prejšnje Vlade, te Vlade -, če kdaj, potem je sedaj možnost, da se te zadeve, ki se tičejo finančnega dela, najsi bodo to subvencionirani obroki ali pa državne štipendije, da se sedaj to uredi, zaradi tega, ker je sedaj fiskalna politika toliko ohlapnejša in to dejansko omogoča. Tako ne morem drugače zaključiti kot kdaj pa bomo rešili, če ne sedaj.</p>
               <p>Kar se tiče teh pomislekov v zvezi s tako imenovanimi omnibus zakoni, se strinjam, te rešitve so na svoj način lahko problematične, nosijo pa tudi določene prednosti, zaradi tega, ker je obravnava zakona bolj skoncentrirana na tistega, katerega potrebe ti zakoni oziroma zakon omnibus naslavlja. Ampak kar je pomembnejše pri tem, je to, da v bistvu to prakso glede urejanja položaja študentov z omnibus zakonom, to prakso že imamo, tak zakon je bil že sprejet leta 2017. In danes pravzaprav ni noben izgovor dovolj utemeljen, da bi rekli, da danes bomo pa sprejeli nekakšno drugačno prakso in bomo zadeve, ki jih urejamo v enem zakonu, urejali v osmih zakonih. Ne pozabimo tudi tega, da je sploh druga polovica tega mandata od korone naprej zaznamovana s tako imenovanimi omnibus zakoni, tudi zaradi tega vsega je ta zakon čakal na svojo obravnavo praktično šest mesecev, sedem, ne vem, od julija lani. In jaz upam, da to ne bo razlog, da se to zadevo zavrne in da se potem študente enkrat - ne vem, kdaj - v naslednjem mandatu pošlje z osmimi zakoni v Državni zbor, ker to pomeni, da jim dejansko vse te pravice odrekamo.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Zdaj dajem besedo Gregorju Periču. Izvolite.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Najlepša hvala za besedo.</p>
               <p>Lep pozdrav vsem, še posebej gostom tako s strani Vlade kot predstavnikov študentov!</p>
               <p>Bom zelo kratek in konkreten. Mogoče je moj vtis, tudi glede na današnjo razpravo, malenkost drugačen. Torej, govorimo o nekih rešitvah, ki so dobronamerne, po drugi strani pa smo uspeli generirati in razširiti kar nekaj slabe volje. In mislim, da je te slabe volje, ki smo jo uspeli razširiti, skoraj več kot teh dobrih rešitev. In to me, bom iskreno povedal, tudi moti v teh naših razpravah, ker tudi kadar se ukvarjamo s tem, kar je pozitivnega, uspemo obrniti v nekaj negativnega; tako si moramo tu res priznati, da ta del obvladamo. Če zaključim, ker sem rekel, da bom konkreten. Torej, predlogu tega zakona ne bomo nasprotovali, kar pomeni, da bo nadaljeval svojo zakonodajno pot, in mislim, da je tako tudi v redu in ustrezno.</p>
               <p>Če zaključim, ker sem rekel, da bom konkreten. Torej, predlogu tega zakona ne bomo nasprotovali, kar pomeni, da bo nadaljeval svojo zakonodajno pot, in mislim, da je tako tudi v redu in ustrezno.</p>
               <p>Hvala lepa in slava Ukrajini!</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Boštjan Koražija se je trenutno opravičil. Gospa Škrinjar, želite besedo? Ker nimam več prijavljenih, vam lahko dam besedo. Izvolite.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa. Glejte, saj najbrž res nima smisla širiti slabo voljo, rada bi pa povedala nekaj in se odzvala na nekaj trditev, ki so bile izrečene v predhodnih debatah.</p>
               <p>Slišali smo o tem, kako je Vlada namenjala denar za zasebne fakultete. Še enkrat naj povem, nikakor ne gre komurkoli, kakršnikoli zasebni fakulteti kaj – gre študentom. In študentje se odločajo različno. Hvala bogu, da se odločajo različno, za različne študije, za različne univerze, za različne fakultete. In tako pestro mavrico poklicev potrebujemo. Torej, jaz upam, da ne bomo govorili nikoli več o prvo- in drugorazrednih študentih. Študentje so naš intelektualni potencial, garancija za to, da bomo še naprej dosegali dobre rezultate. Naj še enkrat poudarim, Slovenija danes preseneča celo Evropo. Zmotili so se vsi tisti, ki so nam napovedovali visoko rast, tako doma kot v tujini - rast je še višja, govori se o 6, 8 %. Torej, v resnici dejansko prispevajo k tej rasti tudi študentje, ki potem doštudirajo, ampak tudi vsi drugi poklici, ki dobro delajo. In jaz mislim, da je treba ceniti ljudi, ki dobro delajo, in jih ne deliti na prvo- in drugorazredne. Še kako se strinjam z gospodom Peričem, predhodnim poslancem stranke Konkretno, ki je govoril, ravno ta tema je tista, ki nas mora združevati. Dejstvo je, da so rešitve v tem zakonu za moj okus v redu. Dejstvo je, da bi bile potrebne še dodelave, ker je dejansko treba misliti na povečan obseg štipendij, na povečan obseg gradnje študentskih domov, čeprav je treba priznati, da se je pa prav tale Vlada zdajle lotila – in tudi v proračunu je lepo zapisana vsota za nov študentski dom, ki bo zrasel v Litostroju. Torej, res vse priznanje Vladi. 37 milijonov se meni ne zdi neka taka vsota, ki bi tako bremenila proračun, da bi se morali temu odreči. Moj pomislek je bil zgolj v tem, da se take interventne zakone res uporablja v situacijah, ko je treba interventno odreagirati. Sicer pa, veste, če se posega v zakonodajo na tak način, potem pa pridemo do situacije, ki jo je razkrilo oblikovanje Zakona o uveljavljanju pravicah iz javnih sredstev, tisti slavni ZUPJS, ki so ga nekateri tudi malce grdo imenovali, pa si je zaslužil vsaj v tistem delu, ko je štipendije pobral študentom in dijakom. Dejstvo pa je, da je razkril prav ta zakon, kako se pravzaprav določene stvari kumulirajo nekje, nekje pa nastaja vrzel. Torej, nekateri ljudje so bili neupravičeno deležni dvojnih pravic, drugi pa nobenih. In to je bil tudi namen tega zakona, ki je sicer te stvari uredil, pa povzročil neke nove krivice, ki so bile potem odpravljene s štipendijami. Želim samo to povedati, da ko se parcialno posega v zakonodajo, naj bo to takrat, kadar res gori voda. In gorela je voda leta 2012, ko je bila država pred bankrotom, in gorela je voda zdaj, ko je bilo treba reševati človeška življenja. Tule pa po mojem okusu bi bilo bolje iti sistematično, tako da se česa ne pozabi.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Predlagam, ker ni več razpravljavcev – Koražije pač ni, mi ne moremo čakati<gap n="..."/>
                  <stage>/ oglašanje v dvorani/</stage> Ja? Tomaž<gap n="..."/> Matjaž Tašner Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Matej, sicer<gap n="..."/>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Matej, ja. Se opravičujem, ja<gap n="..."/>
               </p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Ne Tomaž in ne Matjaž.</p>
               <p>Prosil za deset minut pavze za posvetovanje v poslanski skupini pred glasovanjem.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Ja. Torej, nadaljujemo čez deset minut, to je ob 11.20.</p>
               <p>
                  <stage type="time">(Seja je bila prekinjena ob 11.11 in se je nadaljevala ob 11.19.)</stage>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Spoštovani! Odmerjen čas se je iztekel.</p>
               <p>Smo pri razpravi oziroma zaključujem razpravo o 1. členu.</p>
               <p>Prosim samo malo tišine, no, da potem ne bo kakšne neprijetnosti. Upam, da imate kartice vložene. Veste, kako poteka, da je treba, tudi če ste vzdržani, pritisniti na tipko, mislim, da je to že vsem jasno, je že utečena navada, pa vseeno se mi zdi prav, da opozorim.</p>
               <p>Zaključujem razpravo o 1. členu.</p>
               <p>Na glasovanje dajem amandma k 1. členu poslanskih skupin Nepovezanih poslancev, LMŠ in SD. Želi kdo obrazložiti glas? Gregor Perič, izvolite.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Se opravičujem. Jaz bi prosil za petnajst minut odmora. Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>V redu. Nadaljujemo ob 11.35.</p>
               <p>
                  <stage type="time">(Seja je bila prekinjena ob 11.22 in se je nadaljevala ob 11.35.)</stage>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Spoštovani! Ura je 11.35, nadaljujemo sejo.</p>
               <p>Besedo dajem kolegu Periču, da pojasni, kaj so se dogovorili v petnajstminutnem odmoru. Izvolite.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Hvala za besedo.</p>
               <p>Najprej opravičilo, ker smo vam porabili petnajst minut. V tem času smo še za nekatere amandmaje, ki bi bili sicer smiselni, pogledali, ali bi jih bilo možno vložiti oziroma kakorkoli vključiti v zakon. In smo ugotovili, da skladno s prakso in poslovnikom to ni možno, tako bi prosil, da sejo nadaljujemo. Hvala še enkrat za razumevanje.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Torej, smo pri glasovanju o amandmaju k 1. členu, ki so ga vložili Poslanska skupina nepovezanih poslancev, Poslanska skupina Liste Marjana Šarca in Poslanska skupina Socialnih demokratov. Želi kdo obrazložiti glas? Igor Zorčič, izvolite.</p>
            </sp>
            <sp who="ZorčičIgor">
               <speaker>IGOR ZORČIČ (PS NP):</speaker>
               <p>Obrazložil bi glas, da ta amandma naslavlja zadeve, na katere so opozorili v Zakonodajno-pravni službi in tudi na Ministrstvu za infrastrukturo ter Ministrstvu za zdravje. Torej, s tem amandmajem se izključuje poseg v Zakon o prevozih v cestnem prometu in Zakon o zdravstveni dejavnosti.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Prehajamo na glasovanje. Glasujemo.</p>
               <p>Kdo je za? <stage type="vote-ayes">(6 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 2. členu. Želi kdo obrazložiti glas? Ugotavljam, da ne. Glasujemo o amandmaju, ki so ga vložili Poslanska skupina nepovezanih poslancev, Poslanska skupina Liste Marjana Šarca in Poslanska skupina Socialnih demokratov. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 3. členu. Želi kdo obrazložiti glas? Ugotavljam, da ne. Tudi to je amandma poslanskih skupin Nepovezanih poslancev, LMŠ in SD. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>K 4. členu ni vloženega amandmaja. Želi kdo razpravljati? <stage>(Ne.)</stage>
               </p>
               <p>V razpravo in na glasovanje dajem amandma k 5. členu. Ugotavljam, da nihče ne želi obrazložiti glasu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 6. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 7. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 8. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet. Ugotavljam, da k 9. členu ni vloženega amandmaja.</p>
               <p>V razpravo in na glasovanje dajem amandma k 10. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 11. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 12. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 13. členu poslanskih skupin Nepovezanih poslancev, Liste Marjana Šarca in Socialnih demokratov. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 14. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 15. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 16. členu. Vidim, da ni želje po obrazložitvi glasu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 17. členu. Tudi tu ni obrazložitve glasu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 18. členu. Želi kdo obrazložiti glas? Igor Zorčič, izvolite.</p>
            </sp>
            <sp who="ZorčičIgor">
               <speaker>IGOR ZORČIČ (PS NP):</speaker>
               <p>
                  <stage>/ mikrofon ni vključen/</stage> Aha, pardon.</p>
               <p>Predlagam, da se ta amandma dopolni, torej amandma k 18. členu, in sicer tako, da se pred besedo »visokošolski« doda beseda »javni«. Na Državnem svetu smo bili opozorjeni, da obstaja bojazen za neustavnost takega člena, če bi se poseglo v poslovanje zasebnih visokošolskih zavodov, oni imajo svojo politiko, ki jo očitno tudi zaračunavajo študentom. Tako bi se ta člen nanašal predvsem na javne zavode, javne visokošolske zavode.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Želi še kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>K 19. členu ni vloženega amandmaja. Želi kdo razpravljati? <stage>(Ne.)</stage>
               </p>
               <p>V razpravo in na glasovanje dajem amandma k 20. členu. Želi kdo obrazložiti glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 21. členu. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 22. členu. Igor Zorčič, izvolite.</p>
            </sp>
            <sp who="ZorčičIgor">
               <speaker>IGOR ZORČIČ (PS NP):</speaker>
               <p>Predlagam, da se tu zadeva popravi v skladu s pomisleki Zakonodajno-pravne službe, in sicer tako, da se v prvem stavku črta »v prvem odstavku«, torej ta besedna zveza, nato pa sledi zgolj besedilo v navednicah.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Želi še kdo obrazložiti glas? <stage>(Ne.)</stage> Amandma k 22. členu dajem na glasovanje. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>K 23. členu ni vloženega amandmaja. Želi kdo razpravljati? <stage>(Ne.)</stage>
               </p>
               <p>V razpravo in na glasovanje dajem amandma k 24. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 25. členu. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 26. členu. Ne vidim želje po obrazložitvi glasu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 27. členu. Ne vidim želje po obrazložitvi glasu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 28. členu. Tudi tu ne vidim želje po obrazložitvi glasu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p> V razpravo in na glasovanje dajem amandma k 29. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 30. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>K 31. členu ni vloženega amandmaja. Želi kdo razpravljati? <stage>(Ne.)</stage>
               </p>
               <p>Prehajamo na razpravo in odločanje o amandmaju k 32. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo in na glasovanje dajem amandma k 33. členu. Želi kdo razpravljati? Ugotavljam, da ne. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>K 34. in 35. členu ni vloženih amandmajev. Želi kdo razpravljati? <stage>(Ne.)</stage>
               </p>
               <p>Prehajamo na razpravo in glasovanje o amandmaju k 36. členu. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>V razpravo dajem 37. člen. Želi kdo razpravljati? Ugotavljam, da ne.</p>
               <p>Na glasovanje dajem še vse člene skupaj. Želi kdo obrazložiti glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da so vsi členi predloga zakona sprejeti.</p>
               <p>Določiti moramo še poročevalca na seji Državnega zbora. Kot predsednica odbora bom to poročilo predstavila sama.</p>
               <p>S tem zaključujem 1. točko dnevnega reda in 44. nujno sejo odbora. Vsem se zahvaljujem za sodelovanje in vas lepo pozdravljam! Srečno!</p>
               <stage type="time">Seja se je končala 2. marca 2022 ob 11.54.</stage>
            </sp>
         </div>
      </body>
   </text>
</TEI>
