<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZPCPIEM-005-Redna-2019-06-04">
   <teiHeader>
      <fileDesc>
         <titleStmt>
            <title>Komisija za poslovnik</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZPCPIEM-005-Redna-2019-06-04.KZPCPIEM" n="005">
               <name>Redna</name>
               <date when="2019-06-04"/>
            </setting>
         </settingDesc>
         <particDesc>
            <listOrg>
               <org xml:id="KZPCPIEM-005-Redna-2019-06-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZPCPIEM-005-Redna-2019-06-04.KZPCPIEM">
                        <orgName key="KZPCPIEM">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA PETICIJE, ČLOVEKOVE PRAVICE IN ENAKE MOŽNOSTI</stage>
            <stage type="session">5. seja</stage>
            <stage type="date">(4. junij 2019)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je začela ob 14. uri.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan, lepo pozdravljeni! Začenjam 5. sejo Komisije za peticije, človekove pravice in enake možnosti. Najprej lepo pozdravljam članice in člane komisije in seveda še posebej toplo pozdravljam vse vabljene na današnjo sejo. Obveščam vas, da zaenkrat nimam nobenih opravičil, zato lahko preidemo na določitev dnevnega reda seje. S sklicem seje ste prejeli naslednji dnevni red: 1. 24. redno letno poročilo Varuha človekovih pravic za leto 2018, 2. poročilo Varuha človekovih pravic o izvajanju nalog državnega preventivnega mehanizma po Opcijskem protokolu h Konvenciji OZN proti mučenju in drugim krutim, nečloveškim ali poniževalnim kaznim ali ravnanju za leto 2018.</p>
               <p>Obveščam vas, da zaenkrat nimam nobenih opravičil, zato lahko preidemo na določitev dnevnega reda seje. S sklicem seje ste prejeli naslednji dnevni red: 1. 24. redno letno poročilo Varuha človekovih pravic za leto 2018, 2. poročilo Varuha človekovih pravic o izvajanju nalog državnega preventivnega mehanizma po Opcijskem protokolu h Konvenciji OZN proti mučenju in drugim krutim, nečloveškim ali poniževalnim kaznim ali ravnanju za leto 2018.</p>
               <p>Ker k dnevnemu redu seje ni bilo predlogov za njegovo spremembo, je ta določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Kot rečeno, bomo danes obravnavali zdaj že 24. redno letno poročilo Varuha človekovih pravic za leto 2018, ki ga je v obravnavo predložil Varuh človekovih pravic, in tako kot vsa leta do sedaj ga bomo obravnavali kot matično delovno telo.</p>
               <p>Na sejo sem vabila Varuha človekovih pravic, gospoda Petra Svetino, ki ga lepo pozdravljam na naši komisiji, mislim, da sedaj prvič. Vabili smo Državni svet Republike Slovenije, Odbor za delo, družino, socialne zadeve in invalide, Odbor za izobraževanje, znanost, šport in mladino, oba odbora sta namreč že pred tem kot zainteresirani delovni telesi s svojih področij obravnavala varuhovo poročilo. Vabili smo Vlado Republike Slovenije ter pristojna ministrstva, Urad Vlade Republike Slovenije za narodnosti, Vrhovno sodišče Republike Slovenije, Vrhovno državno tožilstvo Republike Slovenije, Zagovornika načela enakosti, Pravno-informacijski center nevladnih organizacij ter Amnesty International Slovenije.</p>
               <p>Prejeli ste naslednje gradivo: poročilo varuha za leto 2018, mnenje Državnega sveta, informacijo o realizaciji priporočila Državnega zbora in odzivno poročilo Vlade na letno poročilo, poročilo Odbora za izobraževanje, znanost, šport in mladino ter delovno gradivo, Osnutek predloga priporočila z dne 20. maj 2019, ki pa je objavljeno v sistemu Udis in ste ga članice in člani komisije tudi prejeli. Kot dodatno gradivo, prejeto po sklicu seje, pa smo prejeli še poročilo Odbora za delo, družino, socialne zadeve in invalide.</p>
               <p>Zdaj pa začenjamo obravnavo te točke in najprej dajem besedo, tako kot vedno do sedaj, Varuhu človekovih pravic Republike Slovenije, gospodu Petru Svetini za dodatno obrazložitev. Izvolite.</p>
            </sp>
            <sp who="SvetinaPeter">
               <speaker>PETER SVETINA:</speaker>
               <p>Hvala lepa, spoštovana gospa predsednica.</p>
               <p>Spoštovani člani komisije in ostali, dober dan!</p>
               <p>Uveljavljanje človekovih pravic in svoboščin ne moremo in ne smemo prelagati, temveč se je treba na vse spremembe in zlasti kršitve odzvati hitro in predvsem učinkovito. Varuh človekovih pravic kot nacionalna institucija za človekove pravice svoja priporočila, ki so njegovo najmočnejše orodje, vsako leto predstavi v letnem poročilu in s tem seznani odločevalce politik v državi, predvsem pa jasno opozori na stopnje kršitev človekovih pravic v Republiki Sloveniji. Poročilo varuha za leto 2018 temelji na obravnavanih 4 tisoč 719 zadevah, kar je 248 več kot v letu 2017. Med 309 utemeljenimi pobudami je varuh ugotovil 377 kršitev človekovih pravic in temeljnih svoboščin ter drugih nepravilnosti. Teh 377 kršitev človekovih pravic in temeljnih svoboščin ali drugih nepravilnosti je varuh ugotovil pri 45 organih. Ob teh 377 kršitvah pa želim še posebej izpostaviti tudi 89 primerov, v katerih je varuh postavil zagovornika otrok, ki je od otroka pridobival njegovo mnenje, ugotavljal njegove želje in interese ter mu pomagal napisati izjavo o tem.</p>
               <p>Zaskrbljujoče so zavrnitve naših priporočil oziroma število nerealiziranih priporočil. To se predvsem nanaša na to, da je v skladu z informacijo o realizaciji priporočil Državnega zbora ob obravnavi letnega poročila za leto 2017 še vedno ostalo 23 delno realiziranih priporočil, 23 stalnih nalog, 10 zavrnitev realizacije zaradi nestrinjanja, 11 nerealiziranih priporočil. Prav tako so skrb vzbujajoče ocene realizacije priporočil skladno z odzivnim poročilom Vlade na letno poročilo za leto 2018, ki predvidevajo, da bo realiziranih 10 priporočil, delno realiziranih 19 priporočil, stalnih nalog 21, zavrnitev realizacije zaradi nestrinjanja 9 priporočil ter nerealiziranih kar 24 priporočil.</p>
               <p>Letno poročilo varuha za leto 2018 vsebuje 88 priporočil. Pričakujem, da se bodo ministrstva in Vlada Republike Slovenije odzvali na vse, kar varuh zapiše v svojem poročilu. Če nas zanima, katera priporočila varuha niso uresničena in zakaj, se moramo vprašati tudi, kdo je za to odgovoren. Varuhova naloga je, da na nepravilnosti in kršitve opozori, odpraviti pa jih morajo drugi. To je njegova naloga, ki je predpisana v Ustavi Republike Slovenije in Zakonu o varuhu človekovih pravic. Na oblasti, torej na vseh treh njenih vejah, zakonodajni, sodni, največkrat pa na izvršilni je, da se varuhova priporočila jemljejo resno in se nanje odgovorno odzovejo. Očitno ni dovolj sprejeti priporočilo vsem organom, naj se upoštevajo in uresničijo priporočila varuha. Državni zbor mora bdeti in spremljati, ali se njegovo priporočilo tudi uresničuje.</p>
               <p>Opozarjam na nesprejemljivo dejstvo, da se Vlada Republike Slovenije in zakonodajalec ne odzivata pravočasno na odločbe Ustavnega sodišča Republike Slovenije in ne pripravita ustrezne rešitve še pred potekom roka za odpravo protiustavnosti. Več kot deset odločb tega sodišča, ki je najvišji organ sodne oblasti za varstvo ustavnosti, zakonitosti ter človekovih pravic in temeljnih svoboščin, ostaja nespoštovanih. Odprava protiustavnosti v zakonih je pristojnost Državnega zbora Republike Slovenije kot zakonodajalca, vendar je dolžnost Vlade Republike Slovenije kot ustavno določenega predlagatelja zakonov, da pravočasno pripravi zakonske predloge in jih predloži v zakonodajni postopek. Varuh je v vseh letih delovanja vložil 31 zahtev za presojo ustavnosti ali zakonitosti predpisa ali splošnega akta, izdanega za izvajanje javnih pooblastil. Žal, tudi nekatere odločbe Ustavnega sodišča, ki so bile sprejete na podlagi varuhovega predloga, še niso dobile ustreznega odziva, na kar opozarjamo tudi v tem letnem poročilu.</p>
               <p>Ustavno sodišče je v svojih odločbah že večkrat opozorilo, da gre v primerih, ko protiustavnosti niso bile odpravljene v določenem roku, za hudo kršitev načel pravne države. Še vedno ni uresničena odločba Ustavnega sodišča o financiranju osnovnih šol. Ni zakona, ki bi uredil ustavno skladno pravico do sodnega varstva za vse že vložene in prihodnje tožbe v zvezi z izbrisi kvalificiranih obveznosti na podlagi Zakona o bančništvu. Še vedno ni posodobljen Zakon o duševnem zdravju, ki bi z ustavo uskladil postopek sprejema oseb, ki jim je odvzeta poslovna sposobnost, v varovane oddelke socialnovarstvenih zavodov. Tudi v marsikateri slovenski občini niso odpravili neustavnih predpisov o kategorizaciji javnih cest, saj bi morale odloke o kategorizaciji občinskih cest v primerih neurejenih lastniških razmerij same razveljaviti. Prav tako še niso sprejeti podzakonski predpisi, ki bi zaščitili v ustavo vpisano pravico do vode, njihov rok za sprejetje pa je potekel maja 2018.</p>
               <p>Pri obravnavi pobud, v katerih posamezniki zatrjujejo, da so jim bile kršene temeljne človekove pravice in svoboščine, nemalokrat naletimo na neupoštevanje načel pravičnosti in dobrega upravljanja. V letu 2018 smo zaznali največ prav tovrstnih kršitev. Tako je bil, na primer, staršem slepih in slabovidnih otrok z navodilom Ministrstva za delo, družino, socialne zadeve in enake možnosti povsem neupravičen odvzet en dodatek, čeprav se dva možna dodatka za starše in otroke ne izključujeta in bi morali prejemati oba. Starši so tako dolga leta iskali svojo pravico na sodišču, čeprav smo opozarjali, da je treba v pravdi skleniti poravnavo ali za popravo krivic sprejeti zakonodajo. Z veseljem ugotavljamo, da je bil ta primer uspešno razrešen. Kljub temu pa smo ministrico za delo, družino, socialne zadeve in enake možnosti na nedavnem delovnem sestanku pozvali, naj rešitve razširi še na druge podobne skupine, ki obstajajo.</p>
               <p>Kar v 78 primerih smo ugotovili kršitve načela dobrega upravljanja. Nekateri organi delujejo počasi, nerazumno dolgo rešujejo vloge in pri odločanju prekoračijo vse razumne zakonske roke. Pomembno je zlasti hitro odločanje še posebej pri reševanju vlog za priznanje pravic iz javnih sredstev ali oblik socialne pomoči in drugih postopkih, ki bistveno vplivajo na življenje posameznika. Še vedno organi ne odgovarjajo na pisma ljudi, ne posredujejo zahtevanih javno sprejetih dokumentov, neopravičeno zavlačujejo upravne postopke. Posebej je skrb vzbujajoče ravnanje, ko je vsebina dopisov, ki so jo prejeli naši pobudniki, povsem nejasna ali celo brez ustreznih utemeljitev. Ne samo pravne podlage, država mora zagotoviti tudi pogoje, materialne, kadrovske in finančne za učinkovito vodenje inšpekcijskih postopkov. Opozoriti želim tudi na to, da tudi samemu varuhu organi pogosto ne odgovarjajo v predvidenih rokih, in da so potrebne številne intervencije. v 30 obravnavanih primerih smo ugotovili, da je kršena temeljna določba Ustave Republike Slovenije, da je Slovenija pravna in socialna država. Da je kršeno načelo socialne države zatrjujemo, kadar ugotovimo, da je prizadeto človekovo dostojanstvo, ko posameznik ali njegova družina nima pogojev za zadovoljevanje temeljih človekovih potreb in je pahnjen v revščino. Med najbolj ogroženimi so starejši ljudje, zato smo leto 2018, poglobljeno obravnavali problematiko starejših.</p>
               <p>Sklepne ugotovitve smo poslali Vladi Republike Slovenije in pričakujemo odločnejše ukrepe pri odpravljanju nakopičenih težav. Stanje ostaja aktualno in akutno in ponovno pozivamo odgovorne nosilce javnih funkcij, da začnejo ukrepati. Sami bomo svoje delovanje še bolj približali starostnikom. Ko govorimo o diskriminaciji, je gotovo eden izmed nazornih in že dolgo ne odpravljenih primerov kršenja človekovih pravic diskriminacija študentov invalidov pri prevozih, o kateri varuh poroča že več let. Tudi po pet letnem vztrajanju naše poročilo še ni uresničeno. Že več let se zdaj tudi že zamuja z zakonsko dolžnostjo sprejeto ustreznih podlag za primerno prilagoditev študijskega procesa za študente invalide. Varuh tudi še vedno ugotavlja, da nekateri objekti javnih ustanov niso prilagojeni invalidom. Med njimi je veliko sodišč, kar predvsem otežuje izvrševanje pravice povezane s postopki pred sodišči. Pobud s področja invalidskega varstva je bilo lani manj kot prejšnja leta. Največji del pritožb se je nanašal neusklajevanje nadomestil za invalidnost in dodatka za pomoč in postrežbo. Tudi v letu 2018 so pobude vsebovale kritike delovanja in odločanja invalidskih komisij, pa tudi kritike zaradi še vedno manjkajočega pravilnika o poklicnih boleznih. Vključno s prenovljenim seznamom poklicnih bolezni. Predlagamo, da se v letu 2019 prednostno reši problem neusklajevanja nadomestila za invalidnost in dodatka za pomoč in postrežbo.</p>
               <p>Na področju zdravstva je varuh verjel, da bo država z zdravstvenimi reformami zagotovila dostopne in kakovostne ter varne programe preprečevanja bolezni, zdravljenja in rehabilitacije ob hkratnem zmanjševanju neenakosti in zagotavljanju dostopnega zdravstvenega varstva vsem skupinam prebivalstva. Vendar rešitve se iz leta v letu predlagajo. V letošnjem februarju je bila dosežena pomembna prelomnica, saj je bila ustanovljena urgentna pedopsihiatrična služba za katero obljubljamo, da bomo nad njenim delovanjem skrbno bdeli. Povsem nerazumljivo pa ostaja, zakaj država že 16 let ne določi vrste in stopnje telesnih okvar, ki so podlaga za uveljavitev pravic iz invalidskega zavarovanja, niti zakaj ni sprejela podzakonskega akta o poklicnih boleznih. Še vedno nimamo meril za določitev mreže izvajalcev zdravstvene dejavnosti, zakonsko urejenega področja upravljanja psihoterapevtskih storitev, celovite analize vzrokov predolgih čakalnih dob in tudi ne opravljanja analize ali je treba zakon o nalezljivih boleznih ustrezno dopolniti, da bo še naprej zagotavljal ustrezno varstvo vseh pred nalezljivimi boleznimi. Alarmanten je odnos do priprave Zakona o dolgotrajni oskrbi. Vsakoletno opozarjanje, okrogle mize, javni pritiski, vse to očitno pušča odločevalce neprizadete.</p>
               <p>Na področju duševnega zdravja nenehno opozarjamo in zahtevamo, da se mora urediti razmer v posebnih socialnih zavodih ter realizirati zavedo o deinstitucionalizaciji in skrbi v skupnosti. Število pobud na področju socialne varnosti se je povečalo za 20 %, zlasti na področju inštitucialnega varstva. Velik delež utemeljenih pobud se na področju inštitucionalnega varstva pojavlja že nekaj zadnjih let, kar daje slutiti, da se je problematika na tem področju zaostrila, država pa s svojimi ukrepi temu očitno ne sledi. Tudi zato bomo že prihodnji teden začeli s prilagojenim poslovanjem varuha izven sedeža, ki ga bomo upravljali v domovih za upokojence. Tako bodo imeli starostniki neposredno možnost oddati pobude varuhu.</p>
               <p>Na področju pravic otrok, je število pobud v primerjavi z letom 2017 skoraj enako, bistveno pa se je spremenila struktura znotraj ožjih področij. Zelo se je povečalo število pobud v zvezi s stiki otrok starši, na področju zagovorništva ter na področju pravic otrok s posebnimi potrebami. Splošno lahko ocenimo, da so pravice otrok v Sloveniji normativno dokaj dobro urejene. Zakonodaja sledi zahtevam, da so pravice otrok kot posebej ranljive skupine, še posebej zavarovane. Po ratifikaciji tretjega izbirnega protokola konvencij Združenih narodov o otrokovih pravicah in uveljavitvi Družinskega zakonika, so na vseh področjih uveljavljene ustrezne pravne podlage, da bodo zagotavljale, da bo korist otroka kot temeljno vodilo pri odločanju o zadevah v katere je vključen, tudi dejansko lahko uveljavljena. Po desetih letih izvajanja projekta Zagovornik – glas otroka, je bilo zagovorništvo z dopolnitvijo Zakona o varuhu človekovih pravic uzakonjeno, poteka pa na način kot ga je potrdila desetletna praksa. Na podlagi zakonskega pooblastila smo zagovorništvo podrobneje uredili s podzakonskimi akti. Ker je zagovorništvo otrok vendarle novost, je v teku široka akcija seznanjenja zlasti strokovne javnosti o zagovorništvu, ki bo do konca leta 2019 pokrila vso državo.</p>
               <p>Na področju šolstva ponovno izpostavljamo neuresničeno odločbo Ustavnega sodišča o financiranju osnovnih šol. Poleg tega zakonodajalec še vedno ne upošteva večkratnih predlogov varuha k jasni opredelitvi opravljanju verskih obredov v javnih šolah in vrtcih. Opozarjamo tudi na neuresničevanje odločb komisij za usmerjanje otrok s posebnimi potrebami ali pa njihovo nejasnost in nedorečenost.</p>
               <p>Na širšem področju pravosodja smo leta 2018 obravnavali 410 zadev, na ožjem področju sodnih postopkov pa 322 zadev. Le na nekaterih podpodročjih v okviru tega področja, smo zaznali povečanje števila obravnavanih in prejetih zadev, na vseh drugih pa zmanjšanje. Razlog za to je nadaljnje upadanje števila pobud, ki se nanašajo na problematiko dolgotrajnosti sodnih postopkov zaradi napredka sodstva pri zmanjševanju sodnih zaostankov. V ospredje obravnavanih zadev pri varuhu zadnja leta stopajo pobude, ki opozarjajo na potrebo po pravičnih in poštenih sodnih postopkih ter skrbnem in kritičnem nadzoru nad sodnimi odločitvami. To velja tudi za obravnavane zadeve v letu 2018.</p>
               <p>Varuh je že priporočal in še vedno priporoča sprejetje ukrepov za izboljšanje kakovostnih sodnih odločb in oblikovanje enotnejše sodne prakse, saj se bo tudi s tem okrepilo zaupanje ljudi. Večkrat se v javnosti še vedno ustvarja prepričanje, da posameznikom v sodnih postopkih niso zagotovljene enake ustavne pravice, zlasti prekrškovnim organom in sodiščem priporočamo, naj dosledno spoštujejo vsa jamstva poštenega postopka, nepristranskega odločanja in sojenja, tožilstvu pa skrb za hitro in učinkovito izvajanje kazenskega pregona storilcev kaznivih dejanj in v primeru morebitnega zavrženja ovadb, dosledno seznanjenje oškodovancev z odločitvami, ki bodo utemeljene z jasnimi in obrazloženimi razlogi in pravnim poukom.</p>
               <p>Vsa leta nas skrbi, da je dostopnost pravnega varstva za številne še vedno otežena in to kljub zakonsko zagotovljeni, vendar težko dostopni brezplačni pravni pomoči. Spodbudno je, da vrzeli na področju brezplačne pravne pomoči zapolnijo tudi nekatere slovenske občine in nevladne organizacije, skladno z načelom pro bono, pa brezplačno pravno pomoč zagotavljajo tudi odvetniki, notarji, detektivska zbornica in drugi.</p>
               <p>Na področju policijskih postopkov smo leta 2018 obravnavali 83 pobud. Kot že nekaj let doslej, so se tudi leta 2018 pobude na tem področju nanašale na vse vidike delovanja policistov. Iz obravnavnih pobud se tako še naprej najpogosteje izhajale zatrjevane kršitve varstva človekove osebnosti in dostojanstva, načela enakosti pravice do osebnega dostojanstva in varnosti, pravnega jamstva v postopkih o prekršku pravice do enakega varstva pravic in drugo. Ob tem lahko kot spodbuden podatek poudarimo, da se je zmanjšalo število zadev v katerih so pobudniki navajali nepravilnosti v policijskih postopkih v katerih policija nastopa kot prekrškovni organ. Še naprej z zadovoljstvom ugotavljamo, da Ministrstvo za notranje zadeve in policija v večini primerov sledita našim priporočilom. Leta 2018 smo na področju pripornikov in obsojencev obravnavali 26 pobud pripornikov in 65 pobud obsojencev na prestajanju kazni zapora. Zavedati se moramo, da so med izvajanjem kazenskih sankcij obsojencu zagotovljene vse temeljne človekove pravice, razen tistih, ki so mu izrecno odvzete ali omejene z zakonom. Med prezasedenimi je še naprej Zavod za prestajanje kazni zapora Ljubljana, zato to in nefunkcionalna stavba v katerih je zapor v Ljubljani gotovo terjata gradnjo novih nadomestnih objektov v Ljubljani, čeprav, kot to stalno poudarjamo, problema prezasedenosti ni mogoče reševati le z gradnjo novih zaporov. Opozarjamo na ponovne težave pri nameščanju obsojencev v socialnovarstvene zavode tam, kjer je to potrebno. Potrebni bi bili ukrepi na sistemski ravni, sodelovanje več resorjev. Varuh znova spodbuja, da se sprejmejo vsi potrebni ukrepi, da se seznam zdravstvenih zavodov, ki izpolnjujejo pogoje za izvajanje obeh varnostnih ukrepov obveznega zdravljenja čim prej izdela in objavi.</p>
               <p>Temeljne vsebine s področja delovnopravnih zadev, na katere smo se leta 2018 usmerili, so bile prikrita delovna razmerja, delovno nadzornih mehanizmov, neplačevanje plač in prispevkov, nasilje na delovnem mestu, delovni čas in plačilo za nadurno delo, delovni pogoji, delavci invalidi in druge. Nespremenljive so sporne diskriminatorne prakse odpovedi delovnih razmerij invalidov, ki jih je ugotovil varuh, pa tudi životarjenje prekarnih delavcev na različnih področjih. Vlada naj zagotovi, da bodo postopki pri vseh nadzornih inštitucijah potekali v razumnih rokih. Predlagamo primerno kadrovsko okrepitev inšpekcije, kjer je to le mogoče, tudi s prerazporeditvami.</p>
               <p>Na področju delavcev v državnih organih že več let poudarjamo predvsem sistemske kršitve pravic zaposlenim v slovenskem zaporskem sistemu in v Slovenski vojski, kar je vračilo preveč izplačanih plač, prisilno upokojevanje javnih uslužbencev in podobno.</p>
               <p>S področja brezposelnosti smo obravnavali nekaj manj pobud kot ostala leta. Ostaja pa nesprejeto priporočilo glede izgube pravice do nadomestila, če v roku 30 dni od vročitve odpovedi o zaposlitvi ni bila vložena tožba zaradi te nezakonitosti odpovedi. Pri tem priporočilu v celoti vztrajamo, gre namreč za tiste primere, ko delavec ni vložil tožbe na nezakonitost odpovedi v roku 30 dni od vročitve odpovedi, saj je za nezakonitost izvedel kasneje. Ministrstvo za delo, družino, socialne zadeve in enake možnosti in Zavod Republike Slovenije za zaposlovanje spodbujamo naj obstoječe evidence o izvajanju ukrepov aktivne politike zaposlovanja dopolnita z ustreznimi podatki. Gre namreč za javni denar in za izredno občutljivo področje življenja, zato je nujna preglednost porabe sredstev, ki izključuje vsakršne dvome. Vsebine, ki smo jih preiskovali na področju okolja in prostora so se nanašale predvsem na moteči hrup, smrad, druga osnaževalna ter nameščanje posegov v prostor, kot so vetrne elektrarne, drugi kmetijski industrijski objekti ter zelo aktualno trajni nasadi.</p>
               <p>Na področju zagotavljanja varnega in zdravega življenjskega okolja kot država nismo storili dovolj. Še vedno nimamo predpisa s katerim bi uredili področje izpustov smradu v okolje, na kar varuh opozarja že leta. Nimamo sistemske rešitve pridobivanja pooblastil za izvajanje meritev izpustov v zrak ter zagotovljenega neodvisnega nadzora in financiranje meritev. Nimamo enotnega predpisa za sanacijo vseh onesnaženih in degradiranih območij v državi. Nimamo načrta aktivnosti za ureditev lastništva lokalnih cest, kjer te še vedno potekajo po zasebnih zemljiščih. V letošnjem letu smo vložili zahtevo za oceno ustavnosti uredbe o mejnih vrednostih kazalcev hrupa v okolju.</p>
               <p>Na področju stanovanjske problematike že več let ugotavljamo tudi kršitve pravice do stanovanja, opaznih izboljšav ni, čeprav je povsem jasna odgovornost države, da s svojimi ukrepi in aktivnostmi omogoča uresničevanje pravice do primernega stanovanja, ki je zapisana v Ustavi Republike Slovenije ter v mednarodno-pravnih dokumentih. Nujno je sprejeti stanovanjsko politiko, prenoviti stanovanjsko zakonodajo, urediti tudi področje upravljanja večstanovanjskih stavb. Ne sprejeto je priporočilo glede predpisovanja obveznosti občin po zagotavljanju določenega števila bivalnih enot na določeno število prebivalcev ter po določitvi časovnih intervalov za objavo razpisov za dodelitev neprofitnih stanovanj v najem. Dejstvo je, da država nima sprejete stanovanjske politike, manka stanovanjskih enot in država krši določilo Ustave, da mora zagotoviti možnosti, da si državljani lahko pridobijo primerno stanovanje. Varuh je ob tem priporočilu še zapisal, da mora država vzporedno zagotoviti ustrezen sistem financiranja neprofitnih stanovanjskih enot.</p>
               <p>Na področju davkov vztrajamo pri nesprejetih priporočilih, ki jih je Ministrstvo za finance v odzivnem poročilu znova zavrnilo zaradi nestrinjanja in sicer glede pravice do posebne davčne olajšave za preživljanje družinskih članov davčnih zavezancev ob izkazanem dejanskem preživljanju ne glede na bivanju v skupnem gospodinjstvu in glede obdavčitve družinske pokojnine, če je prejemnik otrok oziroma mladostnik do 26. eta starosti, kadar se redno šola. Poleg tega ne glede na odziv Ministrstva za javno upravo varuh meni, da bi bila smiselna in potrebna obvezna usposabljanja javnih uslužbencev s področja vodenja upravnega postopka. Vse prevečkrat namreč ugotavljamo, da se kljub izkazanemu izpitu iz upravnega postopka pojavljajo grobe in hude kršitve pravil upravnega postopka ter tudi pravic posameznih udeležencev v postopku. Zato kljub nesprejetemu priporočilu vztrajamo pri tehtnem razmisleku o uvajanju sprememb. Enako vztrajamo pri mnenju glede neustreznosti ureditve področja dopolnilnih izvedeniških mnenj Zavoda za pokojninsko in invalidsko zavarovanje, saj ostaja neločljiva povezanost med odločbo ZPIZ in izvedeniškim mnenjem. Dopolnilna izvedeniška mnenja namreč spreminja in razširja vsebino pravice iz osnovne odločbe zavoda. Na področju enakosti pred zakonom in prepovedjo diskriminacije še vedno opozarjamo na, kot sem že omenil, vprašanje kršenja pravic diskriminacije invalidov študentov pri njihovih prevozih, vprašanja v zvezi z zagotavljanjem enakih možnosti glede na spolno identiteto oziroma usmerjenost ostajajo kontraverzna. Tukaj prihaja do popolnoma nerazumnega medresorskega podajanja vprašanja glede spremembe oziroma pravnega priznanje spola, skupna posvojitev otrok, ko gre za istospolno partnersko zvezo, in tako naprej. pobude prihajajo tudi zaradi diskriminacije na podlagi drugih okoliščin kot so vidik starosti, državljanstva in podobno. Očitki o varuhovi neobčutljivosti do pravic pripadnikov nekaterih verskih skupnosti so še vedno neutemeljeni. Varuh kot nacionalna inštitucija za človekove pravice trenutno s statusom B, v skladu s pariškimi načeli je v postopku pridobivanja statusa A, ki ga bomo predvidoma dobili v letu 2020. Statusa bo varuhu omogočil tudi aktivnejšo vlogo v evropski mreži nacionalnih inštitucij za človekove pravice in svetovnem združenju nacionalnih inštitucij za človekove pravice ter vpliv na oblikovanje politike delovanja teh združenj. Vse te naloge bo varuh lahko opravljal le s strokovno usposobljenimi sodelavci in zagotovljenimi ustreznimi finančnimi sredstvi. Prav zagotavljanje ustreznih finančnih sredstev bo omogočil neodvisnost delovanja nacionalne inštitucije za človekove pravice.</p>
               <p>Ob koncu naj še povem, da smo se seznanili tudi z odzivnim poročilom Vlade. Zaskrbljujoče je, da Vlada odklanja nekatera priporočila varuha zaradi nestrinjanja, pohvalno pa je, da je bilo poročilo pripravljeno hitro, mestoma tudi bolj kritično in bolje izraža dejansko stanje kot pretekla leta. Da pa bi lahko jasno in nedvoumno, predvsem pa hitro sledili uresničitvi naših priporočil - hvala - pa bo potrebno še nekaj sprememb pri njegovi pripravi. Vsebini je težko slediti, glede priporočil, ki jih že leta ponavljamo in ki jih pristojni zaradi težav pri realizaciji pač zavračajo, pa bi pričakovali več poglobljenega pristopa in več dejanskega truda pri njihovi uresničitvi. Smiselno bi bilo, da se v proučitev in spremembe na področju nerealiziranih priporočil vključi Vlada in ne, da zgolj povzema odgovore in stališča posameznih ministrstev. Opažamo napredek pri poenotenju ocene realizacije priporočil oziroma pojasnil k temu, čeprav sama ocena realizacij priporočil ni v skladu z našimi ugotovitvami. Ponovno ugotavljamo, da odzivno kaže na nezadovoljivo medresorsko sodelovanje, kar pa tudi opažamo pri našem delovanju, ne nazadnje, je prav pred dvema dnevoma potekal pomemben sestanek akterjev s področja akutne problematike reševanja nastanitve oseb z težavami v duševnem zdravju, kamor so prišli vsi vabljeni predstavniki psihiatričnih bolnišnic, javnih zavodov iz cele Slovenije, Ministrstvo za zdravje pa ni imelo časa.</p>
               <p>Dovolite, da zaključim z nekaj splošnimi ugotovitvami. Varuh človekovih pravic ne piše zakonov. Naša naloga je nadzor nad izvajanjem sprejetih predpisov v luči spoštovanja človekovega dostojanstva in pravic ter opozarjanja na tovrstne kršitve. Odločanje o zakonskih rokih mora postati kategoričen imperativ. V Zakonu o splošnem upravnem postopku ni obveznega zastopanja po odvetnikih, kot velja drugje, po načelu varstva pravic strank in javnih koristi, imajo zato veliko odgovornost javni uslužbenci. Njihovo odmikanje od ljudi oziroma ukinjanje služb na terenu, lahko pomeni tudi korak nazaj pri uresničevanju pravic posameznikov, kar redno ugotavljamo v vsakokratnih obiskih na terenu. Pogosto se pristojni na neko ugotovitev odzovejo z novim predpisom, vendar, problem največkrat tiči v neizvajanju obstoječe regulative, zato se z normativno hiperprodukcijo stvari pogosto še poslabšujejo.</p>
               <p>Spoštovani, toliko bi povzel poudarkov iz zelo obširnega poročila za leto 2018 in, seveda smo pripravljeni tudi na vaša vprašanja. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IGRL:</speaker>
               <p>Najlepša hvala tudi vam za to uvodno predstavitev poročila Varuha človekovih pravic za leto 2018 in za to dodatno obrazložitev. Seveda, v kolikor bo potem v razpravi, ko jo bom odprla za poslanke in poslance, se odprla morebitna kakšna vprašanja, bom seveda potem vam dala besedo, da nanje tudi odgovorite. Preden pa dam besedo naprej predstavniku Državnega sveta, da predstavi mnenje Državnega sveta, pa naj povem, da gospo Natašo Sukič nadomešča gospod Primož Siter, ki ga lepo pozdravljam na naši komisiji.</p>
               <p>Sedaj pa dajem besedo gospodu Rajku Fajtu, predstavniku Državnega sveta. Izvolite.</p>
            </sp>
            <sp who="FajtRajko">
               <speaker>RAJKO FAJT:</speaker>
               <p>Hvala za besedo, gospa predsednica. Lep pozdrav vsem skupaj.</p>
               <p>Torej, Državni svet je na 18. seji obravnaval 24. redno letno poročilo Varuha človekovih pravic. Ugotavljamo, da je varuh v zadnjih šestih letih predložil kar 2 tisoč 500 strani ugotovitev, mnenj, kritik, predlogov in priporočil, 2018 pa uspešno zaključil obravnavo več kot 2 tisoč 600 zadev. Poročilo varuha za 2018 ni nič manj obsežno kot v preteklih letih, saj je na podlagi 4 tisoč 700 prejetih zadev, ugotovil kar 377 kršitev človekovih pravic in temeljnih svoboščin, pri kar 45 organih, največ z področja oziroma pristojnosti Ministrstva za delo, družino, socialne zadeve in enake možnosti Vlade Republike Slovenije ter organom, na ravni lokalne samouprave oziroma občin. Vsi ti podatki kažejo na to, da se stanje na področju varstva človekovih pravic ne izboljšuje tako, kot bi si sicer želeli.</p>
               <p>V poročilu za 2018 je bilo podanih 88 priporočil različnim državnim organom, za katere se pričakuje, da bodo v najkrajšem možnem času tudi uresničene. Izkušnje iz preteklosti pa kažejo na to, da velik del priporočil ni upoštevanih, prav tako pa po mnenju varuha sproža vprašanje odgovornosti vseh, ki ne storijo dovolj za zaščito in uresničevanje človekovih pravic. Ob tem varuh izpostavlja tudi odgovornost zakonodajne veje oblasti, ki bi moralo poleg spremljanja zakonodajnih rešitev, stalno spremljati tudi njihovo izvrševanje. Po mnenju varuha, bi bilo nujno zagotoviti višjo stopnjo učinkovitosti vseh teh vej oblasti in vseh državnih institucij ter institucij na lokalni ravni.</p>
               <p>Tudi v 78 primerih kršitev načela dobrega upravljanja, nam varuh sporoča, da je to področje torej še vedno tudi nerazrešeno. Nekateri državni organi se ne držijo rokov, nerazumno dolgo se rešuje vloge in vsi roki se prekoračujejo. Hitro odločanje o pritožbah na prvi, kot tudi drugi stopnji, je bilo nujno zlasti v primerih odločanja z naslova uveljavljanja pravic iz javnih sredstev, kjer se ponovno soočamo z dolgotrajnimi postopki odločanja na drugi stopnji.</p>
               <p>Nadalje opozarjamo, da poslanci Državnega zbora, državni svetniki in ostali funkcionarji nosijo politično odgovornost za svoje delo, medtem ko je odgovornost strokovnih služb velikokrat porazdeljene med vse uradnike, zaradi česar na koncu nihče ne prevzema individualne odgovornosti. V sporočilu je bilo tudi sporočeno, da so bila z sprejemom novele Zakona o varuhu človekovih pravic 2017, uresničena dolgoletna prizadevanja, da se mu je, tudi na zakonski ravni prizna status polnopravne socialne inštitucije za človekove pravice s statusom A, po tako imenovanih Pariških načelih. Na to smo že tudi v prejšnjih poročilih v Državnem svetu velikokrat opozarjali.</p>
               <p>Pri tem varuh izpostavlja, da bi bilo za njegovo resnično neodvisno delo, v prej omenjeni vlogi, torej polnopravni status A naj bi se mu priznal leta 2020, nujno zagotoviti tudi finančno neodvisnost, čemur je že večkrat tudi bila pozvana Vlada Republike Slovenije. Kot že večkrat prej, varuh opozarja na nesprejemljivost prepočasnega odzivanja Vlade in Državnega zbora na odločbe Ustavnega sodišča, ki terjajo odpravo zakonskih določb, ki so neskladne z Ustavo Republike Slovenije. Varuh poroča o več kot desetih odločbah Ustavnega sodišča, ki ostajajo neuresničene.</p>
               <p>Nekateri državni organi se ne držijo rokov, nerazumno dolgo se rešujejo vloge. Hitro odločanje na prvi, kakor tudi drugi stopnji, bi bilo zlasti nujno v primerih odločanja z naslova uveljavljanja pravic iz javnih sredstev, kot sem že tudi poudaril. Državni svet se zaveda, da človekove pravice predstavljajo obsežno materijo in varuh v poročilu težko popiše vsak posamezni primer domnevnih kršitev, vendar pa opozarjamo, da bi bilo morebiti kazalo v prihodnje razmisliti o načinu bolj konkretnih zahtev po sprejemanju odgovornosti za neopravljeno delo na ministrstvih in drugih državnih inštitucijah. Nekatera opozorila v varuhovih poročilih se namreč ponavljajo leta. Pri tem se pogosto kot razlog za pasivnost navaja finančne ovire, kar pa velikokrat ne drži.</p>
               <p>Na seji je varuh izpostavil, da je bil narejen velik napredek na področju pravic in uzakonitve področja zagovorništva otrok. Državni svet je bil seznanjen, da se opaža porast števila otrok, ki potrebujejo zagovornika, kar se lahko pripiše tako večji stopnji splošne ozaveščenosti o obstoju zagovorništva, kakor tudi večji stopnji aktivnosti sodišč na tem področju. Prav tako ugotavljamo, da je v več kot 400 strani obsegajočem poročilu kršitvam pravic invalidov, namenjenih zgolj 7 strani. Glede na številna nerešena vprašanja, Državni svet varuhu predlaga, da se v naslednjih letih področju invalidnega varstva podrobneje posveti. Dodatno je bilo opozorjeno tudi na to, da se ne sledi odločbam 2017 sprejetega Gradbenega zakona, ki določa, da bi se moralo objekte graditi in zagotavljati njihovo uporabo na način, da bodo neovirano dostopni vsem ljudem, ne glede na njihovo morebitno trajno ali začasno oviranost.</p>
               <p>Z zadovoljstvom pa je bila sprejeta informacija, da je bilo februarja 2019, v okviru Univerzitetne psihiatrične klinike Ljubljana, končno odprta enota za intenzivno otroško in adolescentno psihiatrijo. Prav tako se je po poročanju varuha končno razrešila problematika neopravičene odvzete možnosti staršem slepih in slabovidnih otrok, da prejemajo dva otroška dodatka. Varuh že več let kot enega izmed nazornih primerov kršenja pravic izpostavlja diskriminacijo študentov invalidov pri zagotavljanju prevoza med študijem. Navedene težave se trenutno rešuje na podlagi posebnega razpisa Ministrstva za delo, družino, socialne zadeve in enake možnosti, kar pa predstavlja nesistemsko rešitev. S problematiko neurejenega načina financiranja prevoza se namreč soočajo tudi ostale kategorije invalidov, zato bi se moralo to področje urediti celostno za vse invalide.</p>
               <p>Že nekaj let obstaja pereča tema tudi vprašanje enakosti pravic zavarovancev iz naslova pokojninskega in invalidskega zavarovanja, ki so v času do 31. 12. 2012 dokupili dobo študija in služenja vojaškega roka. Na nujnost postavitve enakosti z vidika dobe do 31. 12. 2012 sta v različnih mnenjih k posameznim zakonskim predlogom že večkrat opozorili tako pristojna komisija za socialno delo, varstvo, zdravstvo, invalide, kakor tudi Državni svet. Prav tako je bilo opozorjeno, da zavarovanci, ne glede na uzakonjene pravice do izbire zdravnika in zdravstvenega zavoda, zaradi trenutnih razmer v družinski medicini, v resnici te pravice ne morejo uveljavljati. Izpostavljeno je tudi spletno komuniciranje, ki je velikokrat zatočišče sovražnih komentarjev, ki jih le redko doletijo ustrezne sankcije. Državni svet meni, da na tem področju prihaja do hudih kršitev človekovih pravic in da tem oblikam sovražnega govora kot družba namenjamo premalo pozornosti.</p>
               <p>In še morda na koncu, problematika komunalno neurejenih romskih naselij. Varuh v svojih poročilih izpostavlja že več vrst zapored. Nujno je urediti in izboljšati bivalne razmere Romov. Opozorjeno je bilo, da se zaradi kršitev javnega reda in miru s strani posameznikov iz romskih naselij pogosto človekove pravice kršene tudi državljanom, ki živijo v njihovem sosedstvu. Večina romskih otrok še vedno večinoma ne konča osnovnošolskega izobraževanja, kar je osnova vsake uspešne integracije v družbo. Lokalne skupnosti pomagajo pri uresničevanju oziroma urejanju bivanjskih razmer v romskih naseljih, pri čemer je bilo izpostavljeno romsko naselje Žabjak, vendar velikokrat ostajajo žal osamljenje. In ponovno je bilo opozorjeno tudi na neurejeno problematiko javnih cest, ki potekajo po zasebnih zemljiščih, na kar varuh kakor tudi Državni svet letom za letom opozarja v svojih poročilih. Nujno bi bilo rešiti to težavo, vendar so lokalne skupnosti ujetnice zatečenega stanja. V okviru finančnih zmožnosti težave rešujejo v manjši meri. Za celovito rešitev pa lokalne skupnosti nimajo dovolj niti financ, niti kadrovskih zmožnosti. Tako kot opozarja varuh in tudi Državni svet, se z njim popolnoma strinja, bo morala država poskrbeti za celovito rešitev omenjene problematike. Poudarjamo pa, da se dosedanje dobro sodelovanje varuha in pa Državnega sveta nadaljuje in izražata željo po uspešnem sodelovanju tudi v prihodnje.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo ministrici za pravosodje, gospe Andreji Katič, ki bo predstavila v imenu vlade odziv na poročila vlade in pa tudi realizacijo priporočil Državnemu zboru.</p>
               <p>Izvolite.</p>
            </sp>
            <sp who="KatičAndreja">
               <speaker>ANDREJA KATIČ:</speaker>
               <p>Hvala, spoštovana predsednica. Spoštovani varuh človekovih pravic, sodelavci, spoštovani predstavniki drugih institucij in organov, spoštovane poslanke in poslanci ter vsi ostali prisotni!</p>
               <p>Uvodoma bi se najprej želela Varuhu človekovih pravic v imenu vlade zahvaliti za njegovo poročilo, ki kaže jasno sliko spoštovanja človekovih pravic v Republiki Sloveniji. Kot veste vsi skupaj je Ministrstvo za pravosodje od leta 2016 določeno kot koordinacijski organ znotraj vlade, ki skrbi za sistemski pristop pri obravnavanju te pomembne problematike. In v okviru te svoje koordinativne vloge smo že v mesecu februarju vsa ministrstva in tudi vse vladne službe pozvali k pripravi odziva na posamezna priporočila. V poročilu varuha za leto 2018 je podanih priporočil 88, od katerih se 82 nanaša na vlado, eno priporočilo je varuh naslovil na vse, ki sodelujejo v javnih razpravah, zlasti na politike, pet priporočil pa na Državni zbor oziroma na poslance Državnega zbora. In menimo, da podana priporočila so odlična podlaga za iskanje sistemskih, organizacijskih in finančnih rešitev. Po vsebini pa se nanašajo na praktično vse generacije človekovih pravic. Ugotavljamo lahko, da se pomembna priporočila nanašajo na področje socialnih, ekonomskih in kulturnih pravic. A dejstvo je, da je vsako kršitev potrebno obravnavati z enako stopnjo prizadevnosti, ne glede na to, koliko ljudi tangira in ne glede na morebitno medijsko odmevnost.</p>
               <p>Vsa priporočila so bila skrbno preučena, pripravljeni so bili konkretni odzivi, zato je vlada Republiki Slovenije na svoji 29. redni seji 25. aprila sprejela skupno odzivno priporočilo, ki pravzaprav vsebuje tri relativno samostojna poročila. Najprej informacije o realizaciji priporočila Državnega zbora Republike Slovenije o obravnavi rednega letnega poročila Varuha človekovih pravic za leto 2017, Odzivno poročilo Vlade na 24. redno letno poročilo Varuha človekovih pravic za leto 2018 ter Odzivno poročilo Vlade na poročilo o izvajanju nalog državnega preventivnega mehanizma v letu 2018 po opcijskem protokolu h konvenciji OZN proti mučenju in drugim krutim nečloveškim ali poniževalnim kaznim in ravnanju. Sprejeta poročila so odraz prizadevanj vlade in vseh državnih organov za izboljšanje stanja varstva človekovih pravic in temeljnih svoboščin v državi in k zagotavljanju spoštovanja načela pravne države. Stanje samoocene realizacije 83 priporočil, če združimo še tisto prvo je naslednje: realiziranih je 10 priporočil, delno realiziranih je 19 priporočil, kot stalna naloga je opredeljenih 21 priporočil, zavrnjenih zaradi nestrinjanja, tudi delnega, je 9 priporočil, nerealiziranih oziroma delno nerealiziranih je 24 priporočil.</p>
               <p>Vlada ugotavlja, da državni organi stremijo k stalnemu ozaveščanju, usposabljanju in izobraževanju s področja varstva človekovih pravic. Prav tako je mogoče ugotoviti, da se pristojni organi praviloma odzivajo na poziva in opozorila s katerimi se varuh nanje obrača v obravnavi konkretnih primerov iz svoje pristojnosti.</p>
               <p>Je pa potrebno upoštevati tudi to, da je bilo tokratno letno poročilo izdano že v mesecu februarju in da je bil tudi čas za odziv Vlade občutno krajši kot v preteklih letih, kar je nedvoumno tudi vplivalo na stanje realizacije priporočil varuha. Za ključno bi želela poudariti, da bo delovanje v smeri dvigovanja ravni varstva človekovih pravic in temeljnih svoboščin eno izmed pomembnejših vodil tudi pri delu te Vlade in skrb za uresničevanje človekovih pravic in za izboljšanje stanja na tem področju je nikoli dokončan proces, to je stalna naloga, zato je še toliko bolj pomembna tudi vloga Varuha človekovih pravic kot tistega stalnega nadzornega organa na področju dela vseh drugih vej oblasti.</p>
               <p>Pomembno je izpostaviti, da je pred leti izvajanja priporočil varuha v obliki pregledne tabele in grafa dostopen tudi na spletni starani Ministrstva za pravosodje, tako da si ga lahko tudi vsi zainteresirani pogledajo. Trudili smo se, da je odzivno priporočilo pripravljeno čim bolj pregledno. Mi smo na našem srečanju že govorili, da imamo kot ministrstvo za pravosodje neke pobude na kakšen način bi naše delo, predvsem pa tudi poročila pripravili tako, da bi bila čim bolj pregledna. V tem poročilu je v uvodu k vsakemu poglavju posebej navedeno število priporočil na katera je odzive pripravilo posamezno ministrstvo ali urad kot nosilni resor, posebej k številu priporočil katerim so pripravljena zgolj dodatna pojasnila. Ocena realizacije je podana samo v primeru, ko gre za nosilni resor. Vsi posamezni predstavniki vlade oziroma resornih ministrstev bodo predstavili odzive na poročila iz njihovih delovnih področij, zaradi kratkega časa pa določeni odzivi, predvsem tudi če gledamo na naše področje Ministrstva za pravosodje pravosodnih deležnikov - še niso vključeni. Tako, da zagotovo menimo, da je naša skupna naloga vseh organov izboljšanja tako medresorskega sodelovanja, kot tudi seveda sodelovanja med institucijami tisti pogoj, ki je potem nujno potrebno biti izpolnjen zato, da se priporočila Varuha tudi dejansko izvedejo.</p>
               <p>Hvala za ta uvod.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, spoštovana gospa ministrica.</p>
               <p>Sedaj pa sprašujem ali želijo določena posamezna ministrstva tudi uvodoma razpravljati glede poročila varuh človekovih pravic. Če želite, bi prosila, da se prijavite k besedi in vam jo bom seveda dala. Seveda govorimo o tem, da vsi lahko dobite besedo, zato ste danes tudi tukaj, zato zdaj sprašujem, če se <gap n="..."/> Dobro. Boste samo pojasnili in se predstavili za magnetogram.</p>
               <p>Izvolite, beseda je vaša.</p>
            </sp>
            <sp who="RamšakPešecMojca">
               <speaker>MOJCA RAMŠAK PEŠEC:</speaker>
               <p>Hvala lepa, gospa predsednica.</p>
               <p>Spoštovani poslanci, poslanke, spoštovan varuh s sodelavci, kolegi!</p>
               <p>Jaz sem Mojca Ramšak Pešec, državna sekretarka z Ministrstva za javno upravo.</p>
               <p>V zvezi s poročilom Varuha človekovih pravic bi želela nekako pojasniti, da se na delovno področje Ministrstva za javno upravo v bistvu nanašajo 4 priporočila, 2 priporočili sta naslovljeni neposredno na Ministrstvo za javno upravo, 2 na Vlado, poslancem Državnega zbora pa podano priporočilo v zvezi s spremembo volilne zakonodaje in omogočanja volitev tudi tistim našim volivcem, ki so nepričakovano znotraj 10-dnevnega roka pred razpisom volitev nepričakovano hospitalizirani ali jim je odvzeta prostost in jim po zdajšnji volilni zakonodaji, če gre to znotraj 10-dnevnega roka, je onemogočeno glasovanje po pošti, ker sedaj volilna zakonodaja določa, da se je potrebno za glasovanje po pošti v primeru, da odvzema prostosti ali nastanitve v bolnišnicah ali socialnovarstvenih zavodih takšno prošnjo za omogočanje glasovanja po pošti nasloviti najmanj 10 dni pred razpisom volitev. Volilna zakonodaj se zoper zelo aktualno spreminja tudi zaradi določbe ustavnega sodišča glede neustavnosti določitve območja volilnih okrajev in ta rešitev, ta pobuda je ponovno zopet aktualna in se pripravljajo rešitve. Zadnja je predlog oblikovanj na strokovni ravni, ki je bil usklajevan tudi z Državno volilno komisijo v smislu kakšen bi bil izjemoma najkrajši možni rok za prijavo možnosti glasovanja po pošti, da bi se takšno glasovanje sploh še lahko izvedlo - je zadnji predlog, ki pa še ni dokončen, da bi se ta rok v izjemnih primerih skrajšal na najmanj 5 dni pred dnevom glasovanja, da se v teh primerih še vedno lahko poda predlog za možnost glasovanja po pošti. Nadaljnje priporočile, ki so bila tudi morda v svojem izvajanju izpostavljena s strani gospoda varuha človekovih pravic, se nanaša na potrebo po popolnitvi inšpektorskih služb in omogočanja kadrovske popolnitve in s tem večjo učinkovitost dela inšpekcijskih služb. tu lahko z zadovoljstvo ugotavljamo, da se stanje na področju kadrovske popolnitve inšpekcijskih služb izboljšuje. Če pogledamo seveda, pa to ne pomeni, da je zadeva optimalna, da je zadeva zadovoljiva in da naporni na tem področju še ne bodo potekali tudi v nadaljevanju. Če pogledamo na primer število inšpektorjev v različnih inšpekcijskih organih v letu 2008 jih je bilo tisoč 465, na zadnji dan leta 2018 jih je bilo tisoč 487. Tako, da kljub temu, da je v vmesnem obdobju število inšpektorjev naraščalo, če pogledamo zadnje 10-letno obdobje število inšpektorjev v slovenskih inšpekcijskih organih jih je v letu 2018 bilo najvišje do sedaj. Tudi v letu 2019 pa je Vlada prav za namen kadrovske popolnitve inšpekcijskih služb predlagala tudi sprejem novega zakona o izvrševanju proračuna in tudi sprejemala odločitve, kjer se inšpekcijske službe še dodatno popolnjujejo, tako prav na primer za področje inšpekcije za delo je bila sprejeta posebna zakonska rešitev izrecno za njih, dodelitev 10 dodatnih kadrovskih kvot in tudi druge inšpekcijske službe se bodo v okviru možnosti povečanja kadrovskih služb popolnjevale.</p>
               <p>Več let je Varuh človekovih pravic opozarjal na neustrezni ukrep, ki velja v javnem sektorju nekako tako poimenovano prisilno upokojevanje javnih uslužbencev, čeprav formalno se je ta ukrep glasil na prenehanje pogodb o zaposlitvi ob izpolnitvi pogojev za upokojitev, dejansko je pa to pomenilo verjetno ravno to, da se je potem tak javni uslužbenec upokojil. Ta ukrep je bil začasne narave in z letom 2019 tega interventnega ukrepa ni več kljub temu, da moram v imenu ministrstva povedati, da tovrstni predlogi s strani dotičnih delodajalcev javnega sektorja še vedno prihajajo, ampak zaenkrat ministrstvo ne razmišlja o tem, ker menimo, da pogojev za kakršnokoli takšno intervencijo ni, ker bi s tem javne uslužbence glede na pokojninsko zakonodajo, ki jo imamo v Sloveniji, ki nagrajuje dodatno delo oziroma nadaljevanje dela tudi po izpolnitvi pogojev za upokojitev javne uslužbence postavljalo prav gotovo v nek neustavno nedovoljen, neprimerljiv položaj. Ja, glede obveznega usposabljanja za vodenje pravnega postopka je bilo dano tudi tokrat posebno priporočilo. Ministrstvo za javno upravo je to priporočilo natančno proučilo in razmislilo o njem, je pa dejstvo, da imamo več postopkovnih področij, kjer je za opravljanje in za vodenje postopkov obvezne posebej predpisan izpit, ki pomeni v bistvu izpolnitev pogojev za opravljanje teh nalog, ne samo na področju upravnega postopa. Imamo tudi izpit za vodenje prekrškovnih postopkov, imamo obvezen izpit na primer za redarje, imamo obvezen izpit za inšpektorje, tako da razmislek o tem, ali bi oprava teh izpitov, ki pomeni formalno izpolnitev pogojev za opravljanje teh del in potem neka obdobna obvezna usposabljanja bilo potem za nekako uvesti in na različna področja oziroma kaj bi pomenilo za te ljudi, ki so bili formalnopravno kompetentni za vodenje teh postopkov pa morda z ne-opravo ali neudeležbo na nekem obveznem usposabljanju bi te formalne kompetence in pogoje izgubili. Ne glede na to, da verjetno ta predlog temelji na tem, da bi se s tem izboljšala kvaliteta dela in večja usposobljenost in večje poznavanja predpisov na tem področju lahko zagotovimo, da Ministrstvo za javno upravo preko pravne akademije ponuja in izvaja vrsto usposabljanj na tem področju. In če pogledamo podatke za zadnja tri leta je bilo na usposabljanju iz pravnega postopka preko 3 tisoč udeležencev, na pripravah za izpit preko 2 tisoč 200 in v okviru usposabljanja za novo zaposlene preko 2 tisoč 700 udeležencev usposabljanja.</p>
               <p>Ja, glede obveznega usposabljanja za vodenje pravnega postopka je bilo dano tudi tokrat posebno priporočilo. Ministrstvo za javno upravo je to priporočilo natančno proučilo in razmislilo o njem, je pa dejstvo, da imamo več postopkovnih področij, kjer je za opravljanje in za vodenje postopkov obvezne posebej predpisan izpit, ki pomeni v bistvu izpolnitev pogojev za opravljanje teh nalog, ne samo na področju upravnega postopa. Imamo tudi izpit za vodenje prekrškovnih postopkov, imamo obvezen izpit na primer za redarje, imamo obvezen izpit za inšpektorje, tako da razmislek o tem, ali bi oprava teh izpitov, ki pomeni formalno izpolnitev pogojev za opravljanje teh del in potem neka obdobna obvezna usposabljanja bilo potem za nekako uvesti in na različna področja oziroma kaj bi pomenilo za te ljudi, ki so bili formalnopravno kompetentni za vodenje teh postopkov pa morda z ne-opravo ali neudeležbo na nekem obveznem usposabljanju bi te formalne kompetence in pogoje izgubili. Ne glede na to, da verjetno ta predlog temelji na tem, da bi se s tem izboljšala kvaliteta dela in večja usposobljenost in večje poznavanja predpisov na tem področju lahko zagotovimo, da Ministrstvo za javno upravo preko pravne akademije ponuja in izvaja vrsto usposabljanj na tem področju. In če pogledamo podatke za zadnja tri leta je bilo na usposabljanju iz pravnega postopka preko 3 tisoč udeležencev, na pripravah za izpit preko 2 tisoč 200 in v okviru usposabljanja za novo zaposlene preko 2 tisoč 700 udeležencev usposabljanja.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za dodatno obrazložitev.</p>
               <p>Sedaj pa dajem besedo državni sekretarki na Ministrstvu za delo, družino, socialne zadeve in enake možnosti, gospe Bredi Božnik.</p>
               <p>Izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa za besedo.</p>
               <p>Lepo pozdravljeni!</p>
               <p>Na Ministrstvu za delo, družino, socialne zadeve in enake možnosti se zavedamo kako pomembna je vloga Varuha človekovih pravic v Republiki Sloveniji in kako pomembna so njegova spoznanja na morebitne kršitve le teh. Vse strokovne službe ministrstva pripombe skrbno proučijo in jih obravnavajo z vso resnostjo in pa veliko mero odgovornosti. Trudimo se biti čim hitreje odzivni, včasih pa se iz objektivnih razlogov odzovemo z nekoliko zamude.</p>
               <p>Glede na ugotovitve Varuha človekovih pravic bi poudarila, da se na področju duševnega zdravja problematika nastanite vin pa obravnave oseb s težavami v duševnem zdravju ter oseb z demenco v varovanih oddelkih posebnih ali kombiniranih socialnovarstvenih zavodov prednostno rešuje z vzpostavitvijo dodatnih kapacitet, dopolnitvami usmeritev za delo z uporabniki in posodobitvijo evidence stanja zasedenosti. S predvidenimi ukrepi in razvojem dobrih praks spodbujamo sodobnejše koncepte dela z uporabniki, nadomeščanje institucionalne varovane obravnave z nadzorovano obravnavo v skupnosti kot tudi preprečujemo primere neustreznih namestitev v varovanih oddelkih. Želimo doseči večjo vpetost koordinatorjev centrov za socialno delo, ostalih deležnikov v postopkih namestitev in krepitve vloge zastopnikov. Pomemben ukrep na področju predstavlja tudi pospešitev postopka verifikacije varovanih oddelkov. Dodala bi še, da s pristojnimi ministrstvi in organizacijami intenzivno sodelujemo in iščemo rešitve na posameznih področjih in pri posameznih vprašanjih. Poleg tega se odpravlja problematika zaostankov pri reševanju pritožb na ministrstvu, ki se večinoma navezujejo na področje uveljavljana pravic iz javnih sredstev. Povečali pa smo tudi število vključitev v varstveno delovne centre, kot se tudi aktivno zavzemamo za širitev kapacitet domov za starejše glede na zaznane potrebe uporabnikov.</p>
               <p>Poudariti bi želela tudi, da smo na ministrstvu intenzivno pristopili k reševanju situacije slepih in slabovidnih otrok in pričeli s pripravo zakona. V času priprave zakona so se izpostavila določena strokovna in pravna vprašanja, ki jih je bilo potrebno rešiti, zato so nam pri pripravi prijazno priskočili na pomoč na Ministrstvu za pravosodje in državnem odvetništvu. Predlog zakona je v zaključni fazi pripravi in bo tudi v kratkem posredovan v medresorsko obravnavo.</p>
               <p>Pri opravljanju svojega dela tudi sami ugotavljamo, da določene zadeve še vedno ostajajo odprte in nerealizirane, vendar lahko zagotovim, da se bomo tudi v bodoče trudili za ustreznejše sistemske rešitve v obojestransko zadovoljstvo in predvsem v korist ljudi s ciljem zagotavljanja čim bolj prijaznih življenjskih pogojev za vse, predvsem za najranljivejše skupine prebivalstva. Želela bi tudi poudariti, da je naloga Ministrstva za delo, družino, socialne zadeve in enake možnosti prav tako in v veliki meri spodbujanje spoštovanja človekovih pravic in temeljnih svoboščin v naši državi in da prav tako zagotavljamo čim višjo pravno in pa socialno varnost prebivalcev Republike Slovenije. V okviru nalog ministrstva iz področja socialnega varstva je v teku več ukrepov, ki so bili podani na osnovi sodelovanja z Varuhom človekovih pravic. Iz navedenega izhaja, da se ministrstvo zaveda v poročilu izpostavljene problematike, se nanjo odziva in jo s sprejemanjem ukrepov tudi rešuje. Hvala lepa.</p>
               <p>Želela bi tudi poudariti, da je naloga Ministrstva za delo, družino, socialne zadeve in enake možnosti prav tako in v veliki meri spodbujanje spoštovanja človekovih pravic in temeljnih svoboščin v naši državi in da prav tako zagotavljamo čim višjo pravno in pa socialno varnost prebivalcev Republike Slovenije. V okviru nalog ministrstva iz področja socialnega varstva je v teku več ukrepov, ki so bili podani na osnovi sodelovanja z Varuhom človekovih pravic. Iz navedenega izhaja, da se ministrstvo zaveda v poročilu izpostavljene problematike, se nanjo odziva in jo s sprejemanjem ukrepov tudi rešuje. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Verjetno vam bodo sledila v nadaljevanju, potem ko bom odprla razpravo poslank in poslancev, še kakšna vprašanja vezana tudi na problematiko slepih in slabovidnih otrok, glede na to, da smo mi to v Državnem zboru oziroma na komisiji obravnavali.</p>
               <p>Sedaj bi dala besedo najprej še gospodu Bojanu Majcnu iz Uprave Republike Slovenije za izvrševanje kazenskih sankcij. Izvolite.</p>
            </sp>
            <sp who="MajcenBojan">
               <speaker>BOJAN MAJCEN:</speaker>
               <p>Hvala za besedo. Najprej si želim varuhu v imenu Uprave Republike Slovenije za izvrševanje kazenskih sankcij zahvaliti še za eno letno poročilo, ki odraža v vid v stanje spoštovanje človekovih pravic v Republiki Sloveniji. URSIKS poročilo razume in sprejema kot pomemben opomnik pri svojem nadaljnjem delu kot konstruktivno kritiko in hkrati tudi kot pohvalo za dosedanje prizadevanje na tem področju. Pri tem želim poudariti, da bo delovanje tudi v naprej v smeri dvigovanja ravni varstva človekovih pravic in temeljnih svoboščin eno izmed pomembnejših vodil tudi pri nadaljnjem delu. Osnovno poslanstvo zaporskega sistema je seveda izvrševanje kazni s ciljem zagotavljati za družbo in zaprte osebe in za zaposlene varne zapore in prevzgojni dom, ki zagotavljajo možnosti resocializacije zaprtim osebam. Kljub težavam samo v bistvu lahko rečem uspešno opravili oziroma izvajali naloge v letu 2018. Uspeli smo zagotoviti stabilne varnostne razmere in z odgovornim in strokovnim pristopom pripravljati zaprte osebe za življenje po prestani kazni. Pri tem smo se uspešno povezovali z vsemi deležniki, ki so vpeti v proces obravnave in priprave zaprtih oseb za ponovno vključitev v družbo. Vsekakor tudi pri nas ne teče vse gladko, so težave, predvsem prezasedenost, ki nas tudi v letošnjem letu, v bistvu je kot ena taka pomembna problematika, tako da potekajo aktivnosti okoli obeh novogradenj, tako Dobrunje kot ženski zapor na Igu in pa seveda tudi pomanjkanje kadrov, ki je kot en tak problem, ampak tudi na tem področju se stvari rešujejo. Toliko z moje strani. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj pa dajem besedo gospodu Sandiju Čurinu, Ministrstvo za notranje zadeve, potem pa državnemu sekretarju na Ministrstvu za zdravje gospodu Tomažu Aberšku. Izvolite, gospod Čurin.</p>
            </sp>
            <sp who="ČurinSandi">
               <speaker>SANDI ČURIN:</speaker>
               <p>Hvala za besedo. Spoštovana predsednica komisije! Spoštovani poslanci, spoštovani varuh, ostali prisotni!</p>
               <p>Varuh človekovih pravic kot institucija nadzora oblasti glede morebitnega poseganja v človekove pravice in temeljne svoboščine je za Ministrstvo za notranje zadeve in policijo kot njegov organ v sestavi izredno pomemben. Zavedamo se, da so postopki, ki jih izvajamo v okviru ministrstva lahko občutljivi prav z vidika spoštovanja človekovih pravic. Zato v Ministrstvu za notranje zadeve skrbno proučimo vsak poziv oziroma opozorilo, ki ga prejmemo od Varuha ter nanj odgovorimo s pojasnili, obrazložitvami in strokovnimi argumenti. Vsako leto namenimo tudi posebno skrb obravnavi letnega poročila o delu Varuha človekovih pravic za preteklo leto. Podrobneje smo na vsa vprašanja in priporočila varuha, ki se nanašajo na delo Ministrstva za notranje zadeve odgovorili v odzivnem poročilu Vlade.</p>
               <p>Tako lahko povzamem odziv na tri ključne sklope, in sicer na področju dela policije in drugih varnostnih nalog se z vso resnostjo obravnavajo vse ugotovitve, predlogi in pobude Varuha. Pristojne organizacijske enote ministrstva si prizadevajo za izboljšanje kakovosti svojega dela ter za odpravo vseh pomanjkljivosti na katere opozarja varuh. Pristopili smo tudi že k realizaciji priporočil, ki jih varuh namenja policiji v letnem poročilu za leto 2018. Na področju dolgotrajnega nezakonitega bivanja tujcev v državi predstavljamo realizirane ukrepe, za katere menimo, da so uredile možnost legalizacije statusa in sledijo standardom in merilom Evropske konvencije o človekovih pravicah. Ter v tretjem sklopu na področju tujcev in prosilcev za mednarodno zaščito pojasnjujemo postopke omejitve gibanja, bodisi glede individualne obravnave prosilcev, kadar se jim odvzame prostost, bodisi glede zagotovljenega sodnega nadzora nad izvajanjem vseh ukrepov omejitve gibanja. Verjame, da bomo Ministrstvu za notranje zadeve tudi v nadaljevanju sledili principu odzivanja na vse pozive oziroma opozorila Varuha človekovih pravic.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Najprej sem dolžna eno opravičilo. Gospod Tomaž Pliberšek, državni sekretar na Ministrstvu za zdravje in ne Aberšek. Izvolite gospod državni sekretar.</p>
            </sp>
            <sp who="PliberšekTomaž">
               <speaker>TOMAŽ PLIBERŠEK:</speaker>
               <p>Hvala lepa. Opravičilo seveda sprejeto. Spoštovana predsednica, poslanke, poslanci, svetnik, varuh z ekipo, spoštovana ministrica, kolegi in ostali prisotni, lepo vas pozdravljam!</p>
               <p>Na Ministrstvu za zdravje mnenjem in priporočilom Varuha človekovih pravic namenjamo veliko pozornost, saj si tudi sami prizadevamo za varstvo pravic pacientov in vseh, ki delajo na področju zdravstvenega varstva. Zavedamo se kako pomembno je področje zdravja za vse, zlasti pa za ranljive skupine prebivalstva, zato si v okviru svojih zmožnosti in pristojnosti prizadevamo, da bi pripomogli višji ravni varstva človekovih pravic Slovenije na področju zdravstvenega varstva. V letu 2018 je Ministrstvo za zdravje s strani Varuha človekovih pravic prejelo več priporočil za katere je naše ministrstvo neposreden nosilec. Zlasti veliko pozornosti smo namenili reševanju tistih priporočil, ki jih je varuh že večkrat ponovil. Med realiziranimi priporočili želimo izpostaviti, da je letos začel delovati varovani oddelek za intenzivno psihiatrično obravnavo otrok in mladostnikov v okviru univerzitete Psihiatrične klinike Ljubljana, ter da je v marcu 2018 Državni zbor sprejel resolucijo o nacionalnem programu duševnega zdravja, 18/28, ki je prvi nacionalni program na področju duševnega zdravja. Na Ministrstvu za zdravje si bomo v skladu s svojimi zmožnostmi prizadevali, da bomo realizirali čim več priporočil Varuha človekovih pravic. V zvezi s tem zadovoljstvom ugotavljam, da Ministrstvo za zdravje priporočil Varuha človekovih pravic iz letnega poročila za leti 2017, v celoti ni realiziralo zgolj eno priporočilo, ki se je nanašalo na boljšo ureditev medicinskega izvedenstva v postopkih uveljavljanja pravic iz socialnega zavarovanja. Lahko pojasnim, da je v zvezi z navedenim bila v preteklosti že imenovana delovna skupina s predstavniki Ministrstva za zdravje, Ministrstva za delo, družino, socialne zadeve in enake možnosti, Zavoda za zdravstveno zavarovanje Slovenije in Zavoda za pokojninsko in invalidsko zavarovanje Slovenije, ki bi naj pripravila spremembe na navedenem področju. Delovna skupina je pripravila elaborat, nova organizacija za medicinsko izvedenstvo. Ostala priporočila, ki jih je Varuh človekovih pravic podal, so bila delno realizirana, aktivnosti v zvezi z njihovo dokončno realizacijo potekajo, nekaj priporočil pa ima karakteristike stalnih nalog ministrstva ter v skladu z navedenim tudi aktivno izvaja.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo državnemu sekretarju na Ministrstvu za okolje in prostor, gospodu Alešu Prijonu.</p>
               <p>Izvolite.</p>
            </sp>
            <sp who="PrijonAleš">
               <speaker>ALEŠ PRIJON:</speaker>
               <p>Hvala lepa za besedo. Spoštovana predsedujoča, spoštovane poslanke in poslanci, spoštovani varuh človekovih pravic in lepo pozdravljeni ostali prisotni!</p>
               <p>Danes obravnavamo 24. redno letno poročilo Varuha človekovih pravic Republike Slovenije za leto 2018, v katerem so posamezne točke nanašajo na problematiko izvajanja okoljskih in prostorskih politik na katere varuha opozarjajo državljani in tudi posamezne inštitucije. Potrebno je poudariti, da se ministrstvo prizadeva, da pri svojem delu upošteva in deluje skladno z veljavno zakonodajo, kljub temu pa v praksi prehaja mnogokrat do težav na katere opozarja javnost in ostale družbene institucije. Pri tem Ministrstvo z vso resnostjo pristopa k obravnavi izpostavljenih problematik in skuša na sodelovalen način z ostalimi resorji in vpletenimi deležniki najti ustrezno rešitev oziroma doseči maksimalni možni kompromis.</p>
               <p>V nadaljevanju bi omenil problematiko posameznih področij dela ministrstva, ki so izpostavljeni tudi v poročilu, ki ga danes obravnavamo. Prvo je onesnaženost okolja. Varuh v svojem poročilu v zvezi z onesnaženostjo okolja in predpisi, ki urejajo to tematiko, opozarja na neurejeno področje izpustov <stage>/ nerazumljivo/</stage> v okolje in problematiko posameznih vrst motečega hrupa in pridobitev s tem povezanih pooblastil za izvajanje meritev ter njihovi nadzori in financiranje. Ministrstvo za okolje in prostor je že naročilo izdelavo strokovnih podlag za vzpostavitev sistema za obvladovanje obremenjenosti zunanjega zraka z neprijetnim vonjem. Na podlagi izdelanih strokovnih podlag bo Ministrstvo do konca leta 2019 pripravilo predloge predpisov, ki bodo vzpostavili sistem za obvladovanje obremenjenosti zunanjega zraka z neprijetnim vonjem. Za posamezne vrste motečega hrupa, to nizkofrekvenčni hrup, pasji lajež, cerkveni zvonovi, klimatske naprave, teniška igrišča in drugo, te vrste motečega hrupa, ki naj bi še vedno ne bile zakonsko urejene pa bi izpostavili. Tako tudi ugotavlja Svetovna zdravstvena organizacija se fiziološki vplivi na zdravje pojavi pri dolgotrajnim in kontinuiranem hrupu, ki je višji od 65 do 70 decibelov. V zvezi s problematiko onesnaženih tal, območij tal, ministrstvo vodi konkretne postopke sanacij in v preteklosti prekomerno onesnaženih in degradiranih območij. Gre za sanacijo zgornje Mežiške doline, ki bo tudi v letu 2019 potekalo v skladu s sprejetim odlokom v območjih največje obremenjenosti okolja in programom ukrepov za izboljšanje kakovosti okolja v zgornji Mežiški dolini ter za sanacijo vrtcev v Celju. Ministrstvo za okolje in prostor bo izvedlo sanacijo desetih vrtcev, za kar je namenjeno 2 milijona evrov. V ta namen je Vlada v januarju 2019 sprejela tudi dva podzakonska akta.</p>
               <p>Stanovanjske zadeve. Vlada je že v odzivnem poročilu za leto 2017 pojasnila, da se s priporočilom, da bi uzakonili obveznost občin, da zagotovijo določeno število bivalnih enot glede na število prebivalcev in da v določenih časovnih intervalih objavljajo razpise za dodelitev neprofitnih stanovanj v najem ne more strinjati. Ker je v letu 2018 ponovno naveden predlog, da se pojavlja v poročilu varuha je potrebno poudariti, da ministrstvo določene rešitve, ki jih oceni za strokovno neskladne in v razkoraku z uveljavljenimi politikami ne more podpreti. Bo pa za znanje in v postopkih varuha tudi nanje opozorjene spremembe upoštevalo. V pripravi je več sprememb stanovanjske zakonodaje. Zlasti velja poudariti, da bo v novem stanovanjskem zakonu na novo oblikovano področje upravljanja večstanovanjskih stavb in področje nadzora.</p>
               <p>Potem je romska problematika. Varuh navaja, da medresorska delovna skupina z reševanjem prostorske problematike romskih naselij do konca leta 2018 še vedno ni pripravila predloga vladnega gradiva tega zaključnega poročila o delovanju. Ministrstvo je pripravilo zaključno poročilo, ki je medresorsko usklajeno in bo v vladno obravnavo posredovano, ko bo usklajeno še z Uradom za narodnosti.</p>
               <p>Analize podatkov pregleda stanja evropskih naselij 2017 kaže, da so področja urejanja, ki so v pristojnosti Ministrstva za okolje in prostor v večini romskih naselij urejena. Gre za vključenost v poselitveni sistem, ustrezno opredeljena namenska raba prostora, urejeno lastništvo in izvedeno gospodarsko javno infrastrukturo do naselij. Žal so neurejene stanovanjske razmere velikokrat talec neurejenih socialnih in varnostnih razmer v naseljih, zaradi česar se prebivalci ne morejo opolnomočiti in doseči ustreznih bivanjskih pogojev.</p>
               <p>Glede inšpekcijskih postopkov, v zvezi z dolgotrajnostjo inšpekcijskih postopkov želim poudariti, da se ministrstvo zaveda te problematike, ki se povečuje tudi zaradi ogromnega števila zadev. Ravno zaradi tega so bila sprejeta prednostna merila pri obravnavi prijav, vodenju inšpekcijskih postopkov ter izvedbo izvršb, izvajajo pa se tudi interni in disciplinski nadzori. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj pa dajem besedo predstavniku Vrhovnega sodišča gospodu Radu Brezovarju. Izvolite.</p>
            </sp>
            <sp who="BrezovarRado">
               <speaker>RADO BREZOVAR:</speaker>
               <p>Hvala lepa. Spoštovana gospa predsedujoča, spoštovani poslanke in poslanci! Spoštovani varuh! Spoštovani ostali prisotni!</p>
               <p>Jaz bi rad najprej na začetku izrazil zahvalo varuhu za priporočila, ki se nanašajo na sodstvo in na sodno vejo oblasti. Želel bi povedati, da so priporočila, predvsem tista priporočila, ki so konkretno v poglavju, ki se nanaša na sodstvo, v celoti usklajena s prioritetami, ki si jih je tudi zastavilo slovensko sodstvo v svojih dokumentih, predvsem v dokumentih, ki se nanašajo na otvoritev sodnega leta in so usmerjene v kakovost, ki so usmerjene v odnose do javnosti in do uporabnikov naših storitev in tudi priporočila, ki so usmerjena na učinkovitost slovenskega sodstva.</p>
               <p>Rad bi povedal, da je slovensko sodstvo predvsem v zadnjem času usmerjeno v kakovost in da je v tem delu pripravilo vrsto dokumentov in tudi vrsto konkretnih aktivnosti, ki so in ki naj prispevajo h kakovosti sodstva. Konkretno imam pred sabo, na primer, konkretne vodnike po posameznih postopkih, ki jih sodniki sedaj uporabljajo pri svojem delu, za katere je izražen tudi velik interes izven sodstva. Rad bi povedal, da je glede kakovosti delo usmerjeno tudi v nove sodnike in v sodnike, ki so menjali pravna področja, da je delo usmerjeno tudi v približevanje sodstva javnosti, predvsem v smeri kako javnosti včasih težko razumljive odločbe jasno in razumljivo predstaviti. In v enem delu seveda je, naša prizadevanja so še vedno usmerjena v učinkovitost. Čeprav učinkovitost v zadnjem času, tako kot ugotavlja tudi varuh, ni več v fokusu, kajti zaostanki na slovenskih sodiščih so se bistveno, bistveno zmanjšali. Rad bi poudaril tudi to, da je v zadnjem času seveda kakovost kot taka, bi rekel, poudarek v čisto vseh aktivnostih in slovensko sodstvo si bo tudi v bodoče glede tega prizadevalo.</p>
               <p>Priporočila so in bodo posredovana in obravnavana na vseh pristojnih službah Vrhovnega sodišča in tudi v kontaktih s posameznimi sodišči. Tudi če bodo kakšna konkretna vprašanja bom pa na njih seveda z veseljem odgovoril. Če bom vedel, drugače bom pa seveda to kasneje posredoval.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Seveda na koncu, ko bo opravljena razprava poslank in poslancev lahko dobite še možnost nekih dopolnilnih obrazložitev, v kolikor bo to potrebno. Razprava pa sicer poteka med članicami in člani komisije.</p>
               <p>Sedaj pa dajem besedo predstavniku Vrhovnega državnega tožilstva Republike Slovenije, gospodu Alešu Butali.</p>
               <p>Izvolite.</p>
            </sp>
            <sp who="ButalaAleš">
               <speaker>ALEŠ BUTALA:</speaker>
               <p>Hvala lepa.</p>
               <p>Državno tožilstvo, kot del pravosodja z zanimanjem spremlja delo Varuha človekovih pravic. Skrbno prisluhne stališčem, priporočilom varuha. Ne nazadnje Varuh človekovih pravic oziroma ombudsman, zgodovinsko gledano izhaja iz državnega tožilstva v Skandinaviji. Tako kot za varuha tudi za državnega tožilca velja, da je zavezan največji stopnji varovanja človekovih pravic in temeljnih svoboščin. Državni tožilec, ki je organ kazenskega pregona, vlaga obtožbe in jih zastopa pred tožilstvom. Gre za zahtevno, odgovorno delo, gre pogosto za odločanje o usodi ljudi.</p>
               <p>V letnem poročilu varuha je eno priporočilo, ki zadeva delovanje državnih tožilcev. To se ponavlja, verjetno nič narobe pri temu. Hitrost, učinkovitost dela državnega tožilca in tožilstva kot celote je gotovo zelo pomembna naloga. Želimo pa pri tem dodati še kvaliteto, pravilnost, zakonitost, strokovnost vsake posamezne odločitve državnega tožilca. Ni veliko pobud, ki jih je obravnaval varuh s področja dela državnega tožilstva, vendar za prizadetega posameznika je vsaka napaka lahko huda napaka, zato je dolžnost tudi državnih tožilcev, da skrbno pazimo, da bi do teh ne prihajalo.</p>
               <p>Želimo si, da bi vsak državni tožilec obravnaval svojo zadevo vse od vložitve obtožnega akta pa do samega konca. Zdaj temu pogosto ni tako. Ker seveda izničuje odgovornost tudi predlaga odgovornost lahko na drugega. Pomeni nepotrebno izgubljanje časa, resursov.</p>
               <p>Težave pa so na državnem tožilstvu tudi povezane s kadrovskimi zadevami. V sodelovanju z vlado, Ministrstvom za pravosodje kot resornim ministrstvom, pričakujemo, da bomo težave uspešno reševali ter da bomo tudi v naslednjem poročilu varuha omenjeni nič slabše, kot smo v letošnjem letu.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj ugotavljam, da ste vsi vabljeni na to sejo, ki ste želeli razpravljati<gap n="..."/> No, še državna sekretarka Ministrstva za pravosodje se je prijavila. Gospa Dominika Švarc Pipan, izvolite.</p>
            </sp>
            <sp who="ŠvarcPipanDominika">
               <speaker>DOMINIKA ŠVARC PIPAN:</speaker>
               <p>Hvala lepa, spoštovana gospa predsednica, za besedo. Počakali smo do konca, da so vsi predstavniki drugih resorjev in vseh relevantnih deležnikov, ki so tu prisotni, povedali svoje, kajti del tistih priporočil, ki se nanašajo na pristojnosti Ministrstva za pravosodje, se nanašajo tudi neposredno na nekatere druge državne organe, kot so sodstvo, tožilstvo in organ v sestavi Ministrstva za pravosodje, Uprava Republike Slovenije za izvrševanje kazenskih sankcij. Tako se nam je zdelo bolj primerno in učinkovito, da najprej slišimo nekaj uvodnih besed z njihove strani.</p>
               <p>Tudi z moje strani lep pozdrav vsem prisotnim, članicam in članom komisije!</p>
               <p>Tudi sama bom uvodoma samo kratko povzela neko skupno sliko, ki se tiče pristojnosti Ministrstva za pravosodje. In sicer se priporočilo varuha, za katerega se tudi sama zahvaljujem, kot se je zahvalila že tudi ministrica, vsebuje poročilo varuha 19 priporočil, ki se nanašajo na naše področje. Velika večina teh priporočil pa se nanaša bodisi na organ v sestavi ali pa druge državne organe. Eno priporočilo se nanaša celo na Odvetniško zbornico. Mogoče samo v smislu statistike na kratko. V kontekstu teh priporočil, ki se nanašajo na Ministrstvo za pravosodje, je bilo do sedaj realiziranih 5 priporočil, večina teh se nanaša na področje Uprave Republike Slovenije za izvrševanje kazenskih sankcij, nekaj pa tudi na sodstvo. Delno realizirana so bila 3 priporočila, kar se tiče kadrovske problematike, ki jih še vedno kot stalno nalogo naprej naslavljamo v okviru Uprave za izvrševanje kazenskih sankcij, in pa priporočilo glede nameščanja oseb s posebnimi potrebami. Nadalje je med delno realiziranimi nalogami tudi eno priporočilo, ki se nanaša neposredno na Odvetniško zbornico Slovenije, v zvezi z dostopnostjo do pro bono storitev; mogoče o tem konkretneje v nadaljevanju, če bo za to zanimanje. 9 od teh priporočil štejemo kot priporočila, ki imajo karakteristiko stalnih nalog, ki jih opravljamo. Velika večina teh se nanaša na sodstvo, nekaj je bilo o tem že povedanega, pa bi mogoče tudi to kasneje v nadaljevanju podrobneje povedala. Eno se nanaša na vprašanje urejanja problematike forenzične psihiatrije v okviru Uprave za izvrševanje kazenskih sankcij, kjer smo že pristopili k nekaterim konkretnim ukrepom, zlasti v smislu povečevanja oziroma reševanja kadrovske problematike pravosodnih policistov, ki so ključni v okviru zagotavljanja učinkovitega delovanja forenzične psihiatrije. Eno od teh priporočil, ki jih štejemo za stalno nalogo, ki morda še ni bilo omenjeno s strani drugih resorjev, pa verjamem, da bo v nadaljevanju tudi izpostavljeno, je problematika sovražnega govora oziroma podpihovanja in spodbujanja nestrpnosti in sovraštva, ki se pravzaprav nanaša na politiko na splošno. Potem pa na našem področju ostajata nerealizirani še dve priporočili, eno se nanaša na notariat - mislim, da danes tu predstavnika ni -, v zvezi s centralnim registrom oporok; tudi o tem lahko več v nadaljevanju. Še eno nerealizirano priporočilo pa se nanaša spet na URSIKS v zvezi z nameščanjem oseb med prekinitvijo ali po odpusti prestajanja kazni v domove za starejše občane ali posebne socialnovarstvene zavode.</p>
               <p>Toliko samo uvodoma kot pregled. Hvala lepa za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Očitno bi še nekdo rad spregovoril. Jaz bi prosila, da se usedete tule za mizo, ker bo z mikrofonom šlo lažje, že zaradi magnetograma. Pa bi vas samo prosila, da se predstavite za magnetogram. Potem pa bomo zaključili z uvodnimi stališči, ker so se prijave izčrpale; sicer sem prej prosila, da se prijavljate sproti, tako bi lahko videli že vnaprej, kdo še želi govoriti in kdo ne. Zdaj bom dala še vam besedo, potem pa bom ta del zaključila in odprla razpravo poslank in poslancev. Izvolite.</p>
            </sp>
            <sp who="TrajanovDarko">
               <speaker>DARKO TRAJANOV:</speaker>
               <p>Gospa predsedujoča, najlepša hvala za besedo. Se opravičujem, mi smo bili malo bolj zadaj zaradi prostorske stiske.</p>
               <p>Najprej se zahvaljujem gospodu varuhu človekovih pravic za poročilo. Večkrat je bilo omenjeno Ministrstvo za infrastrukturo in jaz sem predstavnik Ministrstva za infrastrukturo, Darko Trajanov je moje ime. Sem vršilec dolžnosti generalnega direktorja za trajnostno mobilnost in prometno politiko.</p>
               <p>Ministrstvo je bilo omenjeno v zvezi s priporočilom, ki se nanaša na diskriminacijo študentov invalidov pri prevozu, ker ni zagotovljene ustrezne zakonske podlage za ureditev področja. Ne glede na to, da ta zakonska podlaga sicer še ni bila sprejeta, se s skupnimi ukrepi ministrstev, pristojnih za socialo, izobraževanje in za promet zagotavljajo prevozi študentov invalidov. Financira se namreč delovanje študentskih organizacij, ki zagotavljajo prevoze in omogočajo, da študenti invalidi lahko dnevno potujejo do izobraževalnih ustanov in nazaj. To sicer ni sistemska ureditev, zato smo v novembru 2018 z resorji uskladili rešitev, da bo celotno področje prevozov študentov invalidov urejeno v Zakonu o prevozih v cestnem prometu, ki spada pod resor Ministrstva za infrastrukturo. Dogovorjene so bile strokovne podlage za ugotavljanje upravičenosti in pristojna strokovna telesa, da bodo uporabljene vse strokovne odločitve, ki so bile že izdane, in upravičenci do brezplačnega prevoza za težje in težko gibalno ovirane študente ne bodo imeli dodatnih administrativnih ovir. Tako je predvideno, da bo sprememba Zakona o prevozih v cestnem prometu sprejeta še v letu 2019. Tako upam, da letos dokončno zaključimo še s tem odprtim poglavjem.</p>
               <p>Zdaj pa, če dovolite, bi kolegica čisto kratko naslovila še vprašanja, ki se tičejo drugih področij Ministrstva za infrastrukturo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Izvolite. Samo povem, da bi sicer želela, da se prej prijavite k razpravi, zato ker potem mi že zaključujemo, ampak, seveda, morate pojasniti in prav je tako. Izvolite. Pa za magnetogram, prosim, da se predstavite.</p>
            </sp>
            <sp who="GoršekAnita">
               <speaker>ANITA GORŠEK:</speaker>
               <p>Hvala. <stage>(Anita Goršek, z Ministrstva za infrastrukturo, namestnica generalne direktorice Direktorata za kopenski promet.)</stage>
               </p>
               <p>Moje pojasnilo bi bilo v zvezi z urejanjem problematike cest, ki potekajo po zasebnih zemljiščih. Tudi jaz se zahvaljujem varuhu, da je izpostavil to problematiko, ki se dejansko že več let pojavlja. Na Ministrstvu za infrastrukturo se tega problema zelo resno zavedamo in smo tudi v zadnjih dveh letih naredili zelo obsežne sistemske premike na tem področju.</p>
               <p>V operativnem izvajanju je trenutno evidentiranje dejanske rabe zemljišč javne cestne in javne železniške infrastrukture na podlagi lani sprejetega zakona. Ti podatki se zbirajo v matični evidenci, ki je vzpostavljena pri Direkciji Republike Slovenije za infrastrukturo, ki je organ v sestavi ministrstva. V evidenco se vpisujejo vsi podatki, ki bodo omogočali natančno ugotovitev, kje pravzaprav v naravi poteka javna cesta, ker zdaj to velikokrat ni bilo mogoče, ker ne gre samo za cele parcele, ampak tudi za dele parcel. In šele ko bo jasno vidno, kje v naravi je dejansko vzpostavljena infrastruktura, bo mogoče tudi bolj učinkovito pristopiti k urejanju zemljiškoknjižnih razmerij. Ti podatki iz matične evidence bodo namreč posredovani na Geodetsko upravo Republike Slovenije, v zemljiški kataster, kjer bodo vsakomur jasno vidni. Geodetska uprava pa bo vsako leto vse posameznike, na zemljišču katerih poteka infrastruktura, o tem tudi javno obvestila. V povezavi z novim Zakonom o urejanju prostora, ki ga je bil lani uveljavljen, in smo pri pripravi sodelovali skupaj z Ministrstvom za okolje in prostor, ki je sprejelo našo pobudo v tem delu, se omogoča tudi lastnikom zemljišč, ki so pod cestami, da bodo lahko v upravnem postopku tudi sami aktivno uveljavljali pravico, da se jim ta zemljišča odkupijo oziroma se jim zanje prizna primerna odškodnina. V lanskem letu je bila tudi občinam priznana, tudi na našo pobudo, višja povprečnina za namen, da bodo lahko aktivneje pristopili k evidentiranju podatkov o zemljiščih in se bo na ta način tudi učinkoviteje pristopilo k reševanju te problematike.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za ta dodatna pojasnila. Sedaj pa čisto iz previdnosti raje vprašamo naprej, če želi še kdo od vabljenih na to sejo spregovoriti v uvodnih stališčih? Če ne, potem ugotavljam, da vsi, ki ste bili vabljeni na to sejo in ste želeli razpravljati, uvodoma ste to možnost tudi dobili. In sedaj odpiram razpravo poslank in poslancev in sprašujem kdo od članic in članov komisije želi razpravljati k 24. rednemu letnemu poročilu varuha človekovih pravic za leto 2018? Gospod Bandelli, potem pa gospa Mojca Žnidarič.</p>
               <p>Izvolite, gospod Bandelli.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednica za besedo in lep pozdrav vsem skupaj!</p>
               <p>Dobro, jaz sem že tretjič, ki gledam in poslušam to poročilo. Na odborih smo ga že tudi obravnavali, tako da vem za kaj se gre. Kljub temu bi rad opozoril na par zadev tukaj že, ki smo v taki zasedbi.</p>
               <p>Predvsem bi glede pokojninskega in invalidskega zavarovanja. To je nekaj kar nas, tudi našo stranko zelo muči v našem programu in se zavzemamo za to. Tako da varuh sam mislim, da je večkrat opozoril, tudi ministrstvo za delo, da se v preteklosti zaradi varčevalnih ukrepov pokojnine niso primerno usklajevale in še do danes tega nismo naredili. Leta 2012 in leta 2014 uskladitev sploh ni bilo in leta 2013 in 2015 pa so bile toliko minimalne, da se nobeden niti ni zavedal, da so bile narejene. To mislim, da glede na to, da odpravljamo vse stare zadeve, da bi tudi tukaj morali zdaj počasi razmišljati tudi o tem.</p>
               <p>Zdaj, podrlo se je razmerje med povprečno pokojnino in povprečno plačo. Socialna in ekonomska varnost upokojencev se je precej zmanjšala. Dejanska uskladitev teh pokojnin, morate vedeti, da od leta 2010 znaša 4, 1 %, od leta 2010. Po zakonu pa bi morala biti 12, 8. Zdaj, varuh se je tudi odločil za zahteve za presojo ustavnosti Zakona o pokojninskem in invalidskem zavarovanju. Sicer se je tudi odločil, da ne bo vložil nič naprej, ker je dobil neko zadovoljivo pojasnilo o zakonskih ukrepih, ki jih je ministrstvo dalo, vendar pa bi morala sistemska zakonodaja vnaprej določiti nekaj več varovalk, ki bi preprečile trajne spremembe družbeno ali zakonsko dogovorjenih razmerij med dohodki in tekočega in minulega dela. To se pravi, da tukaj mislim, da je treba malo začeti razmišljati resno o tem priporočilu varuha na ministrstvu in krepko – vem, da je to tudi v koalicijski pogodbi pisano in za to se zavzamemo. To je bil tudi eden od razlogov, če bi tako rekli nesoglasij v koaliciji že na začetku, ker bo potem tudi rezultat takšen kot je bil glede mene<gap reason="inaudible">
                     <desc>(?)</desc>
                  </gap>. V glavnem, veste ukinitev teh varčevalnih ukrepov, ki bremenijo upokojence, mislim, da to je zadnji čas, da začnemo sprejemati to zadevo. In predvsem pa omogočiti delo upokojencem. Veste, 20 %, ko stane upokojencu en notar, en zdravnik, en ne vem kakšen doktor, ki opravlja vse delo, funkcijo na univerzi ali bilo kje – 20 %, ki njemu ostane pokojnine, ki lahko dela naprej, je toliko kolikor upokojenec navadni dobi celo pokojnino. In to je tisto kar tudi varuh opozarja. In da bi lahko omogočili takim delavcem dodatno delo brez, da vzamemo pokojnine, mislim, da to bi bila ena pravilna poteza in za razmisliti. Saj vemo kje je problem. Vam povem jaz točno kje, ker sem preštudiral vse – 70 milijonov stane državo to. 70 milijonov ostane, ker ni treba dajati tistim, ki dobivajo visoke pokojnine razliko, za tiste, ki bi pa pošteno delali. To opozarja tudi notri.</p>
               <p>Tako da jaz ne bom več tukaj samo: »vzemite na znanje, vzemite na znanje«. Ali se bo vlada začela s tem ukvarjati in zelo resno razmišljamo o tem, ali pa bomo ustavili mi, zakon. Je 1 leto mimo, obljube so obljube in tega se je treba držat. Zagotavljanje dolgotrajne oskrbe starejših in vsi ti problemi, ne, ti trenutno je prenizek ta odmerni odstotek, kot vemo, in tega bo treba tudi nekako popravit.</p>
               <p>Ja, bi rekla gospa državna sekretarka, ki se smeje tamle <stage>/ nerazumljivo/</stage> ampak morate vedeti, tudi če sem v koaliciji, borimo se za upokojence, borimo, tudi vi, tudi jaz in vi bomo jutri upokojenci. Veste, mislim, da to je treba razmišljat danes, danes je treba razmišljat, da se to popravlja, ne pa da bomo ta odmerni odstotek čakali 5 let, da se bo 1 % na leto. Ker to je krivica za tistega, ki je šel danes v pokoj ali pa tisti, ki bo šel čez nekaj let in zato je treba tudi usklajevat te reči in to je bilo priporočilo varuha in dajte se ga držat, tega.</p>
               <p>Zdaj, jaz bi še eno zadevo omenil tukaj, ki me zelo boli in sem že takrat omenil in mislim, da bomo to obravnavali na naslednjih odborih zelo resno, predvsem pa v Odboru za kulturo – anonimne prijave. Zdaj, to je zelo boleča zadeva. Kaj so anonimne prijave, ne? Veste, najslabše je, ko anonimna prijava, ki je anonimna prijava, ki bi morala ostati tam, ker jo je anonimni človek prijavil, gre takoj ven, v javnost in potem dobimo novinarje, ki iz te anonimne prijave, postanejo takoj tožilci in sodniki in vse napišejo že z zaključkom, a ti lahko demantiraš ta članek kolikor ga hočeš, nikoli ga ne bo demantiral. Vedno rečejo tisti, kajne, da kjer se dim, kajne, je tudi ogenj, ne? Ampak, tu so krivice do ljudi.</p>
               <p>Na kakšen način regulirat te prijave? So prav, da so anonimne prijave, jih upoštevamo anonimne prijave. Jaz mislim, da je prav, saj je prav tudi to. Slabo je pa to, da te anonimne prijave brez nobenih osnov pridejo v javnost, tukaj pa bi morala zakonodaja potem. Ker če je anonimna prijava, jo moraš ščititi, iz kje je, moraš ščititi tistega, ki je bil prijavljen, ker ni rečeno, da je ta anonimna prijava res prijava do nekaj, kar se dogaja, tisti osebi, je lahko tudi izmišljena, škodoželjna, kar se je dokazalo pa v večini primerov. Zavist, novo delovno mesto, pa <stage>/ nerazumljivo/</stage> pa pride ven, ne? Pa KPK potem pride. Ampak, ko pride do KPK, pa je smešno potem, kajne? Potem eni <stage>/ nerazumljivo/</stage> na časopis gor – prijavljen je bil na KPK – a ne povejo, da je bila anonimna prijava na KPK in kako jo morajo pregledat, če sploh ima kakšne osnove pri tem. To je za varuha zelo pomembno, tukaj moramo nekaj napravit ne tem področju.</p>
               <p>Jaz mislim, da bomo na naslednjem, mislim, da se pripravlja na Ministrstvu za kulturo, tudi nov zakon o medijih. Jaz absolutno, da ne bi kdo razmišljal, da sem proti svobodi govora. Daleč od tega, je prav, vsak mora povedat, kar si misli, ampak ne z obtožbo, ne dajat svoja lastna mnenja, naj bodo dejstva. To mora bit, pri novinarjih in če ne, bo treba prilagodit temu in sankcionirat. Jaz sem za to. Novinarja, glavnega urednika, hišo, ampak dostikrat, veste, kaj se dogaja zdaj? – so spletni časopisi, kjer je urednik, novinar in lastnik hiše ista oseba, ista oseba in potem pa mu napišeš zakonsko, kako mora demantirat zadevo, ja, saj napiše, en majhen tisti – se opravičujemo – ampak to že udarja ven, kajne, udarja ven in naredi škodo in marsikateremu je naredilo veliko, veliko škodo, po nepotrebnem, ker se je dokazalo, da ni res. Tu jaz predlagam na srce varuhu, da naj, začnemo zelo resno razmišljat o temu, kako in na kakšen način, ker tu so hude zadeve.</p>
               <p>Aja, saj bi imel še pol kup zadev tukaj za<gap n="..."/> ampak, brez veze, smo že 2 uri skoraj, za to točko, bomo še dve uri? Ne, predsednica? Bomo še kaj povedali, če bo treba ali če bo kaj takega, če bo prilika, toliko iz moje strani, hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Preden dam besedo gospe Mojci Žnidarič, naj povem, da gospo Meiro Hot nadomešča gospod Marko Koprivc, ki ga lepo pozdravljam na naši komisiji.</p>
               <p>Gospa Žnidarič, izvolite.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS SMC):</speaker>
               <p>Hvala za besedo. En lep pozdrav prav vsem prisotnim!</p>
               <p>Ja, zadev za izpostaviti je res veliko. Tako kot je že sam varuh predstavil v svojem letnem poročilu, ki je vsako leto žal precej obsežno in opisuje zelo veliko težav na terenu. Najprej se bom osredotočila na težave glede invalidnosti, invalidov, ker to področje mi je precej znano. Je pa res, kot je prej predstavnik državnega sveta povedal, verjetno bi bilo treba za področje invalidov še kar nekaj več listov popisati, da bi lahko popisali vse težave, s katerimi se srečujejo.</p>
               <p>No eno je že bilo izpostavljeno, torej ta problematika diskriminacije študentov invalidov, to kar se vleče že več kot pet let. Sedaj, kot smo slišali predstavnika Ministrstva za infrastrukturo, je obljubljeno, da bo to letos vseeno zakonsko urejeno. Bilo je vmes tudi nekaj poslanskih vprašanj izpostavljenih, pa se je v zadnjem odgovoru ministrstvo tudi odgovorilo, da bodo že v mesecu aprilu pripravljene te zakonske, torej novela Zakona o prevozih. Zdaj za enkrat sicer do nas še ni prišla, ampak verjamem, da bo v letošnjem letu zaživela in zagledala luč sveta ta novela.</p>
               <p>Zraven tega je izpostavljenih več primerov tudi izgube zaposlitve po pridobitvi statusa invalida. Delovni invalidi, tudi to društvo, ravno 29. maja je bil objavljen en članek, pa zagotovo jih je sicer še več, ampak tale mi je ostal tako v spominu. Najprej ostane brez zdravja, nato pa še brez dela. Torej ko ljudje pridobijo status invalida s številnimi omejitvami, ki jih zadnje čase piše invalidska komisija, se dejansko delodajalci soočajo s težavami, kako najti ustrezno zaposlitev za takšnega delavca. Po drugi strani pa tudi če jo imajo ali če izkoristijo vse možnosti, torej v podjetju, da bi za invalida našli ustrezno zaposlitev. Ne vem sicer, kaj, nimam še ideje, kaj narediti, ampak vsekakor mogoče bi morala biti strožja merila v tisti komisiji, ki obstaja pri Ministrstvu za delo, da se ne bi tako zlahka dovoljevalo prekinjanje delovnih razmerij.</p>
               <p>Še glede na to, da nas mediji opozarjajo na tudi določene kršitve mi je res tudi absurden primer astrologinje gospe Eme Kurent, ki je parkirala na parkirnih mestih za invalide in potem zraven tega potem še tako grdo in arogantno komentirala zakaj parkira na parkirnih mestih za invalide. V glavnem, za mene gre to res za en egoizem in pomanjkanje morale. Sama nisem nikoli parkirala na parkirnem mestu, namenjenem za invalide in ne jaz sama in nekako tudi v moji Poslanski skupini SMC se nikakor ne moremo poistovetiti s takim dejanjem in ga tudi strogo obsojamo.</p>
               <p>Nadalje. Vse kar se veže še vedno invalidov. Torej letos februarja smo se soočali s problematiko slepih in slabovidnih. Takrat smo nekako z veseljem naš odbor zaključili, ker smo se zavezali vsi skupaj, da bomo te krivice popravili in Ministrstvu za delo naložili, da v roku 4 mesecev sprejme zakonodajo, da se odpravi krivica glede tega, da starši niso mogli dobivati dodatka za nego in dodatka za pomoč in postrežbo, ampak so morali izbirati med enim izmed teh dodatkov, kar je bilo kasneje ugotovljeno, da ni prav. Sicer je prej predstavnica Ministrstva za delo povedala, da so te priprave v zaključni fazi, mogoče vseeno še kakšno besedo več, kdaj bo ta zadeva, ker štirje meseci se bodo zdaj v juniju tudi iztekli.</p>
               <p>Varuh je tudi večkrat opozoril in problematiziral dokup pokojninske dobe. Na nas poslance, verjamem, da tudi na druge, na mene vsekakor, se je zagotovo v tem času, odkar sem leto dni poslanka, obrnilo precej ljudi, ki so si dokupili pokojninsko dobo, torej ali vojaščino ali študij in sedaj ta doba ni enaka delovni dobi in imajo določene odbitke pri upokojevanju. Kolikor sem lahko zasledila je varuh to zadevo že predal na ustavno sodišče, ki sicer ni ugotovilo proti ustavnosti. Ampak vidim, da varuh kljub temu predlaga torej priporočilo, da se pripravi strokovne podlage za ureditev te zadeve po načelu pravičnosti posameznikom in se pač tem posameznikom sredstva za ta dokup zavarovalne dobe vrnejo, če jim torej ta dokup ni koristil. Potem varuh opozarja tudi, problematizira usklajevanje nadomestil za invalidnost in dodatek za pomoč in postrežbo. Zdaj, kolikor mi je znano, tukaj s 1. 1. 2019, se pravi, s 1. 1. letošnjega leta so se ta nadomestila uskladila in sicer za 2,7 %. Pa ker je bilo že vprašanje na to temo, verjetno je najboljše, da tudi na to odgovori torej državna sekretarka Ministrstva za delo.</p>
               <p>Potem naslednja zelo pereča zadeva je ta, ki se tudi vleče že precej časa in tudi varuh ponovno opozarja na njo in sicer, določitev vrste in stopnje telesnih okvar. Tukaj torej imam vprašanje za Ministrstvo za zdravje. Vmes je tudi bilo marca letos že s strani ene poslanke postavljeno poslansko vprašanje na to temo, kdaj bo ta zadeva rešena, pa me zanima, če zadeve zdaj potekajo po načrtih ali to bo v letošnjem letu potem tudi urejeno, če nam lahko to zadevo pojasnite.</p>
               <p>Glede zasedenosti socialno-varstvenih zavodov je ogromno pisanega, tudi predstavljenega v medijih, tudi v tem poročilu. Kar nekaj staršev se je obrnilo tudi na mene glede tega, da so tudi prezasedena delovna mesta oziroma, da jih ni dovolj v varstveno-delovnih centrih. Pa me zanima, ali je v letošnjem letu namen tudi, da se kapacitete mesta v varstveno-delovnih centrih razširijo.</p>
               <p>Več let vsi govorimo o deinstitucionalizaciji . Zdaj, res je, da je večina varstveno-delovnih centrih, centrov oziroma teh tudi socialno-varstvenih zavodov prezasedenih. Tukaj je tudi izpostavljeno, da je Vrhovno sodišče že razveljavilo odločitev sodišč, ki bi morala namestiti nasilne varovance v dom Lokavce na primer in ker je dom prezaseden, potem to ni bilo možno. Vidim, da je ministrstvo kar nekaj sredstev, 800 tisoč evrov letos že namenilo za vzpostavitev dodatnega varovalnega oddelka v Lokavcih. Ampak želim povedati to, da več let že govorimo o tej deinstitucionalizaciji in nedolgo sem tudi brala članek o tem, eno širšo raziskavo, da imamo v naši državi še vedno preveč ljudi zaprtih v take velike ustanove, da bi morali razmišljati tudi o ostalih ukrepih za reševanje te problematike, torej širjenja in razvoj novih vsebin, podpornih storitev in kakšnih, torej nameščanje v kakšne manjše bivalne skupnosti. Upam, da se razmišlja tudi v tej smeri, ne samo v gradnji velikih institucij in zapiranju teh ljudi v te velike institucije.</p>
               <p>Lansko leto je varuh tudi prvič opozoril na težave pri nameščanju starejših, in sicer, ste izpostavili primer torej starejše osebe, ki je želela zapustiti dom na Hrvaškem, kamor se žal tudi v naših občinah, obmejnih, precej namešča ljudi na Hrvaško. Vsi skupaj, vsi vemo, da gre tam sicer za bivanje v nekih teh manjših, bolj privat hišah, domovih, nikakor pa ne gre za zdravstveno oskrbo. In torej izpostavili ste primer, ko je želel varovanec zapustiti ta dom in to mu je bilo onemogočeno, tako da so mu bili odvzeti osebni dokumenti. Če se prav spomnim, ste na prejšnjem odboru za delo, ko smo že razpravljali o tem poročilu, tudi izpostavili, da boste navezali stik s hrvaškim ombudsmanom oziroma predstavnikom na hrvaškem, pa me zanima, če ste dobili kakršnekoli informacije od tam, kajti naše institucije niso pristojne, da bi lahko karkoli preverjale, seveda v drugi državi.</p>
               <p>Mogoče bi izpostavila še problematiko usmerjanja otrok s posebnimi potrebami. V Poslanski skupini SMC že dlje časa opozarjamo na izvodenelost sistema usmerjanja otrok s posebnimi potrebami, vzgoje in izobraževanju ter na nujnost celovitejših sprememb na tem področju, predvsem glede problematike usmerjanja in izobraževanja avtističnih otrok in dodeljevanje stalnih spremljevalcev.</p>
               <p>Torej, kot sem rekla, z večino vaših priporočil, predlogov se vsekakor moram strinjati, saj se strinjam, da se upravičene. Me pa je sicer eden nekoliko zbodel, ker to zadevo zelo dobro poznam. Sem tudi prej bila zaposlena tam in me zanima vseeno vaše razmišljanje. Tukaj je izpostavljen v poročilu en primer, varuh piše, da pošiljanje nepremišljenih obvestil o prostih delovnih mestih lahko poseže v pravico do dostojanstva. Torej, zavod za zaposlovanje, to je bilo tudi v medijih zelo izpostavljeno, ko je ena brezposelna oseba, ki je slep, je dobil obvestilo o prostem delovnem mestu za voznika. Vem si predstavljati kako je do tega prišlo, ampak mogoče se je ta človek tudi če je slep odločil, da bo vseeno dobival sporočila, SMS sporočila. Kajti, zavod obvešča tudi o, ne vem, o tem tri dni prej, če je oseba naročena, da ga spomni, da ne pozabi priti na termin in kaj takega. In večkrat se zgodi za tista delovna mesta za katera dejansko ni kadra v evidenci brezposelnih oseb ali pa, ne vem, ko smo iskali delavce za kakšna sezonska dela so šla sporočila vsem osebam, ampak to je res kot informacija, kot obvestilo. Ne vem, jaz sem sama tudi poslala, pa se sedaj sprašujem, ali sem torej kršila tako hudo človekovo dostojanstvo, ko sem poslala na primer vsem osebam ki so prijavljene na zavodu sporočilo, da če se želijo vključiti v sezonska dela, da naj potem pokličejo. Moram reči, ni bilo poslano samo tistim, ki bi imeli, ne vem, zaposlitveni cilj obiralci grozdja ali kaj podobnega, ampak vsem in so se z veseljem vključili tudi nekateri invalidi, ki so lahko takšna dela opravljali, tudi nekateri, ki so imeli šesto ali sedmo stopnjo. In ne vem zakaj bi s tem, če nekomu ponudiš neko delo, nek dodaten zaslužek, zakaj bi s tem potem kršil pravico do dostojanstva. Saj tudi mi dobivamo ogromno različnih sporočil na telefone od različnih trgovin, od vsega drugega. In res ne vidim to<gap n="..."/> Ampak se mi zdi to kot dobronamerno, da nekoga obvestiš dodatno. In tega sedaj vidim, da torej zavod več ne bo delal, ker piše tukaj, da je varuh za primer izvedel iz medijev, obravnaval in s svojo pobudo dosegel spremembo prakse zavoda, kar je pohvalno. Sedaj pa jaz ne vem<gap n="..."/> Je pa to velika razlika med obvestilom in napotitvijo na delovno mesto, ker obvestila tudi pošiljajo svetovalci vsem osebam, da ravno na podlagi tega klica preverijo pripravljenost in pa sposobnost in ga potem šele napotijo na delovno mesto. Ne vem, mogoče ali je prišlo do kakšnega nesporazuma ali se to potem torej sploh ne sme več delati, čeprav vsaka brezposelna oseba, ki se prijavi v evidenco s svojim podpisom zagotovi, da želi prejemati obvestila in napotitve na delovno mesto.</p>
               <p>To je zaenkrat. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj dajem besedo gospodu Dejanu Kalohu. Izvolite.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsedujoča, hvala lepa za besedo. Pozdrav vsem prisotnim, tudi tistim, ki nas gledate za malimi ekrani. Dotaknil se bom samo področja pravosodja. Ugotavljam, da letno poročilo Varuha človekovih pravic je področju pravosodja namenil več kot 70 strani. Se pravi, gre za področje, ki je seveda še vedno zelo pomembno v navezavi na kršitve človekovih pravic. Sedaj ne samo lanskoletno poročilo, tudi v več letnih poročilih ugotavljamo, da se izrecno opozarja na pomembnost kakovostnega, pravičnega in neodvisnega sodnega odločanja. Sam varuh je danes opozoril na kakovostne sodne odločbe. Jaz bi pa tukaj naredil še eno navezavo na preizkusno dobo za sodnika. Pravosodna ministrica sedaj sicer ni med nami, je že v preteklosti sama predlagala razpravo o uvedbi preizkusne dobe za sodnike. V Slovenski demokratski stranki smo vam že večkrat dejali, da pred podelitvijo trajnega sodniškega mandata se zavzemamo seveda za daljšo preizkusno dobo, ampak ne samo za tri leta. Po naši oceni v teh treh letih višja sodišča zaradi dolgotrajnosti sodnih postopkov nekako ne dajo še dokazil v obliki odločb, da bi se lahko ti mlajši sodniki sami nekako prepričali s svojim kvalitetnim delom, pa jasno je, da so te sodbe višjih sodišč namenjene predvsem preizkusu pravilnosti odločitev nižjih sodišč in teh sodb, ki niso kakovostne, ki so pomanjkljive, tako na strokovni, kot na neki širši ravni, so dejansko predmet upravičenih kritik, po moji oceni.</p>
               <p>Dotaknil se bom samo področja pravosodja. Ugotavljam, da letno poročilo Varuha človekovih pravic je področju pravosodja namenil več kot 70 strani. Se pravi, gre za področje, ki je seveda še vedno zelo pomembno v navezavi na kršitve človekovih pravic. Sedaj ne samo lanskoletno poročilo, tudi v več letnih poročilih ugotavljamo, da se izrecno opozarja na pomembnost kakovostnega, pravičnega in neodvisnega sodnega odločanja. Sam varuh je danes opozoril na kakovostne sodne odločbe. Jaz bi pa tukaj naredil še eno navezavo na preizkusno dobo za sodnika. Pravosodna ministrica sedaj sicer ni med nami, je že v preteklosti sama predlagala razpravo o uvedbi preizkusne dobe za sodnike. V Slovenski demokratski stranki smo vam že večkrat dejali, da pred podelitvijo trajnega sodniškega mandata se zavzemamo seveda za daljšo preizkusno dobo, ampak ne samo za tri leta. Po naši oceni v teh treh letih višja sodišča zaradi dolgotrajnosti sodnih postopkov nekako ne dajo še dokazil v obliki odločb, da bi se lahko ti mlajši sodniki sami nekako prepričali s svojim kvalitetnim delom, pa jasno je, da so te sodbe višjih sodišč namenjene predvsem preizkusu pravilnosti odločitev nižjih sodišč in teh sodb, ki niso kakovostne, ki so pomanjkljive, tako na strokovni, kot na neki širši ravni, so dejansko predmet upravičenih kritik, po moji oceni.</p>
               <p>Zdaj, bi pa seveda potem, tukaj apeliram oziroma spominjam na Ministrstvo za pravosodje, da verjetno bo tudi ta vaš delež pri pripravi kakovostnih kriterijev za podajo ocene po tej preizkusni dobi, kolikor boste zagrizli tudi v to jabolko, vseeno se pa mi še zdi da, en ključnih problemov sodstva in generatorjev sodnih zaostankov in seveda že omenjenih, nekvalitetnih sodb, je pa tudi neenotna sodna praksa. Tukaj opažamo, da sodišča v enaki zadevi dostikrat razsojajo dostikrat povsem diametralno nasprotno. To je nesprejemljivo, v nasprotju z načeli pravne države za pravno varnost, tako da, jaz mislim, da tukaj bo observacija varuha tudi mogla biti še dalje tako natančna.</p>
               <p>Zdaj, tudi morebitna vzpostavitev javno dostopnega registra kršitev človekovih pravic, v sodnih postopkih, ki dejansko zajema tudi sama imena in priimke sodnikov, ki so v sodnih postopkih kršili človekove pravice ali zaradi neznanja ali pa, bog ne daj, mogoče zaradi kakega naklepnega dejanja, kajne, bi po moji oceni in po oceni Slovenske demokratske stranke, precej pomagali pri odpravljanju kršitev človekovih pravic v samih sodnih postopkih.</p>
               <p>Zdaj, jaz bi na tem mestu še tukaj, ker imamo prvič gospoda Svetino pred nami, da proaktivnost njegova, se je že na nek način tudi na področju pravosodja pokazala. Nekaj dni nazaj se je tudi sam oglasil, ko je šlo za tisti primer, medijsko razvpit primer, ne bomo o imenih, ampak ko je sam en mariborski okrožni državni tožilec očital določenim in kolegom in Sovi, da so se vršili na njega nekateri pritiski, je gospod Svetina nemudoma, bi rekel, odreagiral in to se mi zdi zelo v redu, zelo korektno in gre tudi v duhu tega, kaj je govoril, da bo proaktiven, tudi na področju pravosodja in zdaj, za zaključek, neodvisnost sodstva, kajne, je seveda temelj, je temelj pravne države, ampak to neodvisnost ne smemo razumeti tako, da je sodstvo kot tako nedotakljivo, mora biti predmet strokovnih in argumentiranih kritik, tako s strani nas, poslancev in pa čez priporočila tudi Varuha človekovih pravic. Za enkrat toliko.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj dajem besedo gospodu Primožu Siterju, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa, spoštovana predsednica. Spoštovani forum, pozdravljeni, lep dober dan še iz moje strani. Hvala lepa, gospod Svetina, za to izčrpno poročilo.</p>
               <p>Svojo razpravo bi začel z enim takim krovnim izzivom, ki ga vidim, da ga imamo vsi pred sabo – Varuh človekovih pravic vedno že, vsa leta, opozarja na neodzivnost državnih institucij - na neupoštevanje priporočil, na neupoštevanje opozoril in da se ta praksa vleče konstantno že leta in leta. Jaz bom v nadaljevanju razprave, se bom dotaknil enih specifičnih problemov, ampak bi prosil vse prisotne, da vsakega od njih gledamo in registriramo skozi oči tega problema. Se pravi, kako izboljšati to komunikacijsko vez oziroma odzivnost na relaciji od Varuha človekovih pravic, od te institucije, do na drugi strani, državnih organov, bi pa to priložnost tudi izkoristil in gospoda Svetino vprašal, kje sami vidite rešitev ali pa prostor za izboljšavo, kako bi vi operativno to stvar rešili, kako bi naslovili slabo odzivnost državnih organov, če bi imeli seveda moč popravit? Zdaj, kar se tiče pa specifičnih izzivov, ki ste jih našteli, pa tako. Tudi jaz se bom, bom naklonil nekaj minut invalidom. Danes smo že slišali, da je v poročilu, ki šteje nekaj sto strani, problematiki, s katero se invalidne osebe srečujejo, posvečenih sedem strani, kar je seveda malo. Problematika dostopnosti do, recimo, sodišč, o čemer smo danes že slišali. Številke, dostopnih je 35 % sodišč v državi, sanitarije so prirejene - tako poročilo - za invalide le v 15 %. Moje vprašanje je, zakaj varuh, recimo, v operativi naslavljanja tega problema ne naslovi pristojnega Inšpektorata za okolje in prostor v tem primeru, da bi ta bolje izvajal to vlogo nadzornega organa in zaostril sploh izdajanje uporabnih dovoljenj. Toliko o invalidih.</p>
               <p>Zdaj, kar se tiče pa specifičnih izzivov, ki ste jih našteli, pa tako. Tudi jaz se bom, bom naklonil nekaj minut invalidom. Danes smo že slišali, da je v poročilu, ki šteje nekaj sto strani, problematiki, s katero se invalidne osebe srečujejo, posvečenih sedem strani, kar je seveda malo. Problematika dostopnosti do, recimo, sodišč, o čemer smo danes že slišali. Številke, dostopnih je 35 % sodišč v državi, sanitarije so prirejene - tako poročilo - za invalide le v 15 %. Moje vprašanje je, zakaj varuh, recimo, v operativi naslavljanja tega problema ne naslovi pristojnega Inšpektorata za okolje in prostor v tem primeru, da bi ta bolje izvajal to vlogo nadzornega organa in zaostril sploh izdajanje uporabnih dovoljenj. Toliko o invalidih.</p>
               <p>Omenili ste, in sem vesel, da ste v svoji predstavitvi omenili tudi problematiko spremembe spola, ki se obravnava na dveh ravneh, eden je ta medicinski del, drugi je pa pravni vidik spremembe spola. Pravilnik o izvrševanju Zakona o matičnem registru, v njem je določeno, da je podlaga za izdajo odločbe o spremembi spola zdravniško potrdilo. Proti tej tako imenovani medikalizaciji transpolnosti se bori v Sloveniji in v svetu lepo število nevladnih organizacij in naslavljajo ta problem. Zavzemajo se za pravno priznanje spola, ki ne vključuje tega medicinskega posega, ki nujno pomeni tudi sterilizacijo. Zanima me, kakšno je vaše stališče glede tega. Omenili ste, da je to problem, bi pa rad, da elaborirate, morebiti z odgovorom na vprašanje, katero ministrstvo je po vašem mnenju dolžno tu stopiti v ospredje, voditi nalogo priprave predpisa za področje pravnega priznanja spola, glede na to, da, roko na srce, ministrstva igrajo nek ping-pong, si mal podajajo kljuko in je stvar v nekem nedorečenem limbu.</p>
               <p>Posvetil bi se še problematiki svobode vesti in verskih skupnosti. V Sloveniji smo priče zelo zanimivi praksi blagoslavljanja šol in implementacije nekih verskih vsebin v javni šolski prostor, pa ne samo tja, tudi v vrtce, občine in tako naprej. Varuh na to problematiko vztrajno opozarja že nekaj let, mislim, da že od leta 2015. In tudi jasno pove, da so cerkveni obredi, verski obredi v javnih šolah avtomatska kršitev 7. člena ustave. V isti sapi - no, tu bom pa malce kritičen - pa varuh podaja sorazmerno neustrezno rešitev tega problema. Lani je varuh predlagal, naj se sprejme sankcije za kršitev 72. člena ZOFVI ali pa naj na drugi strani sprejme zakonske spremembe, po katerih bo konfesionalna dejavnost v javni šoli dovoljena - torej, dajmo mi zakonodajo prilagoditi tako, da to ne bo več problematično. Ampak to priporočilo je sporno. Zgleda kot neko navodilo šolskemu sistemu, dajmo mi to stvar tako urediti, da bomo s to prakso lahko nadaljevali. Želel bi, gospod Svetina, od vas mnenje, kako to stvar vidite in menite, da bi država morala to stvar urediti, glede na to, da je jasno protiustavna. Za javne šolske institucije je pomembna verska nevtralnost, šola bi morala biti zavezana nekemu sekularizmu, to je, kot je bilo danes že slišano, odskočna deska za vsako socializacijo vsakega posameznika. In s tega gledišča je seveda verska nevtralnost, nazorska, bistvenega pomena.</p>
               <p>V Državnem zboru smo že v tem mandatu tudi nekajkrat opozorili na problematiko, ko smo že ravno pri verskih skupnostih in izrazu naklonjenosti ali favoriziranju ene verske institucije, smo že omenili nekajkrat problematiko udejstvovanja državnih funkcionarjev pri verskih obredih, kar je iz naslova njihovega državljanstva seveda absolutno pravica, je pa zelo sporno iz naslova njihove funkcije. In bi prosil za krajši komentar, kaj vi menite, bi bilo smiselno torej v luči zagotavljanja enakopravnosti, enakopravne predstavitve in zastopanosti vseh verskih skupnosti - v Sloveniji, če se ne motim, jih imamo 53 - zagotoviti.</p>
               <p>Pod poglavjem okolje in prostor bi izpostavil problematiko. To področje je v lanskem poročilu kazalo največje povečanje števila pobud, letos pa poročilo pravi, da je bilo obravnavanih zadev manj kot leto prej. V glavnem, hrup, smrad, onesnaževanje in tako naprej, sanacija degradiranih območij na mežiškem in celjskem koncu in tako naprej. V Levici že konstantno opozarjamo na problematiko glifosata oziroma proizvodnje glifosata v Račah. V zadnjem času se v strokovni javnosti, v medijih ta problematika prav tako postavlja v ospredje, velikemu številu objav smo priče. Stanje je videti alarmantno, navkljub, v narekovajih, »znanstvenim dognanjem«, da ta stvar ni problematična, in navkljub analizam, ki pravijo drugače, pa zanje v bistvu ne vemo, ali samo podjetje, ki stoji za to proizvodnjo glifosata, ne stoji tudi za temi samimi analizami. V tujini je bila škodljivost že dokazana, prizadetim obolelim pa se izplačujejo večmilijonske, milijardne odškodnine. Vrsta strokovnjakov, aktivistov iz civilne javnosti v Sloveniji opozarja, da je proizvodnja glifosata v Račah ekološka bomba, proizvodnja pa se iz leta v leto sunkovito dviga. Glavni problem pa je lokalno prebivalstvo, ki kar ne more v javnosti priti do svojega glasu. Tako politika kot, zopet v narekovajih, neka »strokovna« javnost jih vsakič pošlje nazaj domov praznih rok.</p>
               <p>Kot zadnja od točk v tej razpravi, družbene dejavnosti. Kritičen bom zopet, malce površno, kot opažam, je naslovljena problematika kulture. Kultura je le osnovni gradnik identitete vsakega naroda, tudi našega. Omenjata se v bistvu samo dve pobudi. Ena je dostopnost kulture. Tu gre za očitno kršenje človekovih pravic, kultura v Sloveniji se elitizira. Na tem področju govorimo o trženju kulture, o trženju kulturnih blagovnih znamk, istočasno pa elitiziramo dostopnost oziroma z elitiziranjem omejujemo dostopnost tistim, ki si kulture danes enostavno ne morejo privoščiti. Pa ne, da ni interesa, pojdite kakšno prvo nedeljo v mesecu po ljubljanskih muzejih, ko imajo ti odprta vrata, pa boste videli, s kakšno gnečo se boste, recimo, srečali.</p>
               <p>In pod tem poglavjem kultura omenim ali izpostavim vprašanje pravic kulturnih ustvarjalcev in umetnikov. Tu je stanje v Sloveniji porazno. Ko govorimo o prekarnih zaposlitvah, kulturnike vedno vzamemo za šolski</p>
               <p> primer tega, kakšno bedo prinašajo prekarne nestalne in ne varne oblike zaposlitve in kam lahko te<gap n="..."/> v kakšno tveganje, v kakšno socialno ogroženost in revščino lahko le-te državljanko ali državljana pahnejo. To so točke, ki bi jih na tej točki izpostavil in prosil gospoda Svetino ali kogarkoli, ki se čuti poklicanega dati odgovore, odgovori.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Seveda bom po tem, ko bo zaključena razprava dala priložnost, da zlasti varuh človekovih pravic, odgovori na določena vprašanja pa tudi predstavniki ministrstev, ki ste bili sedaj izzvani z vprašanji, da potem tudi dodatno odgovorite.</p>
               <p>Preden dam besedo naprej podpredsedniku naše komisije, gospodu Aljažu Kovačiču, pa sprašujem, če še kdo od poslank in poslancev želi potem razpravljati, ker sedaj nimam nobenega več v nadaljevanju prijavljenega. Torej bom potem razpravljala še sama, potem bom pa odprla razpravo oziroma ne razpravo, samo še dopolnilne odgovore vabljenih na to sejo.</p>
               <p>Izvolite, gospod Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica. Spoštovani gospod varuh, ostali predstavniki, kolegice in kolegi!</p>
               <p>Sam bom svojo razpravo odpeljal v nekoliko drugačne vode, kot so bile prejšnje. Sam menim, da nekako število strani posamezne teme ne pove toliko o tem, koliko je katera stvar problematična oziroma, če nekatere stvari samo treh, štirih straneh ne pomeni, da se s tem v družbi ne ukvarjamo, se pravi s temi problemi, prav tako nam veliko ne pove teh 400 strani poročila, kajti dejstvo je, da so to teme, ki so nekako prišle do varuha, je pa še veliko drugih tem, s katerimi se varuh mogoče v realnosti sploh ni srečal, kajti se ljudje niso obrnili na njega. Prav tako si ne bi kar nekaj zlahka govoril, katere zadeve so protiustavne, kaj je ustavno. Vemo, kakšen postopek imamo v Republiki Sloveniji, kateri del oblasti odgovarja za neko ustavnost.</p>
               <p>Sam gledam na človekove pravice kot pravice vseh ljudi, ne glede na to, ali je to manjšina ali je neka večja skupnost in so univerzalne za vse prebivalce. Zdaj, človekove pravice so napisane v različnih deklaracijah. Največ jih je v Splošni deklaraciji o človekovih pravicah, prav tako pa so opredeljene v različnih aktih, posamezne države pa jih potem imajo tudi v svoji Ustavi. Mogoče prevečkrat mešamo tudi človekove pravice z državljanskimi pravicami, kajti vemo, da državljanske pravice izhajajo iz državljanstva, medtem ko so človekove pravice neki širši pojem. Za dosledno spoštovanje človekovih pravic v Republiki Sloveniji po Ustavi po 159. členu skrbi varuh. zdaj, to poročilo je še od prejšnje varuhinje. Je v Sloveniji nekakšna zanimiva zadeva, kajti imamo ta inštitut varuha, na katerem je zaposlenih in trdo dela kar veliko ljudi, je pa na koncu medijsko prepoznan sam varuh in do sedaj smo imeli, petega varuha imamo in vsak varuh si je nekako sam oblikoval podobo v javnosti, kar je tudi prav. Tako da kar veliko breme je na samih varuhih, tako da vam trenutni varuh želim vso srečo pri opravljanju dela in da boste na koncu mandata tudi zaznamovali neko obdobje. Mogoče si želim kar sem pogrešal pri prejšnji varuhinji, mogoče to, da se ni večkrat oglasila v samih medijih ob kakšnih problemih, ko je bilo to po mojem mnenju več kot potrebno. Zdaj kar veliko tem je v tem poročilu omenjenih. Ne bom rekel, da nekatera bolj pomembna, nekatera manj pomembna, zato si niti ne želim posamezne teme danes odpirati in ne nazadnje sem tudi član Odbora za delo in odbora za šolstvo, kjer smo že podrobneje pokomentirali posamezna področja. Mogoče bi bilo tudi nekoliko smešno, če lahko uporabim ta izraz, da bi kot predstavnik vladne stranke govoril, kaj je vse narobe ob enem pa nič za to naredil, da bi bilo boljše. Zato si to poročilo vzamem kot kritiko, sicer tedaj še nisem bil v parlamentu, ampak kot neko ogledalo družbe mojega delovanja in na tem mestu obljubim, da bom tako sam kot tudi naša stranka LMŠ naredila, da se bodo te kršitve, ki so v tem poročilu, drugo leto zmanjšale. Da bo poročilo manj obsežno oziroma da ne bodo predvsem te kršitve, ki se ponavljajo že nekaj let oziroma desetletja, da bodo popravljene.</p>
               <p>Zdaj kar veliko tem je v tem poročilu omenjenih. Ne bom rekel, da nekatera bolj pomembna, nekatera manj pomembna, zato si niti ne želim posamezne teme danes odpirati in ne nazadnje sem tudi član Odbora za delo in odbora za šolstvo, kjer smo že podrobneje pokomentirali posamezna področja. Mogoče bi bilo tudi nekoliko smešno, če lahko uporabim ta izraz, da bi kot predstavnik vladne stranke govoril, kaj je vse narobe ob enem pa nič za to naredil, da bi bilo boljše. Zato si to poročilo vzamem kot kritiko, sicer tedaj še nisem bil v parlamentu, ampak kot neko ogledalo družbe mojega delovanja in na tem mestu obljubim, da bom tako sam kot tudi naša stranka LMŠ naredila, da se bodo te kršitve, ki so v tem poročilu, drugo leto zmanjšale. Da bo poročilo manj obsežno oziroma da ne bodo predvsem te kršitve, ki se ponavljajo že nekaj let oziroma desetletja, da bodo popravljene.</p>
               <p>Kot pa sem rekel, gospod varuh pa želim vam in vaši ekipi vse dobro v tem delu. Da boste, čeprav to težko rečem, glas in kritik tudi nas poslancev.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj ker nimam več prijavljenih poslank in poslancev k razpravi želim tudi sama na kratko razpravljati. Glede na to, da bo potem še na plenarnem zasedanju potem potekala razprava glede 24. rednega letnega Poročila Varuha človekovih pravic sicer za leto 2018.</p>
               <p>Zdaj sem zelo pozorno poslušala tako razprave poslank in poslancev, kot tudi uvodna stališča vseh vabljenih na to sejo. In moram reči, da smo pravzaprav zelo dobro detektirali kateri so trenutno največji problemi v državi in kje se največkrat kršijo človekove pravice. Tudi kot predsednica Komisije za peticijo človekove pravice in enake možnosti ugotavljam, da največ peticij tudi na našo komisijo prihaja s področja pravosodja, delovno pravne zakonodaje, socialnih vprašanj, vprašanj pokojnin, potem pa vedno več je peticij s področja zdravstva. Bom potem tudi malce več povedala, zakaj je temu tako. Kar opozarja tudi Varuh človekovih pravic v letnem poročilu. Seveda pa dobimo kar nekaj peticij na temo okolja pa tudi nekatere druge.</p>
               <p>Zdaj jaz že vrsto leto spremljam tako delo posameznih varuhov človekovih pravic. Zdaj je novi varuh šele dobro začel s svojim delom, tako da tega ne bi želela danes še ocenjevati. Lahko pa rečem, da so vendar vsi varuhi do sedaj vpeljali neko svojo pot, kjer so bili po nekih stvareh prepoznavni in verjamem, da bo tako tudi v tem novem mandatu varuha človekovih pravic. Jaz tudi redno seveda spremljam, že vrsto let, bodisi kot poslanka ali pa kot predsednica te komisije, poročila varuha, ki prihajajo v Državni zbor in iz leta v leto vedno znova ugotavljamo, da so ta poročila vedno bolje pripravljena, predvsem pa se opaža še nekaj, da je institucija Varuha človekovih pravic vedno bolj prepoznavna med ljudmi. Upam si trditi, da tudi zaradi tega, ker spremljajo naše komisije, kjer redno vabimo tudi Varuha človekovih pravic, da pojasnijo svoja stališča do določenih tem. Zdaj vsi dobro vemo, da v Sloveniji je pravni okvir varovanja človekovih pravic in spoštovanja človekovih pravic zelo jasen. Vedno pa trčimo na problem, ko govorimo o realizaciji oziroma kako se dejansko uresničujejo človekove pravice v praksi. Že varuh je uvodoma pojasnil, da je izjemno veliko število nerealiziranih priporočil. Nekatera se iz leta v leto ponavljajo. Imamo priporočila, ki jih je varuh zapisal že recimo pred sedmimi leti, pa še danes niso realizirana. Ministrstvo pa vedno reče, da bo ta priporočila realiziralo, udejanjilo, pa tega ne stori. Zdaj zakaj ne? Jaz težko odgovorim, ampak lahko pa kdo iz ministrstva. Recimo priporočilo glede tega, da nekateri objekti javnih ustanov, govorimo o sodiščih, kar je pojasnil tudi že Varuh človekovih pravic, niso še vedno prilagojeni invalidom. Tukaj bo enkrat potrebno, seveda, terjati odgovornost. Še vedno tudi ni sprejeta zakonodaja, ki bi sistemsko urejala pravice študentov invalidov v zvezi s študijem. Tudi na komisijo za človekove pravice dobimo kar precej peticij, povezanih s temi vprašanji.</p>
               <p>Prej sem omenila, da je velik problem na zdravstvenem področju. Tudi varuh v poročilu ugotavlja oziroma sami poveste, da je število pobud s področja zdravstvenega varstva se v primerjavi z letom 2017 izjemno povečalo. Izjemno povečalo. Tudi na Komisijo za peticije in človekove pravice so se vloge precej povečale, se pravi porast je na tem področju. Zlasti ugotavljamo, da zaradi dveh stvari. Prvič zaradi dolgih čakalnih dob, ker so se ljudje dejansko naveličali tega. In ugotovili, da verjetno morajo tudi sami očitno kaj storiti na tem področju in to tudi potem javno povedo. In druga stvar je, kar ugotavlja tudi varuh človekovih pravic, da je to predvsem posledica množičnega odziva na predlagane spremembe Zakona o nalezljivih boleznih. Verjetno se boste spomnili, mi smo v prejšnjem mandatu, na tej komisiji obravnavali Zakon o nalezljivih boleznih. Zakaj? Zaradi tega, ker takrat ni bilo javne razprave o tem, ampak se je kar prišlo s predlogom v Državni zbor. In seveda, jaz sem želela, da dobijo priložnost povedati svoja stališča do omenjenega zakona prav vsi. Ker to je smisel demokracije in to je smisel tudi tistih, ki delujemo zlasti na področju spoštovanja in varovanja človekovih pravic. Zdaj, naslednja stvar, za katero vidimo, da se vedno znova ponavlja in opozarja nanjo varuh, pa tudi mi na komisiji, je to, da ni storjenega dovolj na področju zagotavljanja varnega in zdravega življenjskega okolja. Že prej je bilo omenjeno, da gre tukaj za moteči hrup. Vem, da so potem predstavniki Ministrstva za okolje in prostor že pojasnjevali, kaj se dogaja na tem področju. Ampak vendarle, državljanke in državljani nas vedno znova opozarjajo, da je tega preveč in da zadeve niso urejene. S tem da se še vedno ukvarjamo s pomanjkanjem inšpekcijskih služb oziroma da je tega premalo. To opozarja tudi varuh vedno znova v svojih poročilih.</p>
               <p>Naslednja stvar, na katero varuh opozarja je, da še vedno ni v zadostni meri zagotovljeno ustrezno število kadrov v zavodih za prestajanje kazni, zaporih. Mi smo imeli že več sej komisije na to temo, kjer so nam potem iz uprave za izvrševanje kazenskih sankcij pojasnjevali, da se zadeve izboljšujejo. Jaz sem pred leti odšla tudi v zapor na Dob, kjer sem si pogledala, kako stvari stojijo. Ne bom rekla, da nekateri koraki niso bili narejeni. Ampak vendarle imamo tukaj tudi precejšnje težave, zlasti ko govorimo o kadrovski podhranjenosti. O kadrovski podhranjenosti, ki je velika. In tukaj bo potrebno nekaj več narediti.</p>
               <p>Potem pa seveda bi omenila to, kar je izpostavil Varuh človekovih pravic uvodoma, potem tudi državna sekretarka na Ministrstvu za delo, družino, socialne zadeve in enake možnosti, pa tudi poslanka pred tem, da še vedno ni pripravljena pravna podlaga, ki bi zagotovila povračilo škode, ki je nastala kot posledica, bom rekla, napačnega stališča glede možnosti sočasnega uveljavljanja dodatka za nego otroka ter dodatka za pomoč in postrežbo. Zakaj bom malce več povedala o tem? Zaradi tega, ker smo mi na seji Komisije za peticije, človekove pravice in enake možnosti 14. februarja obravnavali zelo detajlno to točko dnevnega reda. Se pravi, seznanitev s problematiko slepih in slabovidnih otrok. Zato ker so se starši teh otrok dolga leta pritoževali in borili za to, da sta jim priznana oba dodatka. Ampak se ni nič spremenilo. In tukaj sem ponosna, da se ravno zaradi naše Komisije za peticije, človekove pravice in enake možnosti, zadeva očitno premaknila naprej. Kajti takrat smo na komisiji sprejeli dva sklepa, ki sta zelo pomembna. Prvič, da se pripravi ustrezna zakonska podlaga, ter da se popravi krivice povzročene staršem slepih in slabovidnih otrok in s tem tudi otrokom samim. In pa drugič, da se nemudoma prekine vse postopke izvršb v postopkih zoper starše glede omenjene zadeve. In zdaj me tukaj res zanima, ne glede na to, da ste, spoštovana državna sekretarka povedali, da je to v pripravi in da bo ravnokar šlo v usklajevanje me zanima - 14. junija je potekala ta seja in to je deadline, če tako rečem, 14. junija smo bili dogovorjeni, da bo pripravljena ustrezna zakonska podlaga. To govorim predvsem zaradi tega, ker se name 4 mesece in na našo komisijo, na strokovne službe, ves čas obračajo starši teh otrok in seveda pravijo, da kljub zagotovilom o zaustavitvi postopkov, kar je bil sklenjeno z državnim pravobranilstvom, še vedno plačujejo sodne stroške in to ob dejstvu, da v omenjenih postopkih nasproti staršem ne nastopajo zasebni tožniki, če tako rečem, ampak državni organi. Zato vas tukaj sprašuje, zakaj se to še vedno dogaja in bi želel, da mi natančno odgovorite, ker res skorajda ne mine teden, da ne dobimo vprašanj od tega zaskrbljenih staršev.</p>
               <p>In drugič, zanima me, ali bo do 14. junija, ko je ta rok, ki smo izglasovali pravzaprav na Komisiji za človekove pravice kot sklep in smo vam ministrstvu naložili, ali bo 14. junija pripravljen zakon v sprejem Državnemu zboru?</p>
               <p>To se mi zdi zelo pomembno, da izpostavim, ker je bilo res veliko truda vloženega v to tako s strani komisije, kot naših predvsem strokovnih služb, ki so delale na tem področju. Prej je varuh omenil, da organi ne odgovarjajo vedno v roku, ampak šele po več urgencah. Tudi mi na komisiji se še vedno s tem soočamo, čeprav že leta opozarjamo, da je to skrajno nesprejemljivo. Po več urgencah dobimo odgovore, zdaj si pa predstavljajte kako navadni državljani, ki želijo priti do odgovora, čakajo. Meni so povedali, da včasih čakajo tudi po leta na odgovor. Potem pa pridejo na komisijo, ali pa se obrnejo na varuha, da pridobijo odgovore, ki bi jih že tako ali tako morali državljani dobiti. To je res nesprejemljivo. Jaz temu pravim institucionalna ignoranca in še vedno se vleče in še vedno je prisotna pri teh, ki bi morali odgovarjati.</p>
               <p>Omenjeno je bilo tudi, da Vlada odklanja nekatera priporočila varuha. Velikokrat se zgodi, glede na to, da se ta priporočila ponavljajo, da Vlada nima nekih argumentov zakaj tega ne stori. Se pravi mora biti razlog nekje drugje. Tisto, kar me je osebno zaskrbelo ob koncu razprave oziroma stališča Varuha človekovih pravic, gospoda Svetine, je to, daje povedal, da so recimo odprli zelo pomembne teme s področja zdravstva pred kratkim, pa se Ministrstvu za zdravje ni zdelo vredno priti in pojasniti svojih stališč na posvetu. To se mi zdi nesprejemljivo, kajti jaz se zavedam, da ima zdravstveni resor velike težave, ampak ne pojasniti stališč takrat, ko je to potrebno, se mi pa res ne zdi dobro.</p>
               <p>Varuh človekovih pravic v svojem poročilu oziroma tedanja varuhinja tudi pove, da je bila na posvetu Starejši kot sedanjost in prihodnost družbe in tam je varuhinja opozorila na težave, ki jih imamo pri socialni varnosti starejših in tudi pri demografski sliki. Zakaj to govorim? Ker se z varuhinjo strinjam. Ampak problem je, če v tem političnem prostoru narediš vse, predstaviš rešitve demografskega sklada kako naj bo to urejeno in narejeno, ampak ker to vloži Slovenska demokratska stranka se to po defaultu zavrne. In to je ključen problem zakaj ta država stalno stagnira in stopica, ali pa stopica na enem mestu, vse je bilo pripravljeno, ampak potem so poslanci koalicije glasovali proti.</p>
               <p>Skratka, Vlada že tako ali tako vidimo, da dela - težko zdaj to rečem glede na to, koliko zakonskih predlogov dobimo v Državni zbor, ampak tukaj sem že jaz sama naštela kar nekaj stvari, ki bi jih bilo potrebno realizirati, pa bi Vlada to lahko počela, recimo, v tem času, pa tega ne stori, ravno tako kot sem že rekla, demografski sklad, smo predlagali ukrepe, ker se tega zavedamo, pa je bilo to preprosto zavrnjeno. Jaz verjamem, da Varuh človekovih pravic takšno rešitev podpira, ker tudi sam pove, da je nujno potrebna.</p>
               <p>Zdaj, varuh tudi opozarja na problem nezaupanja v sodno vejo oblasti. Tudi mi smo na komisiji večkrat na to opozarjali, imeli veliko število sej na to temo, obravnavali tudi zlorabe v pravosodnem sistemu, govorili o tem, kako pomembno je, da sodnik in tožilci sprejemajo odgovornost za napake, nastale v postopkih, pa se to skorajda nikoli ne zgodi. Torej, tudi varuh ve, da je problem s pravosodnim sistemom, da je to, če tako rečem, zelo okostenel sistem, ki se počasi premika in da je velik problem, če v pravosodni sistem zaupa približno, mislim da, 25 % ljudi. To je problematično, kajti pravosodni sistem je vendarle tisti, ki vemo, da odloča, ne nazadnje tudi o tem, ali so komu kršene človekove pravice ali ne.</p>
               <p>Skratka, tukaj, mislim da bi tako kot na področju zdravstva, morala biti narejena neka korenita zdravstvena reforma, tudi pravosodni sistem zagotovo potrebuje prevetritev, pa ne bom šla v to, zakaj do tega nismo še prišli, ker pač nismo storili nekih korakov, ki bi bili nujno potrebno takrat, ko smo se osamosvajali, ko je bil čas za to. Seveda je še veliko stvari, na katere bi lahko opozorila, ampak, pomembno se mi je zdelo, da opozorim predvsem na tiste, ki se ponavljajo iz leta v leto in še vedno niso realizirane, pa se vsi strinjamo z njimi. Pravzaprav, če bom iskrena, sploh ne vem, zakaj jih ni možno realizirati. Tega ne razumem in ne bom nikoli razumela. Ostalo pa bomo še več rekli tudi na seji Državnega zbora, ko bo potekala širša razprava o poročilu tudi z vsemi ostalimi prisotnimi poslankami in poslanci.</p>
               <p>Toliko o moji razpravi, če bo potrebno, bom morda še kaj dodala potem kasneje, ampak sedaj bi pa dala besedo najprej predstavnikom ministrstev, tisti, ki želijo še kaj dodatno pojasniti. Naj povem, da to ni razprava, ampak samo dodatna še kratka pojasnila, tistim, ki so postavili vprašanja, potem na koncu bom dala pa še zaključno besedo in seveda, da lahko odgovori na izpostavljena vprašanja, Varuhu človekovih pravic, gospodu Petru Svetini.</p>
               <p>Torej, najprej je želela državna sekretarka na Ministrstvu za pravosodje, gospa Dominika Švarc Pipan, izvolite. Potem pa, ko, bom prijavila vas in vam bom dala besedo.</p>
               <p>Izvolite.</p>
            </sp>
            <sp who="ŠvarcPipanDominika">
               <speaker>DR. DOMINIKA ŠVARC PIPAN:</speaker>
               <p>Hvala lepa še enkrat za besedo, spoštovana gospa predsednica. Hvala tudi vsem poslancem in poslankam, ki ste podali svoja mnenja, vprašanja, tudi pobude in priporočila.</p>
               <p>Na Ministrstvu za pravosodje vsekakor pozdravljamo kakršnokoli pobudo, tudi ki pride iz vrst, vas poslancev, tudi v okviru takšnih sej in sestankov in mislim, da je zelo spodbudno in kvalitetno in pravzaprav tudi iz naše strani zaželeno, ob tem se pridružujem, gospa predsednica, vašem apelu, da skušamo vsaj pri vprašanju človekovih pravic in naslavljanja reševanja teh problemov, dejansko stopiti skupaj tudi na politični ravni in preko strankarskih meja ali pa političnih nazorskih polov.</p>
               <p>Toliko uvodoma, sedaj bom skušala biti čim bolj konkretna in operativna, kot ste zaprosili, da podamo dodatna pojasnila. Morda bi pričela pri vprašanju dostopov invalidov do sodišč, ki je bilo izpostavljeno z vaše strani, gospa predsednica, in tudi s strani poslanca Levice, gospoda Siterja. Tukaj prej uvodoma nismo podrobneje tega pojasnili. Mi tega priporočila ne štejemo kot nerealiziranega. To šteje pravzaprav za neko stalno nalogo, ki jo že izvajamo, tudi v skladu s preteklimi priporočili Varuha za človekove pravice in sicer, že v letu 2017 so stekle priprave na projektno reševanje in urejanje teh oviranih dostopov, vstopov in pa tudi uporabe objektov pravosodnih organov na vseh 34 lokacijah, kjer je to še problematično oziroma bilo problematično. Mogoče samo v informacijo, tudi v letu 2017 smo že takrat pridobili potrebno projektno dokumentacijo za ureditev dostopa invalidov v objekte okrožnih sodišč v Kopru in Novi Gorici in naj bi bil že v lanskem letu ta dostop z ureditvijo dvižne ploščadi v Kopru tudi že urejen. Prav tako je pa sedaj v vmesnem času, ravno v času poročanja, bila realizirana tudi rešitev z izvedbo dvigala na Okrožnem sodišču v Novi Gorici. Naročili smo že tudi izdelavo projektne dokumentacije v lanskem letu za podobno izvedbo dvižnih ploščadi oziroma dvigal na Okrožnih sodiščih v Celju in Kranju. Zdaj v letošnjem letu pa načrtujemo pričetek izvedbe dvigala še na nekaterih drugih sodiščih v Celju, Kranju, Ljubljani, prav tako na Okrožnem sodišču v Slovenj Gradcu, ravno tako v sodnih stavbah v Novem Mestu in Jesenicah. Na podoben način operativno in kontinuirano pristopamo tudi k reševanju oziroma urejanju dostopnosti in prostorov sanitarij za potrebe invalidov. Tudi še v Novem Mestu, Jesenicah in v Kranju, skratka gre za nalogo, ki jo kontinuirano izvajamo, seveda vse v okviru obstoječih kadrovskih in finančnih zmožnosti in seveda tudi ostalih faktorjev, ki na to vplivajo kot so pridobitve gradbenih dovoljenj in tako naprej, vsekakor pa na tem področju intenzivno rešujemo in skušamo izpolniti in realizirati to priporočilo.</p>
               <p>Druga stvar. Mogoče se da iz tega zelo specifičnega vprašanja na tisto malo bolj globalno, širše vprašanje glede neupoštevanj priporočil. Prav tako je bila ta točka izpostavljena tako z vaše strani, gospa predsednica, kot s strani poslanca Siterja. In tukaj bi pravzaprav mogoče uvodoma podala eno pobudo ali pa eno informacijo o pobudi, o kateri razmišljamo na Ministrstvu za pravosodje. Spet iz precej širšega vidika, ki danes v sami razpravi ni bil toliko obravnavan in sicer vprašanje izvrševanja odločb Ustavnega sodišča, kjer na ministrstvu potekajo naši, notranji pogovori na notranji ravni in razmišljamo o možnosti, da bi pravzaprav Ministrstvo za pravosodje prevzelo neko koordinacijsko vlogo na področju izvrševanja odločb Ustavnega sodišča na podoben način kot smo to storili v zvezi z izvrševanjem sodb Evropskega sodišča za človekove pravice. Kot veste smo imeli v tistih prvih 13, 14 letih delovanje evropskega sodišča, tudi s pristojnostjo na Slovenijo, zelo velike težave z izvrševanjem teh sodb, potem pa so že v preteklem mandatu na Ministrstvu za pravosodje pristopili k sistemski spremembi, v okviru katere je bila sprejeta pravna podlaga, na podlagi katere je bila v koordinaciji ministrstva ustanovljena medresorska delovna skupina, ki skrbi za izvrševanje teh odločb in tudi posebna projektna enota v okviru Ministrstva za pravosodje in kot kažejo podatki, grafi – o tem si lahko tudi pogledate na naši spletni strani, smo potem v nekaj letih od leta 2016, iz praktično skoraj večine odločb, ki so takrat obstajale – več kot 300 jih je bilo in so bile večinoma neizvršene, prišli na danes 11 neizvršenih razsodb in smo tukaj tudi s strani Sveta Evrope izpostavljeni kot primer dobre prakse in mi razmišljamo, da bi bilo mogoče smiselno na podoben način pristopiti tudi k reševanju, izvrševanju ustavnih odločb. To smo se odločili danes nekako tudi na tej seji dati kot informacijo in tudi vam vsem v razmislek, vsem pristojnim organom. Bomo pa tudi v kratkem potem mi neko pobudo pripravili in predstavili relevantnim organom. Toliko mogoče s tega vidika.</p>
               <p>Sicer tudi glede ostalih dveh nerealiziranih priporočil – ne bom šla v podrobnosti oziroma tistih edinih dveh, ki sta nerealizirani v zvezi z Ministrstvom za pravosodje. Gre za problematiko, ki jo že aktivno naslavljamo in rešujemo, kot tudi izhaja iz samega pisnega odzivnega poročila. Kot rečeno v podrobnosti ne bi šla, mogoče edino samo na kratko omenila problematiko nameščanja obsojencev med prekinitvijo kazni ali pa po odpustu v domove za starejše občane in posebne socialnovarstvene zavode. To je v preteklosti že bilo naslovljeno v okviru URSIKS in Ministrstva za delo, vendar je nekoliko reševanje te problematike zastalo, ampak smo ga potem letos spomladi v marcu na pobudo varuha človekovih pravic mislim, da tudi nekoliko bolj aktivno in intenzivno spet naslovili. Bil je sklican sestanek za katerega smo hvaležni in po tem sestanku smo spet v pristojna ministrstva, zlasti za delo, za pravosodje, ki ima sicer tukaj manj pristojnosti in pa za izobraževanje, aktivno pristopili in imamo redne delovne sestanke na tem področju. Tako da mislim, da skušamo kolikor se le da to zadevo reševati.</p>
               <p>Še v zvezi z vprašanjem oziroma mnenji poslanca Kaloha, ki so se pa nanašali na samo kakovost in pravičnost sojenja. Jaz v podrobnosti tukaj ne bi šla preveč, če bi morda še predstavnik sodstva želel besedo, ampak specifično glede predloga preizkusne dobe za sodnike. O tem smo že – kot ste rekli sami poslanec Kaloh, kar nekaj govorili. Na ministrstvu smo v okviru zaveze iz koalicijske pogodbe, da bomo v enem letu od nastopa mandata pripravili javno razpravo na to temo, že pričeli aktivno pripravljati izhodišča in smo se tudi sestali do sedaj mislim, da že vsemi poslanskimi skupinami in neke naše začetne ideje predstavili. Vendarle pa tukaj je vedno znova in tudi na tem mestu poudarjamo, da tisto kar je ključno pri teh sistemskih spremembah in razmisleku o njih je, da mora biti končni cilj umik politike iz postopkov imenovanja sodnikov in torej vključno s postopkom potem preizkusa po prestanku oziroma izteku morebitne preizkusne dobe, kakorkoli dolga bi že bila. To je tudi pravzaprav zaveza, ki jo Republika Slovenija ima v skladu z mednarodnimi priporočili in standardi, ki omogočajo tako preizkusno dobo, čeprav defacto na nek način jo v sodstvu že poznamo, ampak če bi šli v to smer, je tudi to mednarodno dopustno, pa vendar moramo pri tem zagotoviti oziroma je to dopustno samo pod pogojem, da se zagotovi umik politike, se pravi v tem primeru Državnega zbora iz postopkov imenovanja. Skratka, mi na tem področju delamo, menimo pa, da seveda ključna pri tej rešitvi bo politična volja.</p>
               <p>Čisto na kratko, če dovolite še v zvezi z vprašanjem enotnosti oziroma neenotnosti sodne prakse. Ki seveda je na nek način tudi posledica slovenskega pravnega sistema kot kontinentalnega sistema. Gre za sistem, ki ni »common low« sistem v katerem je ta že tradicija spoštovanja pretekle sodne prakse in je tukaj gotovo še veliko prostora za izboljšave. Trudimo se predvsem na področju izobraževanja, da bi to nekako v to smer stvari pravilno zapeljali. Mogoče kot primer – nedavno smo tudi pristopili k možnosti izvedbe projekta v sodelovanju z Vrhovnim sodiščem in pa tudi s stroko. Priprave, analize in nekih agregiranih kriterijev za poenotenje izrekanja kazenskih sankcij, tako da tukaj je veliko možnosti tudi v okviru projektov, ki jih financira Evropska unija, tako da mi kar se le da to izkoristimo in skušamo tudi tukaj najti neke rešitve. Strinjamo se kot rečeno, da je tukaj še potrebno veliko narediti. Še eden od primerov, kjer smo poskušali ta problem rešiti oziroma ga poskušamo reševati, je vprašanje ločenih mnenj, ki smo jih že uvedli v pravdnih postopkih. Predlagali smo ga tudi v noveli ZKPM, pa potem zaradi pomanjkanja konsenza smo to rešitev za enkrat umaknili, ker se je tukaj pokazalo, da so mnenja razdeljena – ali taka rešitev vodi v večjo ali pa celo manjšo enotnost sodne prakse. Tako da tukaj mislim, da na tem področju je potrebno še veliko javne in strokovne razprave, tako da se poslanec Kaloh za vašo pobudo tudi zahvaljujem.</p>
               <p>Toliko iz moje strani, hvala lepa še enkrat za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo državnemu sekretarju na Ministrstvu za okolje in prostor, gospodu Alešu Prijonu.</p>
               <p>Izvolite.</p>
            </sp>
            <sp who="PrijonAleš">
               <speaker>ALEŠ PRIJON:</speaker>
               <p>Hvala lepa, gospa predsedujoča.</p>
               <p>Poskusil bom na kratko odgovoriti na vprašanja, ki so bila izpostavljena v razpravi poslank in poslancev. Gospod Primož Siter je izpostavil vprašanje proizvodnje glifosata v Račah. Gre za družbo Albaugh iz Rač, ki ima izdano dovoljenje Agnecije Republike Slovenije za napravo, ki bi lahko povzročila onesnaženje. Nadzor nad to napravo izvaja Inšpekcijska služba Republike Slovenije za okolje in prostor in ta nadzor izvajajo redno. V kolikor bi ta tovarna želela povečati svoje kapacitete, bi seveda morala it v postopek izdaje okoljevarstvenega dovoljenja, kjer bi se vse okoliščine preverile in tudi vsi sektorji, to pomeni vsa ministrstva so v tem primeru pozvana k svojemu mnenju oziroma soglasju. zdaj samo uporabo glifosata pa nadzora Inšpektorat za kmetijstvo v okviru svojih pristojnosti. Drugo vprašanje je postavila poslanka, gospa Mojca Žnidarič, pa tudi gospod Siter, gre za vprašanje dostopnosti invalidov. Inšpekcija Republike Slovenije za okolje in prostor vsako leto opravlja akcije nadzora, v katerih se nadzira tudi dostopnost za invalide. Tu bi samo še to dodal, no, da po sedanji zakonodaji je treba za vse javne objekte zagotoviti dostopnost funkcionalno oviranim ob vsaki rekonstrukciji javnega objekta, prehodno obdobje pa velja do leta 2025. To pomeni, tisti objekti, ki so zdaj v javni rabi, imajo uporabno dovoljenje, ali je bilo izdano ali se smatra, da je izdano po posameznem zakonu, ker so objekti pač toliko časa že v uporabi, lahko v tem trenutku funkcionirajo brez te dostopnosti. Že prej smo slišali ministrstvo, da intenzivno te probleme rešuje, ampak to velja do leta 2025. Leta 2025 bodo vsi ti objekti morali imeti urejeno dostopnost za funkcionalno ovirane.</p>
               <p>Tretje vprašanje je bilo pa vaše, gospa Irgl, v zvezi s hrupom. Lansko leto je bila sprejeta novela Uredbe o mejnih vrednostih kazalcev hrupa v okolju. Tu so bile spremembe predvsem določil za večje infrastrukturne objekte in za območje gradbišč. Mejne vrednosti se s to uredbo niso spreminjale, sprememba je bila samo v smislu gradbišč, da je med samo gradnjo lahko hrup v bistvu višji kot med obratovanjem, ker seveda gradnja ne sme trajati v nedogled. Ta uredba pokriva tudi vprašanja vetrnih elektrarn, ki so trenutno aktualno vprašanje. Tako ta uredba določa tako zahteve za nov vir hrupa, to pomeni, pri samem umeščanju teh elektrarn v prostor, kot tudi za obratovanje tega vira hrupa, ko je enkrat že narejeno.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam.</p>
               <p>Zdaj pa dajem besedo državni sekretarki Ministrstva za kulturo, gospe Petri Koleta.</p>
            </sp>
            <sp who="KoletaPetra">
               <speaker>PETRA KOLETA:</speaker>
               <p>Hvala lepa za besedo.</p>
               <p>Mogoče dve stvari glede na razpravo poslanca Bandellija glede pravice svobode do izražanja, katerega priporočilo je Ministrstvo za kulturo dobilo tudi od varuha. Mogoče zgolj obvestilo, da Zakon o medijih je v pripravi, spremembe in dopolnitve, predvidevamo, da ga bomo javnosti predstavili še pred poletjem. Spremembe bodo vsebovale tudi določilo in ukrepe s področja omejevanja pojavov spodbujanja neenakosti in razpihovanja nestrpnosti v medijih. V zvezi s tem smo ob nastopu te naše ekipe oblikovali strokovno komisijo za pripravo sprememb s priznanimi strokovnjaki s področja medijev, hkrati pa ravno to področje zdaj usklajujemo tudi z Ministrstvom za pravosodje, ker je precej občutljivo, je treba nekako uravnotežiti svobodo do izražanja in razpihovanja sovraštva.</p>
               <p>V zvezi s pravicami kulturnih ustvarjalcev in umetnikov, to je ne nazadnje tudi koalicijska zaveza, ureditev statusa samozaposlenih v kulturi. Nedvomno bo to tudi del Nacionalnega programa za kulturo, ki je v pripravi, tako tudi temu posvečamo pozornost. Vsekakor pa na koncu pride vse do sredstev, finančnih in kadrovskih, več kot bo sredstev za kulturo, boljšo dostopnost do kulture lahko omogočimo. Kar zadeva pa inšpekcije, več kot bomo lahko imeli inšpektorjev, več bomo lahko podelali. Mislim, da je v vseh inšpekcijskih organih ravno to problem, kadrovska podhranjenost, enako je tudi pri nas in na področju inšpektorjev, ki pokrivajo medije.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Ali želi besedo že državna sekretarka Ministrstva za delo, družino, socialne zadeve in enake možnosti? Gospa Breda Božnik, izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala za besedo.</p>
               <p>Na podlagi razprave glede pokojninskega in invalidskega zavarovanja pojasnjujem, da v zvezi s spremembami pokojninske zakonodaje trenutno potekajo zelo aktivna pogajanja s socialnimi partnerji, ker se iščejo neke usklajene rešitve na področju zagotavljanja višje socialne varnosti vsem upokojencem. Gre namreč za to, da želimo vsem upravičencem zagotoviti višjo stopnjo socialne varnosti. Kar se tiče priprave zakona za slepe in slabovidne, kot že omenjeno, smo na ministrstvu intenzivno pristopili k reševanju te situacije in tudi aktivno pristopili k uresničevanju sklepov, ki smo jih sprejeli na Komisiji za peticije. V času priprave zakona, kot že omenjeno, se je pojavilo kar nekaj odprtih pravnih vprašanj, tudi strokovnih, ki jih je bilo treba dejansko proučiti in si priti na jasno. Tako predlog zakona je v tem trenutku v zaključni fazi, v zaključni fazi priprave in bo v kratkem posredovan v medresorsko obravnavo, predvidevam, da že kar v naslednjih nekaj dneh, tako bomo lovili termin štirih mesecev.</p>
               <p>Kar se tiče izvršb, so bile te zaustavljene, in sicer s pomočjo Državnega odvetništva, ki je zaprosilo sodišča, da enostavno te stvari začasno prekinejo. Prav tako pa smo na Ministrstvu za delo, družino, socialne zadeve in enake možnosti poslali dopis vsem centrom za socialno delo, naj ne vlagajo novih izvršb.</p>
               <p>Kar se tiče varstveno-delovnih centrov in prostih mest, torej novih kapacitet, pojasnjujem, da bomo v letu 2019 omogočili preko 200 novih mest, natančneje 202 novi mesti, zagotovljen pa bo tudi kader, in sicer 74 novih zaposlitev.</p>
               <p>Na podlagi razprave o prezasedenosti varovanih oddelkov pojasnjujem, da Ministrstvo za delo zelo aktivno rešuje to problematiko, tudi aktivno smo k temu pristopili. In sicer, kot je že bilo omenjeno, namenjenih je 800 tisoč evrov za izgradnjo Lokavcev, vzpostavljamo dodatne kapacitete za prerazporeditve uporabnikov. Sestajamo se z vsemi deležniki, da zastavimo učinkovito in ustrezno nameščanje oseb s sklepom sodišča in aktivno pripravljamo rešitve za situacijo doma na Krasu.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Če sem vas pravilno razumela, torej do 14. junija naj bi bilo to tukaj ali že<gap n="..."/>
                  <stage>/ oglašanje v ozadju/</stage> Se pravi, bomo šli zagotovo čez rok, kot je bilo dogovorjeno, ampak upajmo, da bo to rešeno.</p>
               <p>Zdaj so želeli besedo z Ministrstva za zdravje. Državni sekretar, izvolite besedo za pojasnila.</p>
            </sp>
            <sp who="unknown-M">
               <speaker>GOSPOD_____:</speaker>
               <p>Hvala, predsednica.</p>
               <p>Pravilnik o telesnih okvarah, delovna skupina, ki sta jo sestavljali Ministrstvo za zdravje in Ministrstvo za delo, je navedeni pravilnik pripravila in ga posredovala pristojnim razširjenim strokovnim kolegijem medicinskih strok v pregled. Pripombe so pripravljavci pravilnika uskladili. Na sestanku delovne skupine, pristojne za pripravo pravilnika, ki je bil na Ministrstvu za zdravje 6. 5. 2019, je bil soglasno sprejet sklep, da se pravilnik pripravi za javno obravnavo, ki bo v juniju, in za končno sprejetje.</p>
               <p>Glede čakalnih dob. Delamo nabor tistih, bom rekel, uskladitev oziroma dejavnosti, ki so ta trenutek najbolj obremenjene. Marsikaj smo se naučili tudi iz posebnega vladnega projekta skrajševanja čakalnih dob; verjamemo, da bo ta naš projekt v letošnjem letu bistveno bolj uspešen. Se pravi, uspešen tudi takrat, ko ne bo trajala posebna vladna pomoč.</p>
               <p>Tretja zadeva so nalezljive bolezni in obvezno cepljenje otrok. Problematiko je odprla predlagana dopolnitev Zakona o nalezljivih boleznih. Po predložitvi Predloga zakona o spremembah in dopolnitvah Zakona o nalezljivih boleznih v zakonodajni postopek je prišlo ogromno pisem staršev, ki so nasprotovali obveznemu cepljenju in predlaganim omejitvam glede vključevanja necepljenih otrok v javne vrtce. Zakon o nalezljivih boleznih zasleduje cilje preprečevanja in obvladovanja nalezljivih bolezni. Vprašanje pri tem ostaja, koliko so posamezni ukrepi sorazmerni s ciljem, ki ga zasledujejo. Na to vprašanje morajo odgovoriti predvsem strokovnjaki, tako imunologi kot pediatri. V marcu je bil sestanek s predstavniki našega ministrstva in NIJZ. Mogoče za konec, Predlog zakona o nalezljivih je uvrščen v normativni program dela Vlade za leto 2019. Za tisto četrto zadevo glede sestanka z vsemi psihiatričnimi bolnišnicami podatka nimam. Če bi podatek prišel do mene, bi se zagotovo naš predstavnik udeležil tega sestanka.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za pojasnila.</p>
               <p>Zdaj ni več prijavljenih k razpravi s strani ministrstev ali drugih organov, zato dajem še zaključno besedo varuhu človekovih pravic, gospodu Petru Svetini.</p>
            </sp>
            <sp who="SvetinaPeter">
               <speaker>PETER SVETINA:</speaker>
               <p>Hvala lepa, gospa predsednica.</p>
               <p>Spoštovane poslanke in poslanci, spoštovani predstavniki državnih institucij!</p>
               <p>Hvala lepa za izčrpno debato in vprašanja, ki ste jih naslovili, ter tudi odzive s strani ministrstev in organov, ki nas veselijo. Veselijo nas vse obljube in zaveze, da se bodo ta naša pričakovanja, te naše želje, pobude uresničile, ampak mi bomo to vsekakor budno spremljali. Po drugi strani pa kljub temu ne sprejemamo zavračanja realizacije zaradi nestrinjanja. Še vedno trdimo, da imamo za to podlago, da so kršene človekove pravice, in bomo to tudi še nadalje argumentirali, tako da bomo do te realizacije oziroma da do odklanjanja ne bo več prihajalo.</p>
               <p>Če dovolite, nekaj odgovorov na vaša vprašanja, spoštovane poslanke in poslanci.</p>
               <p>Večkrat je bilo omenjeno tudi v poročilu Državnega sveta, da je zgolj sedem strani namenjenih v poglavjih o invalidih. Tako je, le sedem strani je v poglavju o enakosti pred zakonom, drugače pa opozarjamo na diskriminacijo in kršitve človekovih pravic invalidov skozi vsa področja priporočila, se pravi, od socialnega varstva, delovnih razmerij, pravosodja, skozi celotno poročilo varuha se pojavlja tudi problematika invalidov. Je pa res, da ni vse skupaj združeno na enem mestu. Zaradi tega pri varuhu že oblikujemo, nismo še popolnoma oblikovali, ampak že oblikujemo posebno področje, ki bo celovito bdelo nad diskriminacijo invalidov, pa tudi nad izvajanjem 33. člena Konvencije o pravicah invalidov. Poleg tega moram povedati, da smo proaktivni, kar se tiče področja dela invalidov, saj ravno sami smo vzpostavili pobudo, da smo opravili to raziskavo, koliko slovenskih sodišč je dostopnih in koliko ne.</p>
               <p>Kar se tiče vprašanja sporočanja Zavoda za zaposlovanje. Mi smo občutili prizadetost več ljudi, ki so dobivali sporočila, recimo, kot je ta slepa oseba za delovno mesto voznika avtobusa. Mi smo to zadevo preiskali, raziskali in prišli do spoznanja, da so ti ljudje, ki jih je bilo potem več, bili zelo prizadeti v svojem dostojanstvu, in zaradi tega smo tudi apelirali, da se vseeno preveri, recimo, če je to nekje tako izpostavljen primer, da se ravno slepemu pa res ne pošlje obvestila, da se ga vabi na delovno mesto voznika avtobusa.</p>
               <p>Kako zagotoviti odzivnost. Ja, ne vem. Jaz vseeno mislim, da samo z resnično voljo pa zavedanjem odgovornosti, zgolj to, da se tisti, ki mora odgovoriti, zaveda svoje odgovornosti, to je tista osnovna zadeva.</p>
               <p>Kar se tiče stališča do pravnega priznanja spola, je za nas popolnoma nedvoumno - Ministrstvo za notranje zadeve, saj je v njegovi pristojnosti Pravilnik o matičnem registru. To tudi stalno navajamo, tako to medresorsko podajanje vročega kostanja sem in tja pač ni<gap n="..."/> Pristojnost je jasna. Zato se ponovno navezujem na tisto, da varuh ne more predpisati pristojnosti posameznemu ministrstvu. Za to imamo Vlado, ki naj to odloči, imamo Državni zbor, ki sprejme zakon, varuh je pa tisti, ki bo na to opozarjal. Poleg tega bi še enkrat - bil sem spodbujen s strani gospoda Bandellija - o anonimnosti. Postopki pri varuhu, mi se popolnoma zavedamo te naše zaupnosti in da ime osebe, ki je naš pobudnik, ne pride niti v javnost, kaj šele da bi to razširili, zaradi tega, ker ljudje morajo zaupati v nas. Ljudje morajo zaupati, da bomo mi njihove probleme rešili, da jih bomo pravilno naslovili. In kar se anonimnosti tiče, to je v bistvu samo nek signal tudi ljudem, da se ni treba skrivati za anonimnostjo, da se lahko pojavijo z imenom in priimkom, vendar iz naše hiše ime in priimek ne bosta prišla ven. Tudi zdaj, ko ste omenjali določene aktualne dogodke, mi se ne bomo pogovarjali o imenih in priimkih ter postopkih, ampak bomo povedali naše načelno mnenje, da se kaj takega, kar ni prav, kar so določene kršitve človekovih pravic, ne bi ponavljalo.</p>
               <p>Dovolite mi še naslednje. Ja, kot varuh človekovih pravic, ki sem pred stotimi dnevi nastopil svoj mandat, je čudovita ekipa sodelavcev, res, kompetentnih, delovnih, zagnanih in zelo strokovnih. Zato bi, če dovolite, gospa predsednica, prosil svojega namestnika, gospoda Horvata, da me dopolni v nekaj odgovorih, ker ne nazadnje je prav, da se pokaže tudi kompetentnost sodelavcev, ki jih imamo pri Varuhu človekovih pravic.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala.</p>
               <p>Seveda, gospod namestnik Horvat, izvolite.</p>
            </sp>
            <sp who="HorvatMiha">
               <speaker>MIHA HORVAT:</speaker>
               <p>Hvala.</p>
               <p>Samo kratko bom pokomentiral pravzaprav dva vidika. Enega je že varuh, kar se tiče priznanja spola. Res je, kot je omenil, stališče varuha je, da je nekako najbolj pristojno, vsaj v sedanjem stanju, Ministrstvo za notranje zadeve, ker pač ta pravilnik pade po njih, bom rekel. Bi pa vseeno opozoril še na to, da se je Vlada že odzvala na naše priporočilo, ki smo ga naslovili na predsednika Vlade, ravno zato, da bi presekal to neko medresorsko podajanje tega vročega kostanja. Vlada se je že odzvala, z zagotovilom, da bodo vzpostavili medresorsko delovno skupino, kjer bodo vpletena tri ministrstva, Ministrstvo za delo, družino in socialne zadeve, Ministrstvo za zdravje in MNZ. In pa potem naj bi Ministrstvo za delo, družino in socialne zadeve bilo tisto, ki bo pripravilo ustrezno zakonsko podlago. Zdaj mi pri varuhu to zagotovilo zaenkrat jemljemo kot spodbudno, seveda nas pa zanima potem končni produkt tega. Zdaj je pa zaenkrat še prekmalu, da bi lahko v tej smeri karkoli kritizirali, ker ga pač še ni.</p>
               <p>Druga je pa vaša kritika, ki se v bistvu ponavlja tudi že od lanskega leta, glede predloga varuha, da se bolj podrobno na zakonski ravni opredeli, kaj je s to prepovedjo konfesionalnih dejavnosti v šolah. Poanta tega našega priporočila je ravno to, da če se že nekaj prepoveduje, naj se gre potem do konca in naj se predpiše tudi sankcijo, ravno zato, da se bo potem to prepovedano ravnanje lahko ustrezno sankcioniralo in potem v upravni oziroma sodni praksi izkristaliziralo, kaj naj bi pomenilo. Ne nazadnje je tudi že Ustavno sodišče povedalo, da je ta ločitev Cerkve in države v ustavi navedena le nekako načeloma, kar je očitno pač za vsakogar, ki si to prebere. Zdaj je pa na zakonodajalcu, da podrobneje opredeli, kaj naj bi to točno pomenilo. Ne nazadnje je po Evropi in tudi širše to načelo dobro poznano tudi v drugih državah, ampak ima lahko zelo različne pomene. In to je poanta našega priporočila, da naj se gre pač zdaj tu do konca ali naj se pa to prepoved vrže ven, pa naj velja v Sloveniji, da je dovoljeno tudi to. In tu je malo te predzgodbe, ker je varuh dolgo časa predlagal ali priporočal le, da naj se to sankcijo predpiše, ampak je ta naš predlog skozi leta v bistvu naletel na gluha ušesa. Zato smo zdaj začenjali dodajati še alternativo, da naj se pa potem pač volja zakonodajalca uresniči tako, da naj se potem črta tisto prepoved opravljanja religioznih obredov v šolah in, tako kot sem rekel, potem se bo vedelo, kaj naj bi bilo v tej državi dopustno in kaj ne v tem pogledu.</p>
               <p>Toliko zaenkrat.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala. Gospod varuh, ste želeli še kaj dodati? Dobro, potem nimam več prijavljenih k razpravi in ugotavljam, da je razprava o poročilu varuha za leto 2018 zaključena.</p>
               <p>Zato prehajamo na razpravo in glasovanje o predlogih priporočil. Najprej dajem v razpravo delovno gradivo. To je osnutek predloga priporočila, ki ste ga dobili 20. maja 2019 in ste ga prejeli s sklicem seje. Ga bom prebrala. Priporočilo pravi takole: »Državni zbor priporoča vsem institucijam in funkcionarjem na vseh ravneh, da upoštevajo priporočila varuha človekovih pravic Republike Slovenije, zapisana v 24. rednem poročilu varuha človekovih pravic Republike Slovenije za leto 2018.«</p>
               <p>Prehajamo torej na glasovanje oziroma, če bi želel še kdo kaj obrazložiti svoj glas. Če ne, potem dajem to priporočilo na glasovanje.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Pomeni, da je priporočilo sprejeto.</p>
               <p>S tem zaključujem obravnavo poročila na matičnem delovnem telesu. Komisija bo tako kot je v veljavi po Poslovniku, pripravila poročilo, katerega sestavni del bo sprejet predlog priporočila. Poročilo komisije bom na seji Državnega zbora v kolikor se strinjate, predstavila jaz kot predsednica komisije, če ni nobenih težav s tem. Hvala.</p>
               <p>Zaključujem 1. točko dnevnega reda. Zahvaljujem se vsem, ki ste sodelovali v današnji razpravi in prispevali svoje poglede na varuhovo poročilo za leto 2018.</p>
               <p>Prehajamo na <title>2. TOČKO DNEVNEGA REDA – POROČILO VARUHA ČLOVEKOVIH PRAVIC O IZVAJANJU NALOG DRŽAVNEGA PREVENTIVNEGA MEHANIZMA PO OPCIJSKEM PROTOKOLU H KONVENCIJI OZN PROTI MUČENJU IN DRUGIM KRUTIM NEČLOVEŠKIM ALI PONIŽEVALNIM KAZNIM ALI RAVNANJU ZA LETO 2018</title>, ki ga je v obravnavo predložil varuh človekovih pravic in ga bomo tako kot prejšnje poročilo, obravnavali kot matično delovno telo.</p>
               <p>K tej točki sem vabila varuha človekovih pravic, gospoda Petra Svetino. Državni svet Republike Slovenije, Vlado Republike Slovenije in pristojna ministrstva. Potem pa še Amnesty International Slovenija, Društvo Novi paradoks, Humanitarno društvo pravo za vse, slovensko Karitas, Skupnost privatnih zavodov, Pravno-informacijski center nevladnih organizacij, Mirovni inštitut, Zvezo društev upokojencev Slovenije.</p>
               <p>Prejeli pa ste naslednje gradivo, objavljeno je na spletni strani Državnega zbora s sklicem. Poročilo o izvajanju nalog DPM v letu 2018, mnenje Komisije Državnega sveta za državno ureditev in komisije Državnega sveta za socialno varstvo, delo, zdravstvo in invalide, odzivno poročilo Vlade na izvajanje nalog DPM ter delovno gradivo, to je osnutek predloga priporočila z dne 20. maj 2019, ki je objavljeno v sistemu UDIS.</p>
               <p>Pričenjam torej z obravnavo te točke dnevnega reda in najprej dajem uvodno besedo varuhu človekovih pravic, gospodu Petru Svetini, da poda še dodatno obrazložitev k posebnemu poročilu.</p>
               <p>Izvolite.</p>
            </sp>
            <sp who="SvetinaPeter">
               <speaker>PETER SVETINA:</speaker>
               <p>Hvala lepa gospa predsednica, spoštovani poslanke, poslanci, spoštovani predstavniki inštitucij! Varuh človekovih pravic Republike Slovenije na podlagi pooblastil, ki jih daje Zakon o ratifikaciji opcijskega protokola konvencij proti mučenju in drugim krutim nečloveškim ali poniževalnim kaznivim kaznim ali ravnanju, izvaja tudi naloge in pooblastila državnega preventivnega mehanizma. Varuh v vlogi državnega preventivnega mehanizma obiskuje vse kraje odvzema prostosti v Sloveniji in tako preverja ravnanje z osebami, ki jim je bila odvzeta prostost, da bi se okrepilo njihovo varstvo pred mučenjem in drugimi oblikami okrutnega, nečloveškega ali poniževalnega ravnanja ali kaznovanja. Ob upoštevanju pravnih norm državnega preventivnega mehanizma, pristojnim organom daje priporočila, da bi izboljšali razmerje in ravnanje z osebami ter preprečili mučenje in druge oblike okrutnega, nečloveškega, poniževalnega ravnanja ali kaznovanja. V zvezi s tem lahko predloži tudi predloge in pripombe k veljavnim ali predlaganim zakonom. V letu 2018 smo obiskali 81 krajev odvzema prostosti, nekatere posamezne lokacije od teh tudi večkrat. Tako smo opravili 32 obiskov policijskih postaj, s centrom za pridržanje v Ljubljani, 6 zavodov za prestajanje kazni zapora, azilni dom, sprejemne prostore, 3 psihiatrične bolnišnice, 4 posebne socialno varstvene zavode, 24 socialno varstvenih zavodov – to je domove starejših in 11 vzgojnih zavodov, vključno z zavodom za usposabljanje. Z odzivi pristojnih organov na naše ugotovitve in priporočila za izboljšanje stanja, smo večinoma zadovoljni, saj se redno odzivajo na naša priporočila in kažejo pripravljenost za sodelovanje. Ugotavljamo, da poskušajo zlasti obiskane ustanove sprejeti vse ukrepe za potrebne izboljšave, ki so v njihovi domeni. Pri tem si tudi tokrat želimo še bolje in poglobljeno sodelovanje s pristojnimi ministrstvi, zlasti ko gre za problematiko zaradi katere so potrebne sistemske spremembe. Spodbudno je, da tudi pri svojih obiskih v letu 2018, državni preventivni mehanizem ni ugotovil primerov mučenja ali drugega krutega kaznovanja ali ravnanja. S svojim priporočilom za izboljšanje stanja pa opozarjamo na situacije, ki lahko predstavljajo nečloveško ali poniževalno ravnanje s posamezniki, ki jim je odvzeta prostost. Pri tem moramo znova izpostaviti prezasedenost posebno socialno varstvenih zavodov, katere posledica so neustrezni bivalni pogoji in obravnava oseb, ki so v njih nameščeni in seveda, prekomerna obremenjenost osebja, ki za njih skrbi.</p>
               <p>Varuh človekovih pravic Republike Slovenije na podlagi pooblastil, ki jih daje Zakon o ratifikaciji opcijskega protokola konvencij proti mučenju in drugim krutim nečloveškim ali poniževalnim kaznivim kaznim ali ravnanju, izvaja tudi naloge in pooblastila državnega preventivnega mehanizma. Varuh v vlogi državnega preventivnega mehanizma obiskuje vse kraje odvzema prostosti v Sloveniji in tako preverja ravnanje z osebami, ki jim je bila odvzeta prostost, da bi se okrepilo njihovo varstvo pred mučenjem in drugimi oblikami okrutnega, nečloveškega ali poniževalnega ravnanja ali kaznovanja. Ob upoštevanju pravnih norm državnega preventivnega mehanizma, pristojnim organom daje priporočila, da bi izboljšali razmerje in ravnanje z osebami ter preprečili mučenje in druge oblike okrutnega, nečloveškega, poniževalnega ravnanja ali kaznovanja. V zvezi s tem lahko predloži tudi predloge in pripombe k veljavnim ali predlaganim zakonom. V letu 2018 smo obiskali 81 krajev odvzema prostosti, nekatere posamezne lokacije od teh tudi večkrat. Tako smo opravili 32 obiskov policijskih postaj, s centrom za pridržanje v Ljubljani, 6 zavodov za prestajanje kazni zapora, azilni dom, sprejemne prostore, 3 psihiatrične bolnišnice, 4 posebne socialno varstvene zavode, 24 socialno varstvenih zavodov – to je domove starejših in 11 vzgojnih zavodov, vključno z zavodom za usposabljanje. Z odzivi pristojnih organov na naše ugotovitve in priporočila za izboljšanje stanja, smo večinoma zadovoljni, saj se redno odzivajo na naša priporočila in kažejo pripravljenost za sodelovanje. Ugotavljamo, da poskušajo zlasti obiskane ustanove sprejeti vse ukrepe za potrebne izboljšave, ki so v njihovi domeni. Pri tem si tudi tokrat želimo še bolje in poglobljeno sodelovanje s pristojnimi ministrstvi, zlasti ko gre za problematiko zaradi katere so potrebne sistemske spremembe. Spodbudno je, da tudi pri svojih obiskih v letu 2018, državni preventivni mehanizem ni ugotovil primerov mučenja ali drugega krutega kaznovanja ali ravnanja. S svojim priporočilom za izboljšanje stanja pa opozarjamo na situacije, ki lahko predstavljajo nečloveško ali poniževalno ravnanje s posamezniki, ki jim je odvzeta prostost. Pri tem moramo znova izpostaviti prezasedenost posebno socialno varstvenih zavodov, katere posledica so neustrezni bivalni pogoji in obravnava oseb, ki so v njih nameščeni in seveda, prekomerna obremenjenost osebja, ki za njih skrbi.</p>
               <p>Kljub posebnemu priporočilu in sklepih Vlade, se stanje na tem področju v letu 2018 ni izboljšalo in ostaja še naprej zaskrbljujoče. Na podlagi ugotovitev iz obiskov teh zavodov tudi spodbujamo ureditev oddelkov, namenjenih izključno stanovalcem z diagnozo demence, kar bi zagotavljalo njihovo boljšo obravnavo. Tudi sicer, na področju delovanja socialno varstvenih zavodov v povezavi z uporabo zakona, še naprej ugotavljamo težave, povezane s spoštovanjem opredelitve varovanega oddelka, sprejemu oseb v te oddelke, zagotavljanju potrebnega kadra, uporabi posebnih varovalnih ukrepov in drugo. Poudarjamo tudi, da bi domovi starejših morali pri vprašanju požarne varnosti podati večji poudarek osebam z demence. Predvsem glede njihove evakuacije, saj stanovalci sami zaradi svojega zdravstvenega stanja nedvoumno ne bodo vedeli, kako ustrezno ravnati oziroma ne bodo razbrali, kje so evakuacijske poti.</p>
               <p>Glede priporočil, ki se nanašajo na psihiatrične bolnišnice, je skrb vzbujajoče to, da se vrsta njih pojavlja in stalno ponavlja. V letu 2018 smo tako na primer morali znova opozarjati na potrebo, da se pacientom zagotovi dnevna oblačila in se jih na možnost, da preko dneva niso v pižami, posebej opozarja. Poudarili smo tudi potrebo, da se aktivnosti za pacienta izvaja tudi ob koncu tedna. Znova lahko pohvalimo sodelovanje Ministrstva za pravosodje oziroma Uprave Republike Slovenije za izvrševanje kazenskih sankcij.</p>
               <p>Na tem področju ostajajo še naprej težave na področju prezasedenosti posameznih zavodov za prestajanje kazni zapora, pri zagotavljanju primernih prostorov za bivanje, možnosti za delo oziroma vključevanje zaprtih oseb v aktivnosti ter pri zagotavljanju potrebnega kadra. Ob tem tudi na tem mestu ponovno opozarjamo na potrebo po spoštovanju priporočila CPT, da naj bodo tudi priporniki dnevno vsaj 8 ur izven svojih celic in vključeni v razne koristne aktivnosti, kot so delo, izobraževanje, šport ali druge primerne aktivnosti. CPT je namreč tudi ob obisku v Sloveniji, v letu 2017, priporočil, da si slovenski organi še naprej prizadevajo zagotoviti zadovoljiv program dejavnosti za vas zapornike, tako pripornike kakor tudi obsojence. Cilj pri tem naj bo, da vsi zaporniki, tudi priporniki, razumen del dneva – to je 8 ur ali več – preživijo zunaj svojih sob, ko se ukvarjajo z različnimi koristnimi dejavnostmi delom, ki je po možnosti poklicno koristno, izobraževanjem, športom, rekreacijo in druženjem.</p>
               <p>Še naprej je bilo zgledno sodelovanje tudi Ministrstva za notranje zadeve oziroma policije, ko gre za obravnavo ugotovitev z obiskov policijskih postaj. Te se večinoma nanašajo na opremljenost prostorov za pridržanje, evidentiranje pridržanja ter uveljavljanje pravic pridržanih oseb in možnosti za gibanje na prostem. Pričakujemo, da bodo tudi ugotovitve in dobro namerni predlogi oziroma priporočila državnega preventivnega mehanizma glede obravnave migrantov oziroma beguncev v pomoč, pri sicer zelo odgovornem in zahtevnem delu policije na tem področju. Pričakujemo tudi, da bodo prispevali, kot pravi iz znanih pomanjkljivosti oziroma nepravilnosti ter pripravi ustreznih usmeritev za delo policije. Tudi Ministrstvo za izobraževanje, znanost in šport še naprej spodbujamo pri pripravi strokovnih podlag za celostno in enotno obravnavo mladostnikov z navodili za primerno vzgojno ukrepanje, zlasti v primeru mladostnikov, s težavami v duševnem zdravju ter pridruženimi nasilnimi in hitro agresivnim vedenjem. Hkrati tudi, da ministrstvo prevetri tehnične standarde in prostorske pogoje za stanovanjske, intenzivne in vzgojne skupine ter pripravi normative, ki bodo veljali neposredno za vzgojne domove in mladinske zavode.</p>
               <p>Poleg obiska krajev odvzema prostosti, opravljamo tudi številne druge aktivnosti, kot so priprava predlogov in pripomb k veljavnim ali predlaganim zakonom, potem, pravilnikom priprava in izvedba predstavitev za tuje delegacije oziroma obiskovalce, priprava odgovorov na vprašanja raznih mrež oziroma drugih državnih preventivnih mehanizmov in organov, organizacija in udeležba na srečanjih, seminarjih, sestankih in drugo.</p>
               <p>Načrtovanje v naslednjem letu, z obiskom krajev odvzema prostosti bomo nadaljevali in seveda na podlagi svojih ugotovitev dajali tudi priporočila za izboljšanje stanja tam, kjer bo to potrebno. V okviru teh obiskov, načrtujemo več tematskih obiskov. Nekateri bodo v smeri tudi na področje obravnave otrok, starejših ter oseb s posebnimi potrebami, kjer bomo pozornost usmerili na to ločeno izbrano tematiko. Državni preventivni mehanizem ostaja dejaven tudi na mednarodnem področju. O izvedenih aktivnostih bomo poročali tudi v naslednjem letu. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IGRL:</speaker>
               <p>Najlepša hvala tudi vam.</p>
               <p>Sedaj pa dajem besedo državni sekretarki na Ministrstvu za delo, družino, socialne zadeve in enake možnosti, gospe Bredi Božnik.</p>
               <p>Izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa za besedo.</p>
               <p>Na ministrstvu se zavedamo pomena državnega preventivnega mehanizma pri ugotavljanju nepravilnosti in pri izboljševanju razmer, v katerih živijo, bivajo ljudje, ki jim je bila pač odvzeta prostost. Prav tako, glede na vse ugotovitve Varuha človekovih pravic poudarjamo, da se na področju duševnega zdravja problematika nastanitev in pa obravnave oseb s težavami v duševnem zdravju ter oseb z demenco v varovanih oddelkih, posebnih in pa kombiniranih socialno varstvenih zavodov, rešuje prednostno z vzpostavitvijo dodatnih kapacitet, dopolnitvami usmeritev za delo z uporabniki in pa posodobitvijo evidence stanja zasedenosti.</p>
               <p>S predvidenimi ukrepi in razvojem dobrih praks spodbujamo sodobnejše koncepte dela z uporabniki kot je pač že bilo omenjeno, nadomeščanje institucionalne varovane obravnave z nadzorovano obravnavo v skupnosti, kot tudi preprečujemo primere neustreznih namestitev v varovanih oddelkih. Želimo doseči večjo vpetost koordinatorjev, centrov za socialno delo, ostalih deležnikov v postopku namestitev in pa krepitev vloge samih zastopnikov. Pomemben ukrep na področju predstavlja tudi pospešitev postopka verifikacije varovanih oddelkov. Dodala bi še, da s pristojnimi ministrstvi in organizacijami intenzivno sodelujemo na področju preprečevanja in pa obvladovanja bolnišničnih okužb v domovih za starejše, kot tudi institucionalnih namestitev starejših obsojencev, kar je bilo izpostavljeno v poročilu Varuha človekovih pravic.</p>
               <p>Konkretno lahko navedem, da smo res aktivno pristopili k reševanju problematike prezasedenosti na varovanih oddelkih, kar je bilo tudi že pojasnjeno v okviru prejšnje točke, tako da, lahko ponovno izpostavim Dom Lukavci, kamor smo namenili 800 tisoč evrov. Imamo intenzivna srečanja z vsemi deležniki, ki dejansko sodelujejo pri nameščanju v varovane oddelke, tako s sodniki, kakor tudi samimi javnimi zavodi in v bistvu pripravljamo rešitve, kjer bomo iz prezasedenih oddelkov lahko ljudi premestili in seveda pripravljamo tudi konkretne rešitve za posamezne institucije, kot je recimo Dom na Krasu ali pa Črna na Koroškem.</p>
            </sp>
            <sp who="IrglEva">
               <speaker>PREDSEDNICA EVA IGRL:</speaker>
               <p>Najlepša hvala za dodatna pojasnila.</p>
               <p>Sedaj dajem besedo gospodu Bojanu Majcnu, Uprava Republike Slovenije za izvrševanje kazenskih sankcij.</p>
               <p>Izvolite.</p>
            </sp>
            <sp who="MajcenBojan">
               <speaker>BOJAN MAJCEN:</speaker>
               <p>Hvala za besedo.</p>
               <p>Zdaj mogoče, če začnem nekoliko drugače. Kar se tiče nasploh zaporskega sistema, moram povedati to, da pretežno domujemo v starih dotrajanih objektih, z izjemo novogradnje v Kopru in pa dveh oddelkov na Dobu. Tu lahko rečem, da gre tudi za velik posluh s strani Ministrstva za pravosodje, tako so bila dana dodatna sredstva in kar redno obnavljamo te stare objekte, ampak tu se ukvarjamo z vodovodi, kanalizacijami, obnavljamo kuhinje. Ne samo Varuh človekovih pravic, obiskujejo nas inšpekcije. Tudi mi smo pogosto podvrženi, verjetno tudi vi dobivate razne anonimne prijave, peticije, pritožbe, tudi take, kjer se osebe podpišejo, in je že prav, da nas dejansko nadzorni organi obiščejo in ugotovijo dejansko stanje. Ni vse narobe, ni vse v redu, vendar se s temi problemi spopadamo.</p>
               <p>Kar se tiče prezasedenosti, tu gotovo lahko izpostavim Ljubljano, ki je problematična. Tudi že sama lokacija ni primerna za izvajanje in izvrševanje kazni. In tudi glede na to, da se pripravlja intenzivno ta novogradnja, tudi ne vlagamo sredstev v ta objekt, ker praktično gredo sredstva že za novo lokacijo, kjer bo kapaciteta bistveno večja in bo ta problem - če bi v tem trenutku to lokacijo imeli, problema prezasedenosti tu verjetno ne bi obravnavali, ker bi bil rešen.</p>
               <p>Kar se tiče samega dela v zaporu - govorimo o obsojencih in pripornikih -, tu pogosto tehtamo med varnostnimi razlogi in dejansko priporočili. In verjetno tudi tu kdaj v bistvu kdo ne dela, predvsem zaradi tega varnostnega vidika, ker si nikakor ne želimo, da se nam zgodijo dogodki, ki so se dogajali ob koncu lanskega leta, ta odmevni beg, tako smo tu včasih zadržani. Ampak kljub temu so aktivnosti usmerjene tudi v to smer, da čim več pripornikov dela.</p>
               <p>Kadrovski problem, o tem se pogovarjamo že kar nekaj let. Intenzivno se je ta problematika začela dogajati z ZUJF, Zakonom o uravnoteženju javnih financ. Takrat so ljudje odhajali, novih zaposlitev ni bilo. In tu je nastala težava, ki je skozi leta rasla. Zdaj sicer imamo dodatne kvote, tudi intenzivno tečejo postopki zaposlovanja, vendar efekt oziroma učinki tega se bodo pokazali šele čez pol leta, leto, recimo. Tako v tem trenutku imamo, usposabljamo, se trudimo, ampak ne moremo tega dohiteti. Kljub temu pa pazimo, da se spoštujejo pravice zaposlenih, tako ta problem rešujemo na način, da določenih nalog ne opravimo. Predvsem so tu težave, da obravnave na sodiščih, recimo, v lanskem letu 562 oseb nismo odpeljali na sodišče, kar ni prav, vemo, da ni prav, vendar v tej stiski nismo znali najti drugačne, boljše rešitve.</p>
               <p>Toliko mogoče z moje strani. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala.</p>
               <p>Še državna sekretarka Ministrstva za pravosodje, izvolite.</p>
            </sp>
            <sp who="ŠvarcPipanDominika">
               <speaker>DOMINIKA ŠVARC PIPAN:</speaker>
               <p>Hvala ponovno za besedo.</p>
               <p>Bom kratka, ker je vršilec dolžnosti generalnega direktorja URSIKS pravzaprav že skoraj vse povedal. Mogoče samo na splošno, da tudi na Ministrstvu za pravosodje pozdravljamo izvajanje nalog DPM v okviru Varuha človekovih pravic in menimo, da čeprav varuh v okviru tega mehanizma pravzaprav večinoma neposredno sodeluje in komunicira z obravnavanimi institucijami in v tem okviru rešuje ali skuša reševati nastale potrebe, se nam na ministrstvu zdi izjemnega pomena, da tudi Vlada in pristojna ministrstva aktivno spremljajo ta priporočila in aktivnosti in skušajo tudi v okviru svojih pristojnosti čim bolj pomagati k odpravljanju teh težav. S tega vidika bi, kar se tiče URSIKS, želela izpostaviti oziroma se pravzaprav zahvaliti tudi Državnemu zboru, tako tej komisiji kot tudi Odboru za pravosodje za to, da je po letih nekakšnega skorajda zapostavljanja s strani vseh deležnikov in državnih organov zaporske problematike, da smo tako mi kot vi pristopili skupaj in bolj intenzivno naslovili ta vprašanja. Zelo smo hvaležni, kot smo že izpostavili, tudi za tisto izredno sejo Odbora za pravosodje, kjer so bili sprejeti sklepi, da sedaj URSIKS redno oziroma po potrebi poroča o izvedenih aktivnostih. To pomaga tako nam pri koordinaciji in intenziviranju teh postopkov kot prav gotovo tudi k večji transparentnosti reševanja teh problemov. Zgolj specifično bi dodala k temu, kar je vršilec dolžnosti generalnega direktorja že izpostavil, kot informacijo, ki sem jo že prej želela izpostaviti, pa sem pozabila, mislim, da bo pomembna. Namreč, poročali smo že o pripravi ukrepa reševanja problematike zaposlovanja oziroma upokojevanja vojakov, ki so lahko zaposleni za določen čas do 45. leta, v okviru pobude, da bi ti vojaki lahko prehajali po 45. letu v druge državne organe, med drugim tudi med pravosodne policiste. Da smo v okviru delovne skupine, ki je pričela z delom v zgodnjih spomladanskih mesecih, zdaj že pripravili obširno analizo in idejni koncept takega prehajanja in potrebnih normativnih sprememb in informacijo, mislim, da prav v prejšnjem tednu, že posredovali tudi na Vlado. Tako pričakujemo, da bi ob sprejetju potrebnih normativnih sprememb lahko tudi v tem okviru začeli kadrovsko problematiko, tako pri nas kot na policiji in nekaterih drugih državnih organih, reševati. Mislimo, da je to eden tistih ukrepov, ki bi tudi preprečili morebitne težave, ki jih imamo pri zaposlovanja in kadrovanju tudi zaradi razmer na trgu dela ali pa morebitnih novih gospodarskih kriz ali kakršnihkoli drugih razlogov za manjše zaposlovanje, kljub temu, da smo v tem mandatu pa končno uspeli zagotoviti dodatne kvote. Tako smo na tem področju zmerno optimistični.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam.</p>
               <p>Zdaj dajem besedo državnemu sekretarju Ministrstva za zdravje. Izvolite.</p>
            </sp>
            <sp who="unknown-M">
               <speaker>GOSPOD____:</speaker>
               <p>Hvala, predsednica, za besedo.</p>
               <p>Varuh človekovih pravic izvaja naloge Državnega preventivnega mehanizma v skladu z Zakonom o ratifikaciji Opcijskega protokola h Konvenciji proti mučenju in drugim krutim, nečloveškim, poniževalnim kaznim ali ravnanju in nadzira spoštovanje človekovih pravic oseb, ki jim je bila odvzeta prostost. Tako opravi vsako leto dve do tri nenapovedane obiske tudi v oddelkih pod posebnim nadzorom psihiatričnih bolnišnic. V Sloveniji imamo pet samostojnih psihiatričnih bolnišnic in oddelek za psihiatrijo z enoto za forenzično psihiatrijo v okviru UKC Maribor. To pomeni, da v naši državi ni oddelka pod posebnim nadzorom psihiatrične bolnišnice, ki ga v desetih letih Državni preventivni mehanizem ne bi že večkrat obiskal. Na Ministrstvu za zdravje pozorno proučimo vsa poročila Državnega preventivnega mehanizma o obiskih v psihiatričnih bolnišnicah, saj si tudi sami prizadevamo za spoštovanje človekovih pravic, ki so zadržane v oddelkih pod posebnim nadzorom, ter dosledno izvajanje tako Zakona o duševnem zdravju kot tudi Zakona o pacientovih pravicah. V letu 2018 smo bili na Ministrstvu za zdravje seznanjeni s končnimi poročili o obiskih Državnega preventivnega mehanizma v Psihiatrični bolnišnici Ormož, Psihiatrični bolnišnici Idrija in Psihiatrični bolnišnici Begunje. Pričakujemo, da bodo v psihiatrični bolnišnicah upoštevali vsa priporočila Državnega preventivnega mehanizma, ki so jih sprejeli. Ker se nekatera priporočila ponavljajo, smo preko predstavnikov ustanovitelja predlagali, da se končno poročilo o obisku Državnega preventivnega mehanizma obravnava tudi na sejah svetov zavodov. S tem želimo pripomoči k odpravljanju ovir za uresničevanje priporočil.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam.</p>
               <p>Zdaj dajem besedo še državnemu sekretarju Ministrstva za notranje zadeve, gospodu Sandiju Čurinu.</p>
            </sp>
            <sp who="ČurinSandi">
               <speaker>MAG. SANDI ČURIN:</speaker>
               <p>Hvala za besedo.</p>
               <p>Kot odziv Ministrstva za notranje zadeve na poročilo varuha o izvajanju nalog Državnega preventivnega mehanizma v povezavi z obiski policijskih postaj lahko izpostavim, da policija dosledno upošteva ugotovitve, pomisleke in priporočila varuha oziroma Državnega preventivnega mehanizma ob obiskih policijskih postaj in sproti pristopa k odpravi ugotovljenih pomanjkljivosti.</p>
               <p>Izpostavljene pomanjkljivosti, ki so vezane na zagotavljanje pitne tekoče vode, dnevne svetlobe, sprehajališča za pridržane osebe, prostore za odvetnike in podobno, se odpravljajo v okviru večjih investicijskih vzdrževalnih del na posameznih objektih. V okviru novih investicij pa so vse zadeve predvidene že v okviru priprave same dokumentacije.</p>
               <p>Prav tako so policisti dobro seznanjeni z namenom in načinom delovanja Državnega preventivnega mehanizma. Posebej so bili o tem seznanjeni v lanskem letu na usposabljanjih iz policijskih pooblastil, ki jih je organizirala Generalna policijska uprava, kjer je bila posebej obravnavana tudi tema zmanjševanja napak, ugotovljenih ob obiskih varuha na policijskih postajah. Navedene seznanitve potekajo v sklopu nudenja strokovnih pomoči tudi na policijskih enotah. Glede samih postopkov sprejema prošenj za mednarodno zaščito, lahko zagotavljam, da Ministrstvo za notranje zadeve izvaja postopke sprejema prošenj za mednarodno zaščito v najkrajšem možnem času, ki je pa seveda odvisen od števila tujcev, ki čakajo na sprejem prošnje, prostorskih in kadrovskih virov, vključno z zunanjimi izvajalci. Prednost seveda imajo v skladu z zakonom ranljive kategorije oseb. Ob tem naj omenim, da v lanskem letu sprejet kontingentni načrt je bil konec leta aktiviran v drugi fazi, v začetku letošnjega leta pa v tretji fazi. Glede na dejstvo povečanja števila prošenj za mednarodno zaščito, kar pomeni predvidene dodatne zaposlitve in pa dodatne prostore in opremo, ki je v fazi realizacije.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa odpiram razpravo poslank in poslancev in prvi se je k razpravi prijavil gospod Primož Siter, sprašujem pa, če želi še kdo od poslank in poslancev razpravljati, da ga prijavim k razpravi? Če ne, potem gospod Siter, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa za besedo.</p>
               <p>V svoji razpravi bi bil konkreten s parimi vprašanji. In grem k enemu primeru, o katerem ste bržkone vsi prisotni slišali – za primer domnevne spolne zlorabe v Centru za usposabljanje, delo in varstvo Dolfke Boštjančič Draga, v katerem so nameščeni otroci s težjimi ali težkimi motnjami v duševnem razvoju.</p>
               <p>Uradno ta zavod ni na vašem seznamu in seveda tudi glede na to, tam niste izvedli nadzora, ampak je situacija taka, da me zanima, a lahko pojasnite okoliščine? Stvar je zrela nadzora in vpogleda, pa z vašega to zdaj ni kritika vaših institucij, ampak zanimale bi me splošne neke bolj globalne okoliščine, zakaj se temu ne – reševanju ali pa vpogledu v to problematiko ne pristopa?</p>
               <p>Potem druga točka, tudi prav tako v medijih, v javnem prostoru, tudi v Državnem zboru v zadnjih tednih – vroča tema domovi za starejše občasne in problematike nekih spornih praks. Mi smo z Levico na Odboru za delo sklicali tudi nujno sejo na to temo, problematiko odprli. Problem je širok, ne bomo ga rešili z enim nadzornim obiskom ali kakorkoli, je pa vzporedno s tem en zopet specifičen problem, ki je nastal, ki je bržkone povezan s temi sistemskimi težavami v domovih za ostarele, s kadrovskim mankom in tako naprej.</p>
               <p>Dom starejših občanov Ljutomer – tako pravi vaše poročilo. Tam ste na kontrolnem obisku ugotovili obliko imobilizacije stanovalke pred padcem iz postelje s posebno vrsto oblačila. Zelo laično me zanima, a je tovrstna obravnava v skladu z zakonom? A lahko temu kakorkoli gremo nasproti, lahko kakorkoli temu kontriramo in izpostavimo kot zakonsko sporno delovanje?</p>
               <p>Potem pa še tretja in zadnja stvar in sem vesel, da je predstavnik Ministrstva za notranje zadeve prav tako z nami. Poročate o kontrolnih obiskih, ki ste jih varuh v vlogi DPM izvedli septembra na obmejnih policijskih postajah, torej Črnomelj, Metlika in Ilirska Bistrica. O izvajanju torej postopkov s tujci, ki so nedovoljeno prestopili državno mejo. Kar me zanima je seznam ali pa ugotovitve seznam nepravilnosti, ki ste jih opazili, konkretnih nepravilnosti, ki ste jih opazili pri delu policije na državni meji in seveda potem proaktivno, katere predloge bi dali na mizo, da v prihodnje do morebitnih teh težav ne bi prihajalo?</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Ker nimam več prijavljenih k razpravi, bi zdaj dala besedo<gap n="..."/> najprej bi vprašala, če želi kdo od</p>
               <p> pristojnih s strani ministrstev še dodati kaj k tej razpravi? <stage>(Ne.)</stage> Dajem besedo še gospodu Petru Svetini, varuhu človekovih pravic.</p>
            </sp>
            <sp who="SvetinaPeter">
               <speaker>PETER SVETINA:</speaker>
               <p>Hvala lepa, spoštovana gospa predsednica. Hvala za odgovore in na naše oziroma mnenje na poročilo državnega preventivnega mehanizma. Hvala tudi za vaša vprašanja.</p>
               <p>Omenili ste <stage>/ nerazumljivo/</stage>. On ne sodi v državni preventivni mehanizem, sodi pa pod pristojnost varuha človekovih pravic, se pravi, ne v tem delu, ker tem osebam ni odvzeta prostost in sodi v državni preventivni mehanizem. Res je, da se ne pristopa. Mi smo izvedli postopke, postopki so v teku, mi smo se zadeve resno lotili na lastno pobudo. Prav tako, kar se tiče izvajanj v drugih določenih dejavnostih ali pa nekih namigov, ki so v drugih socialnovarstvenih zavodih. Mi na tem področju bomo še aktivirali svoje, bomo še aktivnejši. Opravljali bomo skozi celotno leto kot sem prej v poročilu tudi napovedal. Obiske, nenapovedane obiske v socialno varstvenih področjih z vseh področjih ne zgolj določene, ker so pridržane osebe, se pravi, ne zgolj v funkciji državnega preventivnega mehanizma, ampak tudi v funkciji varuha človekovih pravic. To dvoje moramo ločiti. Kot varuh človekovih pravic lahko napovem danes, da pojavljali se bomo v socialnovarstvenih zavodih ne glede na kakšno populacijo se ukvarjajo in bomo opravljali pač našo nadzorstveno funkcijo, kar se tiče kršenja človekovih pravici prav tem najranljivejših skupina, ki so v institucijah.</p>
               <p>Sedaj, kar se tiče spornih praks v domovih za upokojence je tudi to, sodi v isto zgodbo, čeprav, ko je osebi odvzeta prostost takrat sodi pa državni preventivni mehanizem. Bi v smislu tistem, kar sem prej prosil glede na to, da imam res kakovostne sodelavce, da bi, če dovolite prosim, namestnik Šelih je vodja državnega preventivnega mehanizma in bi vam on tudi v konkretnih zadevah lažje oziroma kompetentnejše odgovoril, če dovolite.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Res je, gospod Ivan Šelih, že zelo dolgo deluje v tem okviru in zagotovo je najbolj primeren, da odgovori na ta vprašanja. Izvolite, gospod Ivan Šelih, namestnik varuha.</p>
            </sp>
            <sp who="ŠelihIvan">
               <speaker>IVAN ŠELIH:</speaker>
               <p>Hvala lepa. Hvala za besedo. Hvala seveda uvodoma za dobro sodelovanje oziroma vse odzive tudi danes prisotnih organov oziroma ministrstev, s katerimi sodelujemo ob teh naših obiskih in pa seveda za aktivno spremljanje ali pa odzivanje na naša priporočila.</p>
               <p>Kar zadeva stanja oziroma samega nameščanja oseb s težavami v duševnem zdravju v socialnovarstvene ustanove po Zakonu o duševnem zdravju seveda pozdravljamo vse te ukrepe, v katerih se zadnje čase res intenzivno pogovarjamo z Ministrstvom za delo, družino in socialne zadeve. Res upamo, da bomo vendarle imeli tudi konkretne učinke v letošnjem letu, kajti na tovrstne težave opozarjamo že, kar nekaj časa. Ob tem bi rad spomnil tudi to, da smo v priliki posebnega poročila državnega preventivnega mehanizma na to temo seveda predlagali, da se ob teh ukrepih, v katerih smo v bistvu danes slišali malo več informacij, za katere štejemo, da so kratkotrajne narave pogovarjamo tudi oziroma razmišljamo tudi o nekih ukrepih na sistemski ravni. Mi smo namreč in to je bilo, potem sprejeto priporočilo v okviru te komisije in pa, potem tudi zaveza za delo Vlade, da bi bilo se treba pogovarjati oziroma za razmišljati o sistemski spremembah tako Zakona o socialnem varstvu kot tudi Zakona o duševnem zdravju. Žal, vsaj slednji, kljub že pretečenem roku za uskladitev z odločbo Ustavnega sodišča ostaja v predalih Ministrstva za zdravje kljub zavezi oziroma tudi odzivu Vlade, da bomo vsaj osnutek zakona oziroma da bo osnutek zakona ugledal luč sveta do konca lanskega leta. Zdaj na tem področju bo seveda potrebno medresorsko sodelovanje. Prej je bil omenjen ta sestanek – ta sestanek je potekal včeraj, na Ministrstvu za delo, družino in socialne zadeve, sklicalo ga je to ministrstvo, kot enega izmed nujnih pogovorov z tem, kako olajšat prehode med institucijami. Kot je varuh že tudi povedla, prišli so direktorji psihiatričnih bolnišnic in pa drugih domov iz cele Slovenije, žal pa na tem sestanku ni bilo predstavnika Ministrstva za zdravje.</p>
               <p>Kar se tiče stanja v zaporih, je res to, kar je bilo povedano, mi seveda, kot je varuh tudi izpostavil, ugotavljamo, da je, zlasti na področju koristne izrabe tega časa prestajanja kazni zapora, tu bo res treba še marsikaj postoriti. Seznam ustanov oziroma samega mandata za delo državnega preventivnega mehanizma, bi rad dopolnil tudi varuha, mi smo seveda od začetka delovanja državnega preventivnega mehanizma, zahtevali seznam teh ustanov v Sloveniji, kjer so oziroma bi lahko bile osebe, ki jim je na kakršen način omejena svoboda gibanja oziroma prostost, tako kot to določa 4. člen opcijskega protokola, s strani vseh ministrstev in za enkrat tovrstne ustanove na tem seznamu tega ministrstva niso. Kot je varuh tudi povedal, mi zadevo obravnavamo in tudi skrbno spremljamo. Ni rečeno, da se bomo v bodoče tudi kdaj oglasili kot v vlogi državnega preventivnega mehanizma, v enem izmed takšnih domov.</p>
               <p>Zdaj, kar zadeva konkretno priporočilo, ki smo ga, oziroma opozorilo glede uporabe teh posteljnih rjuh v domu starejših občanov Ljutomer – mi smo seveda ugotovili sporno, to prakso, ravno zato smo tudi na to opozorili. Če se tovrstni ukrepi uporabljajo, je treba seveda te ukrepe uporabljat tako, kot določa to Zakon o duševnem zdravju ali pa Zakon o varstvu pacientovih pravic oziroma pacientovih pravic. Kar zadeva Zakon o duševnem zdravju, je tu jasno, tovrstnih uporab rjuh ne dovoljuje oziroma ne predvideva kot same fiksacije in gre za nestrokovno uporabo. Na to priporočilo smo tudi že dobili v tem vmesnem času odzive, zato potem, ko zdaj pripravljamo en splošni pregled vseh priporočil, bomo vključili tudi odzive na to konkretno priporočilo in bo potem mogoče malo bolj jasno samo priporočilo.</p>
               <p>Kar zadeva migrantov oziroma teh naših ugotovitev, ja, res smo to opravili, te obiske. Ob teh obiskih smo izdali kar nekaj priporočil, kar se tiče samega informiranja migrantov oziroma teh posameznikov v teh postopkih policije ugotavljanja, potem, seveda potrebe za mednarodno zaščito, se pravi, identifikacije, selekcije in pa seveda tudi zagotavljanja pravic oziroma informacij in kar veseli to, je to, da je v bistvu pri, Ministrstvo za notranje zadeve vsa ta priporočila sprejelo in tudi zagotovilo, da jih bo dejansko uresničilo. Mi nameravamo v tem letu, se pravi v letošnjem letu, tudi ponovit, v določenem obsegu, te obiske, ravno z namenom, da bomo v konkretnih primerih lahko preverili, kako se ta zagotovila, ki smo jih ob tem poročilu oziroma priporočilih prejeli s strani ministrstva, dejansko uresničujejo tudi v praksi. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za ta dodatna pojasnila.</p>
               <p>Sedaj pa, nimam več prijavljenih k razpravi, zato razpravo zaključujem in prehajamo na glasovanje o predlogu priporočila.</p>
               <p>Priporočilo se glasi: »Državni zbor priporoča vsem pristojnim državnim in drugim organom, da sprejmejo vse potrebne ukrepe za uresničevanje priporočil državnega preventivnega mehanizma.«</p>
               <p>Sprašujem, če želi kdo obrazložiti glas? Če ne, potem dajem takšen sklep na glasovanje oziroma priporočilo. Glasujemo.</p>
               <p> Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je priporočilo sprejeto.</p>
               <p>S tem zaključujem tudi obravnavo poročila Varuha človekovih pravic na matičnem delovnem telesu. Komisija bo pripravila poročilo, katerega sestavni del bo sprejet predlog priporočila. Če se strinjate, potem, bi tudi na seji Državnega zbora predstavila priporočilo, kot predsednica?</p>
               <p>Zaključujem tudi to točko dnevnega reda. Še prej, preden pa zapustimo ta prostor oziroma samo eno dodatno obvestilo, za članice in člane te komisije – s 1. septembrom se bo nekoliko spremenilo delo v zvezi s peticijami in sicer, se bodo začele voditi elektronsko, v sistemu UDIS. Do sedaj smo to vodili v fizični obliki, v mapah. Ker pa posamezna peticija vsebuje osebne podatke, se bodo vodile pretežno v varnostnem predalu sistema UDIS. Zaradi navedenega pa se bo tudi povečala količina elektronskih sporočil, s povezavo v ta sistem iz naslova peticij. Prav tako vas tudi prosim, da z elektronsko vodenimi peticijami ravnate skrbno, saj smo seveda zavezani varovati osebne podatke vlagateljev.</p>
               <p>Prav tako vas tudi prosim, da v kolikor želite v poslanskih skupinah, lahko tudi določite strokovnega sodelavca, ki bo imel dostop do teh dokumentov in potem vam bo pri tem seveda pomagal.</p>
               <p>Želim vam le preostanek dneva, vsem se zahvaljujem, da ste prišli na to sejo Komisije za peticije, človekove pravice in enake možnosti in vam želim še naprej lep dan. Srečno.</p>
               <stage type="time">Seja je bila končana 4. junija 2019 ob 17.48.</stage>
            </sp>
         </div>
      </body>
   </text>
</TEI>
