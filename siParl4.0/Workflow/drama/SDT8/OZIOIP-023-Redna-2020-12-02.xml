<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIOIP-023-Redna-2020-12-02">
   <teiHeader>
      <fileDesc>
         <titleStmt>
            <title>Odbor za infrastrukturo, okolje in prostor</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-023-Redna-2020-12-02.OZIOIP" n="023">
               <name>Redna</name>
               <date when="2020-12-02"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-023-Redna-2020-12-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-023-Redna-2020-12-02.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR,, ODBORA ZA INFRASTRUKTRO, OKOLJE IN PROSTOR</stage>
            <stage type="session">23. seja</stage>
            <stage type="date">(2. december 2020)</stage>
            <stage type="chairman">Sejo je vodil Bojan Podkrajšek, predsednik odbora.</stage>
            <stage type="time">Seja se je pričala 9.03.</stage>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Spoštovane kolegice, cenjeni kolegi, pričenjam 23. sejo Odbora za infrastrukturo, okolje in prostor ter vse prisotne prav lepo pozdravljam pa tudi vse cenjene goste. Na začetku naj vas obvestim, da s pooblastilom na tej seji sodeluje Monika, naša kolegica Monika Gregorčič, ki nadomešča Gregorja Periča iz poslanske skupine SMC in kolega Igor Peček iz poslanske skupine LMŠ nadomešča Roberta Pavšiča in oba prav lepo pozdravljam. Prehajamo na določitev dnevnega reda odbora. S sklicem seje ste prejeli dnevni red z eno točko v zvezi katero v poslovniškem roku nisem prejel nobenega predloga za spremembo zato je ta določen, kot ste ga prejeli s sklicem seje.</p>
               <p>Prehajamo na <title>1. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O ŽIČNIŠKIH NAPRAVAH ZA PREVOZ OSEB</title>, ki ga je 15. 10. 2020 Državnemu zboru v obravnavo po rednem postopku posredovala vlada. Za obravnavo ste prejeli naslednje gradivo: predlog zakona z dne 15. 10. 2020, mnenje Zakonodajno-pravne službe z dne 17. 11. 2020, mnenje Komisije Državnega sveta za lokalno samoupravo in regionalni razvoj z dne 26. 11. 2020, mnenje Občine Cerklje na Gorenjskem z dne 16. 11. 2020, pripombe Skupnosti občin Slovenije z dne 17. 11. 2020 in pripombe Združenja slovenskih žičničarjev z dne 27. 11. 2020. V poslovniškem roku so bili vloženi amandmaji poslanskih skupin SDS, SMC, Nova Slovenija in DeSUS, k 4., 6., 7., 8., 9., 11., 13., 14., 16., 17., 21., 22., 23., 24., 25., 26., 32., 33., 34. in 35. členu. Vsa navedena gradiva so objavljena na spletni strani Državnega zbora. Na sejo so bili k obravnavi točke povabljeni Ministrstvo za infrastrukturo, Komisija Državnega sveta za lokalno samoupravo in regionalni razvoj, Skupnost občin Slovenije, Združenje občin Slovenije, Združenje mestnih občin Slovenije, Združenje slovenskih žičničarjev in Zakonodajno-pravna služba. Pričenjam drugo obravnavo predloga, v kateri bomo na podlagi 126. člena Poslovnika opravili razpravo in glasovanje o posameznih amandmajih k posameznim členom o posameznih členih ob členih Predloga zakona. Besedo dajem predstavniku predlagatelja, državnemu sekretarju Alešu Miheliču, besedo.</p>
            </sp>
            <sp who="MiheličAleš">
               <speaker>ALEŠ MIHELIČ:</speaker>
               <p>Hvala lepa predsedujoči za besedo, lepo pozdravljene poslanke, poslanci, vsa ostala, vsi ostali vabljeni. Da vam na kratko predstavim Predlog zakona o spremembah in dopolnitvah zakona o žičniških napravah za prevoz oseb. V bistvu v letu 2003 je bil sprejet Zakon o žičniških napravah za prevoz oseb, ki je bil nato spremenjen in dopolnjen v letih 2013 in 2014 v delih, ki urejajo vprašanje v zvezi z razlastitvijo in omejitvijo lastninske pravice za potrebe gradnje žičniških naprav in smučišč. Z zakonom iz leta 2003 in pravilnikom je bila tedaj v slovenski pravni red prenesena direktiva 2000/9/ES Evropskega parlamenta in Sveta o žičniških napravah za prevoz oseb. To direktivo je v letu 2006 razveljavila in nadomestila uredba EU številka 2016/424 Evropskega parlamenta in sveta z dne 9. marca 2016 o žičniških napravah in razveljavitvi direktive. S sprejemom uredbe izvajanja uredbe EU, s katero je Vlada Republike Slovenije določila kazni za določitev določb uredbe so bile izpolnjene vse zahteve iz EU zakonodaje. S spremembami in dopolnitvami zakona o žičniških napravah za prevoz oseb Ministrstvo za infrastrukturo predlaga črtanje določb zakona, ki veljajo neposredno iz uredbe EU 2016/424 o žičniških napravah, prenos pristojnosti izdaje odločb, s katerimi se določi organe za ugotavljanje skladnosti iz MGRT na MZI, ukinitev zahteve za imenovanje namestnika vodje obratovanja, možnost izvedbe delnega strokovno tehničnega pregleda žičniške naprave, spremembo periodike veljavnosti dovoljenj za obratovanje žičniške naprave, da naloge vodja obratovanja vlečnic na smučišču z največ dvema vlečnicama z nizko vodeno vrvjo lahko opravlja strojnik vlečnice in pa pravno podlago za sofinanciranje stroškov vzdrževanja, obratovanja in gradnjo žičniških naprav s strani države oziroma občine. Za izvajanje sofinanciranja vzdrževanja in obratovanja žičniških naprav na podlagi spremembe 19. člena zakona bo v okviru finančnega načrta Ministrstva za infrastrukturo treba vsako leto zagotoviti milijon 700 tisoč evrov. Predlog zakona imam finančne posledice za druga javna finančna sredstva oziroma za tiste občine, ki se bodo odločile za sofinanciranje obratovanja in vzdrževanja žičniških naprav v višini, ki jo bodo občine določile same. Ni zanemarljiv podatek, da je bilo žičniškim, z žičniškimi napravami v letu 2019 kljub neugodnim razmeram za dejavnost žičniških naprav in smučišč, prepeljanih več kot 2 milijona 400 tisoč potnikov in opravljenih več kot 16.156.000 prevozov. Zakonodajno-pravna služba Državnega zbora je na vložen Predlog zakona o spremembah in dopolnitvah zakona o žičniških napravah za prevoz oseb v Državni zbor podala mnenje s pripombami. Na Ministrstvu za infrastrukturo smo upoštevaje mnenje Zakonodajno-pravne službe Državnega zbora pripravili amandmaje, na katere je Vlada Republike Slovenije podala soglasje. Amandmaji se nanašajo na nomotehnične popravke, dopolnitev vsebine člena, ki bo ureja sofinanciranje obratovanja in vzdrževanja žičniških naprav z osnovnimi pogoji, ki jih mora izpolnjevati upravljalec, način in vsebina javnega poziva in pa dopolnitve glede sofinanciranja gradnje žičniških naprav z osnovnimi pogoji, ki jih mora izpolnjevati investitor, vsebino javnega razpisa, imenovanje komisije in druge zahteve, ki jih določa zakon, ki ureja javne finance. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala. Naj še vas obvestim o enem pooblastilu, kolega Jani Prednik nadomešča Soniboja Knežaka iz Poslanske skupine SD in ga prav lepo pozdravljam. Ali želi besedo predstavnica Zakonodajno-pravne službe mag. Saša Bricelj Podgornik? Izvolite.</p>
            </sp>
            <sp who="BriceljPodgornikSaša">
               <speaker>MAG. SAŠA BRICELJ PODGORNIK:</speaker>
               <p>Hvala za besedo. K Predlogu zakona smo pripravili pisno mnenje in v njem podali pripombe k posameznim členom, kot je pa povedal že predstavnik vlade, so te naše pripombe upoštevane z vloženimi amandmaji. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Želi predstavnik Komisije Državnega sveta za lokalno samoupravo in regionalni razvoj državni svetnik Bogomir Vnučec predstaviti mnenje komisije? Izvolite.</p>
            </sp>
            <sp who="VnučecBogomir">
               <speaker>BOGOMIR VNUČEC:</speaker>
               <p>Hvala za besedo, spoštovani članice in člani, drugi gostje. Komisija podpira predlog zakona, v razpravi smo se pa osredotočili na 13. člen predloga zakona, ki občinam daje pravno podlago za sofinanciranje stroškov obratovanja, vzdrževanja ali izgradnje žičniških naprav. Zdi se nam pomembno, da se pripravljavci zakonodaje uskladijo z občinami, kadar imajo ti predlogi lahko finančne posledice za občinske proračune. Zato se strinjamo s predlagateljem zakona, da predlagana zakonska dikcija ni obvezujoča za občine, saj bodo finančne obveznosti občine nastale le v primeru, če se bodo organi občinski za to odločili in če bodo imeli za to razpoložljive finančne možnosti. In seveda pa bodo tiste občine, ki bodo ocenile, da financiranje stroškov teh naprav storijo takrat, kadar gre za razvoj turizma v lokalnem in širšem okolju, kjer žičniške naprave kot del turistične infrastrukture omogočajo turistične dejavnosti. Zato komisija tak predlog podpira. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, želi besedo še kdo od ostalih vabljenih. Prosim, da se predstavite za magnetogram. Izvolite.</p>
            </sp>
            <sp who="MisjaPeter">
               <speaker>PETER MISJA:</speaker>
               <p>Ja, spoštovani predsedujoči, poslanke in poslanci, ostali gostje, Peter Mesja, predsednik Skupnosti občin Slovenije. Zdaj lahko rečem, da občine res pozdravljamo in se zahvaljujemo za vse ukrepe, ki ste jih sprejeli in jih še sprejemate na področju lokalne samouprave, predvsem to mislimo na povprečnino in tudi zmanjšanje obremenitev oziroma stroškov občin. Zdaj tukaj v tem primeru se je na nas obrnilo kar nekaj občin, ki vidijo sporno ta 13. člen, na katerega smo tudi pisno opozorili in tudi državni svetniki, zdaj tudi na Državnem svetu sem dal tudi to pripombo. Skratka, zdi se nam, da zopet nalagamo neke stroške občinam in čeprav gre to za neke pogojne stroške, vendar pa pogojni stroški mogoče ne bodo tako kot to zgleda, ko se marsikdaj potem začnejo pritiski in tudi populistični ukrepi na področju lokalne samouprave. Zato menimo, da bi bilo treba zadeve dobro proučiti, imamo tudi dopis Občine Cerklje na Gorenjskem, ki je tudi lahko rečem dokaj dobro obrazložila zadeve. Se pravi proučiti in videti ali se ne da ta člen 13. spremeniti oziroma da bi občine lahko financirale oziroma dale vzdrževanje le, če bi bile lastnik oziroma solastnik žičniškega sistema. Tako tudi predlagamo in upamo, da boste to tudi proučili, predvsem zaradi tega, da ne bi v bodočnosti bilo kakšno dodatno breme zopet za občine. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Še kdo želi besedo od vabljenih gostov. Ugotavljam, da ne. Prehajamo na razpravo in glasovanje o posameznih členih in vloženih amandmajih v okviru druge obravnave Predloga zakona, ki jo bom vodil na podlagi vloženih amandmajev koalicijskih poslanskih skupin z dne 26. 11. 2020. Odboru najprej predlagam, da po opravljeni razpravi o posameznih členih najprej glasujemo o amandmajih ter nato v skladu s tretjo alinejo prvega odstavka 128. člena Poslovnika Državnega zbora o vseh členih Predloga zakona skupaj. Ali kdo temu nasprotuje? Ugotavljam, da ne. V razpravo dajem 1., 2. in 3. člen, h katerim ni bil vložen amandma. Kolega mag. Dejan Židan.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Ja, hvala gospod predsednik. Spoštovane poslanke, spoštovani poslanci, državni sekretar in vsi ostali prisotni, dobro jutro vam želim. Ker je navada v tem Državnem zboru in tudi na odborih, da pri prvem členu dovoljeno nekaj širše razpravljati, bi povedal samo v imenu Poslanske skupine Socialnih demokratov naslednje. Načeloma zakon, ki ima značaj tehničnega zakona, seveda podpiramo, nas pa tudi podobno kot predstavnike občin Slovenije zelo zanima in potrebujemo zagotovilo okoli 13. člena. Mi razumemo, da sedanje stanje, ko občine, ki so želele pomagati in so tudi solastnice ali lastnice žičniških naprav, so bile omejene in je prav da je ta 13. člen zapisan, vendar ta strah, ki je bil izražen tako s stališča posameznih občin, njihove zveze in je prisoten, da se ne bi ta člen v nekem trenutku lahko spremenil v člen, ki bi služil tudi za izsiljevanja, me zanima, zakaj niste bolj jasno napisali, ne, da gre v tem primeru, ko se pa uporabi lahko za to, kar občine želijo. Za tiste žičniške naprave, kjer so občine lastnice ali solastnice. In prosim, gospod predsednik, da nam podajo tako Zakonodajno-pravna služba tudi predstavniki ministrstva pa tudi predstavnik torej gospod Peter Mesja, če bo tudi mnenje občin takšno, da lahko v členu, kakršen je zapisan, živijo, bomo Socialni demokrati glasovali za, v kolikor pa ne bo pa nam to ni omogočeno, zato ker ta grda navada, da se z zakonom o finančni razbremenitvi bo sedaj občinam dalo 40 milijonov, mimogrede ta zakon bi lahko bil sprejet že pred pol leta pa se je kar naprej odlašal in smo ga pripravili v prejšnji vladi. Je pa ta strah, ne, da sedaj, ko so dobili 40 milijonov, se bo pa iskalo načine, kako teh 40 milijonov preko države takoj tudi porabiti. Resno mi je pomembno, prosimo trdna zagotovila in jasne odgovore. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, mag. Židan, obljubljam, da ko bomo prišli do 13. člena, da se ustavimo pri njem. Besedo ima mag. Andrej Rajh.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa za besedo. Tudi jaz sem pregledal vse te člene. Načeloma res gre samo za določene tehnične popravke, povezane z monitoringom, s pregledi, me pa vseeno tudi nekoliko malo bega tale 13. člen. Vemo, da se marsikaj zna zgoditi, tudi v vseh protikoronskih zakonih smo bili priča raznim podtaknjencem in v tej luči je tudi upravičena skrb občin, da se lahko iz enega domnevno ali pa na videz pogojnega člena vzpostavi finančna obveznost. Občine so zdaj dobile določena sredstva več, razbremenitve, so pa na primer dobile tudi dodatne obveznosti, kot na primer zagotavljanje brezplačnega vrtca za otroke in te dodatne obveznosti, ki so jih lokalne skupnosti dobile, so bistveno višje in večje kot sredstva, ki jim jih je država namenila, zato tudi v moji razpravi v tej luči, v bistvu ena skrb in en dvom, zato bi v bistvu želel dodatna zagotovila, da ta člen ne predstavlja, torej jasna zagotovila in potrditev prizadetih občin, da ta člen ne pomeni vzpostavitev dodatne obveznosti. Bi pa želel tudi poudariti poseben pomen žičniških naprav za slovensko gospodarstvo, slovenski turizem in zato pričakujem od vlade, da bo v naslednjih protikoronskih ukrepih omogočila, da se neporabljeni turistični boni uporabijo tudi za smučanje, tudi za uporabo žičniških naprav in to moram jasno povedati, da želim, da ne bo ostalo samo pri obljubah, tako kot pri vinjetah, ampak da se bodo zadeve udejanjile. Pakta sund servanda pravi stari rimski rek. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, preden dam besedo naprej, vas naj spomnim, da govorimo o 1., 2. in 3. členu, h katerim ni bilo vloženih amandmajev. Naslednji razpravljavec je Mihael Prevc.</p>
            </sp>
            <sp who="PrevcMihael">
               <speaker>MIHAEL PREVC (PS NSi):</speaker>
               <p>Ja, hvala lepa za besedo. Lep pozdrav vsem tu v dvorani. Jaz mislim, da imamo pred sabo zakon, pri katerem res ne bi smel imeti nihče težav, kar se tiče glasovanja, saj v bistvu prinaša kar nekaj prednosti tistim, ki se ukvarjajo z vzdrževanjem žičniških naprav in tudi kar nekaj olajšanih okoliščin, predvsem kar se tiče upravljanja z žičniškimi napravami. Pravzaprav ne samo, da ta zakon prinaša tisto nujno, kar pri številnih zakonih urejamo, to se pravi, da prinaša ureditev s to evropsko direktivo in sicer in uskladitev s temi pravnimi novostmi na tem področju žičniških naprav z Evropsko unijo, poleg tega vendarle prinaša tudi nekaj prednosti na področju upravljanja žičniških naprav. Se mi zdi zelo pomembno, da tisti člen, ki govori o tem, ki obravnava vodjo obratovanja, da za tiste žičniške naprave, oziroma za tam, kjer obratujeta samo dve manjši žičniški napravi z nizko vodeno vrvjo, da tam ni potrebno, da upravljavec imenuje vodjo obratovanja, ampak da je pravzaprav vodja obratovanja lahko strojnik vlečnice. Veste, to je zelo pomembno predvsem za tista manjša smučišča v določenih občinah, ki seveda pomembno vplivajo, to kar smo danes že slišali, na razvoj zimskega turizma v določenih občinah. Ne nazadnje tisti člen o katerem bomo verjetno, bo danes še govora, pa se jaz potem kasneje ne bom več oglašal pa se bom zdaj, to se pravi, tisti 13. člen se mi zdi, da brez potrebe tu kompliciramo, ne vem, meni se vendarle zdi, da tista beseda lahko, da tista beseda lahko pomeni pravzaprav občinam, občinam v katerih so te žičniške naprave, prinaša samo veliko prednost. To se pravi, ta člen govori o tem, da občine lahko sofinancirajo vzdrževanje žičniških naprav in čisto nič drugega. To se pravi, občinam omogoči, to se pravi daje neko pravno možnost ta zakon, da vlagajo v žičniške naprave. Veste, nekoč, ko sem bil še župan, sem imel, bi seveda zelo rad kot v imenu občine vlagal v razvoj žičniških naprav pa mi pravzaprav zakon tega ni omogočil. In prav to ta zakon omogoča, da tam, tistim občinam, ki imajo žičniške naprave in bi seveda občine in je rentabilnost teh žičniških naprav otežkočena, občinam je s tem zakonom seveda omogočeno, da rešuje, bom rekel, vzdrževanje teh žičniških naprav. Tako da jaz resnično ne vidim pri tem členu nikakršnih težav. Ne vem pa, upam, da danes ne bomo spregledali tega, da s tem zakonom država v proračunu namenja tudi dodatna sredstva, dodatna sredstva za vzdrževanje žičniških naprav. Računa, da bo proračun na letni ravni obremenjen približno 1.700.000 evrov. To seveda ni tako visok znesek, ampak vendarle zdi se mi pa zelo pomembno, da je to tudi zakonsko urejeno. Ne nazadnje, glejte, mi vemo, da ta zakon mogoče danes ni tako pomemben kot tisto, kar se bo dogajalo z našimi smučišči v naslednjih dneh. Zunaj se že ponuja sneg, smučišča pa še vedno ne vedo, nimajo nekih jasnih navodil, kaj se bo dogajalo v letošnjem letu z zimsko sezono, tako da ta zakon je mogoče v primerjavi s temi težavami, s katerimi se bodo soočala v tem trenutku naša smučišča, je zanemarljiv, čeprav, še enkrat, jaz bom ta zakon z veseljem podprl in jaz sem bil prepričan, da danes pravzaprav ne bo nobenih težav pri sprejemu tega zakona, ker vendarle pomeni samo nek doprinos in pa neko pomoč tistim, ki se trudijo z razvojem smučišč, z upravljanjem žičniških naprav, kajti vemo, da ob takih zimah, ki so v zadnjem času, da je finančnih težav z vzdrževanjem na teh naših smučiščih cel kup. Pa vendarle vemo in smo lahko ponosni, da se dobro razvijajo, da ne nazadnje pomenijo za našo državo in tudi za naše gospodarstvo pomembno turistično pridobitev in prinašajo pomembni delež v naše gospodarstvo. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Zaključujem razpravo. Še enkrat ponavljam, zdaj smo pri 1., 2. in 3. členu. Pri tem členu zaključujem razpravo. Izvolite.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa predsedujoči za besedo. Jaz se bom oglasila kot je običajno pri 1. členu, ker bom razpravljala malo širše, tako kot mojih predhodniki. Bi rada že na začetku razprave, se v bistvu sama sprašujem in mogoče vas sprašujem, da se tudi žičniških prevozov ne uredi v okviru gospodarske javne službe po vzoru javnega potniškega prometa. 2. člen Zakona o gospodarskih javnih službah jasno določa, da se za zagotavljanje javnih dobrin z zakonom določi gospodarske javne službe s področja energetike, prometa in zvez, komunale in tako naprej. Ta člen tudi nedvoumno določa, da je pridobivanje dobička podrejeno zagotavljanjem javnih dobrin in prav tu mislim, da je bistveno reševanje problemov žičnic in žičničarjev na slovenskem. Po mojem mnenju so žičnice sestavni in izjemno pomemben del javne prometne infrastrukture. Ozka razmišljanja in razlaganja o tem, da so namenjena za smučarsko rekreativno dejavnost, ne zdržijo resne presoje. Saj imajo poleg že omenjene rekreativne dejavnosti smučanja in pohodništva izjemno pomembno vlogo pri transportu blaga za oskrbovanje planinskih koč, za oskrbovanja ponesrečencev, za odvoz smeti iz gora in ne nazadnje tudi prevozu kmetijskih naravni produktov. Torej lahko mirno zaključim, da so žičnice eden pomembnih dejavnikov pri razvoju bivanja, turizma in transporta v naših gorah. Obenem pa še zagotavljajo javno dobro. Počasi se bomo morali zavedati, da bo naša mobilnost v bodoče omejena, s tem pa bomo tudi bolj vezani na domače okolje in na turistične možnosti, ki nam jih nudi. Kot ugotavljamo imamo v Sloveniji še velike rezerve v razvoju gorskega oziroma planinskega turizma ter manjšega kmečkega turizma, zato moramo vzpostaviti primerno infrastrukturo za boljšo dostopnost vseh kategorij turistov. Tu mislim predvsem žičnice, planinske poti in lokalne ceste. Prav tako so tudi smučarska, gorska središča pomemben deležnik v slovenskem turizmu, ki pa se ukvarjajo s kronično izgubo glede obratovanja žičnic. V nekaterih okoljih poskušajo ta problem rešiti z bogato ponudbo aTRAKtivnih turističnih produktov in obratovanjem skozi vse leto. Ob vsem tem pa ne gre pozabiti tudi na multiplikativne učinke, ki jih prinašajo žičnice. Te naložbe imajo multiplikativne učinke v celotnem gospodarstvu. Nekateri ocenjujejo, da vsak evro vložen v smučišča prinaša do šest evrov prihodkov. To pa niso tako zanemarljivi zneski s katerim bi jih lahko kar tako malo zanemarili. Tega se prav dobro zavedajo v zimsko športnih središčih v tujini, kjer ustanavljajo različne oblike organiziranja vseh deležnikov, ki delujejo na območju. Imajo skupni sklad, iz katerega financirajo dejavnosti, katere so potrebne za razvoj teh območij. Tipičen primer je Super ski Dolomiti. Tam iz skupnih sredstev vsako leto obnovijo več žičnic v posameznih centrih. Sama gradnja obratovanja in vzdrževanja teh naprav zahteva zelo velika finančna sredstva, vložke, ki pa se le redko povsem povrnejo z njihovo dejavnostjo. Njihovo delovanje in gospodarjenje je predvsem odvisno od naravnih pojavov. Vsi vemo kako megla, veter, sneg, dejansko vreme v celoti vpliva na njihov prihodek in vseh drugih nepredvidljivih pojavov, ki se trenutno odvijajo v naši družbi. To je višja sila, kot je danes epidemija, kot je lahko gospodarska kriza in tako dalje. Resnici na ljubo si moramo priznati, da je rentabilnost žičnic zelo podobo kot z rentabilnostjo železniške infrastrukture, zato je prav, da tudi na sistemski ravni zagotovimo možnost sofinanciranja žičniške dejavnosti s strani države in lokalne skupnosti, podobno kot je to sedaj urejeno pri sofinanciranju javnega linijskega potniškega prometa. Seveda je potrebno to sofinanciranje tudi zelo jasno definirati. Kdo in kdaj je dolžan sofinancirati obratovanje in vzdrževanje žičnic. Po drugi strani pa, katere pogoje morajo žičničarji izpolnjevati, da bodo lahko zaprosili za to pomoč. Skratka podzakonskim aktom, verjetno pravilnikom, ki ga bo izdal pristojni minister, je potrebno podrobno definirati postopek in kriterije za sofinanciranje. Tudi ostale rešitve, ki jih prinaša predlog zakona oziroma harmonizacija določil našega pravnega reda z uredbo o žičniških napravah Evropske unije, so povsem korektne. Predvsem to, da se uredi skladnost podsistemov in varnostnih ukrepov, zmanjšanje upravna bremena za upravljavce žičniških naprav, dopolnijo določbe o inšpekcijskem nadzoru in uredijo prehodna določba. O uvedbo s sofinanciranjem pa sem že v začetku povedala svoje mnenje, tako da podpiram amandmaje koalicije in celoten predlog spremembe zakona. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, k besedi je še prijavljen kolega Igor Peček. Izvolite.</p>
            </sp>
            <sp who="PečekIgor">
               <speaker>IGOR PEČEK (PS LMŠ):</speaker>
               <p>Hvala lepa gospod predsednik, spoštovani gosti, vabljeni, državni sekretar. Zdaj, tudi v naši listi Marjana Šarca pozdravljamo nov predlog novele, zdi se nam, da je korak naprej. Že kolegica je v prejšnji razpravi pač povedala kar nekaj dejstev, kaj žičniški sistemi pravzaprav v različnih okoljih predstavljajo tudi glede pomena gospodarskih dejavnosti, zdaj težko se bomo primerjali tukaj z Avstrijo, kjer je ta multiplikativen učinek res takšen kot je bilo napovedano, se pravi en evro pomeni šest v ostalih spremljajočih turističnih dejavnostih. Dejstvo pa je, da proces razvoja gorskih centrov, ki je nujen tudi z gospodarskega vidika, zahteva res visoko stopnjo medsebojnega sodelovanja različnih subjektov. Tisti, ki recimo poznamo načine tega medsebojnega sodelovanja, vemo, da imamo tukaj, če lahko rečem, še veliko prostora, da se izboljšamo. Glede investiciji v žičniške sisteme, vsi vemo, da so povezane z visokimi fiksnimi stroški, nihanja v prihodkih otežujejo financiranje, ker pač na nek način tudi zaradi vremenskih razlogov povišujejo stopnjo tveganja. In tudi če pogledamo, kako to gospodarsko panogo urejajo v naših sosednjih državah, praktično povsod država na nek način sodeluje oziroma sodelujejo dežele, ne glede na to, kdo je lastni posameznega žičniškega sistema. Zdaj ravno v zvezi s tem, da se ne ponavljam, smiselna sta dva cilja, ki ju predlog zakona zasleduje na podlagi omenjene uredbe, se pravi, gre za izpolnjevanje pogojev o tehnični ustreznosti, s čimer je sledimo zelo pomembnemu cilju, to je varnost uporabnikov, upravljavcev in pa vseh ostalih v vseh fazah, od proizvodnje žičniškega sistema do obratovanja oziroma tisto, kar je pomembno, kjer se ta uredba dotika, je tudi takrat, kadar gre za prenovo določenih žičniških sistemov, vemo, da se žičnice tudi prestavljajo in ustrezni varnostni pregledi so vsekakor bistvenega pomena. Seveda me zanima tudi jasno določilo glede 13. člena, čeprav ga berem podobno kot je bilo razloženo, bo pa imel eno vprašanje za državnega sekretarja in sicer vezano na pogoje in pa merila za pridobitev sredstev. Le ta so določena v pravilniku, ki bo še verjetno predmet usklajevanja. Predvidevam. Moje osebno mnenje je, da je ta pravilnik relativno skop. Ima 10 členov in v 3. členu so določeni pogoji za upravičence do sofinanciranja, kjer je tudi navedeno, da bodo upravljavci ta sredstva lahko dobili s sodelovanjem bodisi na javnem pozivi oziroma razpisu in v zvezi s tem me zanima ali se bodo sredstva sofinanciranja ne glede na to, ali jih bo namenjala država ali se bo občina odločila za sofinanciranje, ta sredstva lahko namenila upravljavcem ne glede na lastništvo žičniških sistemov. Vemo, da so v Sloveniji oblike lastništev žičniških sistemov zelo različne, od 100% privatnih do mešanih lastništev, vemo tudi, kako je urejena zadeva v Kranjski gori, ki je naše največje smučišče. Drugo, ali se bodi nihalke in pa kabinske žičnice obravnavale posebej, tukaj se navezujem na vprašanje kolegice Udovč, da se ne bi ponavljal, ampak vsi vemo, da predvsem nihalke in pa kabinske žičnice, tudi žičnice niso namenjene samo za smučanje, marsikatera obratuje v poletnem času in gre ne samo za prevoz oseb ampak gre tudi za transport blaga, tako da tukaj res prosim, državni sekretar, da mi jasno odgovorite na ta vprašanja. Hvala lepa, predsednik.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, zaključujem razpravo. V razpravo dajem 4. člen in vložen amandma koalicijskih poslanskih skupin k temu členu. Kdo želi razpravljati? Ugotavljam, da ni želje, zato dajem ta člen, amandma na glasovanje. Začetek glasovanja. Glasovanje poteka. 15 za, 0 proti, ugotavljam, da je amandma sprejet. V razpravo dajem 5. člen h kateremu ni bil vložen amandma. Kdo želi razpravljati? Ugotavljam, da ne, zaključujem razpravo. V razpravo dajem 6. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 15 za in 0 proti, ugotavljam, da je amandma sprejet. V razpravo dajem 7. člen in vložen amandma koalicijskih poslanskih skupin. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 8. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 17 za, 0 proti, ugotavljam, da je amandma sprejet. V razpravo dajem 9. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 17 za, 0 proti, ugotavljam, da je amandma sprejet. V razpravo dajem 910. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 17 za, 0 proti, ugotavljam, da je amandma sprejet. V razpravo dajem 11. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 17 za, 0 proti, ugotavljam, da je amandma sprejet. V razpravo dajem 12. člen, h kateremu ni bil vložen amandma. Želi kdo razpravljati? Zato zaključujem razpravo. V razpravo dajem 13. člen in vložen amandma koalicijskih poslanskih skupin k temu členu. Želi kdo razpravljati. Kolega Ljubo Žnidar.</p>
            </sp>
            <sp who="ŽnidarLjubo">
               <speaker>LJUBO ŽNIDAR (PS SDS):</speaker>
               <p>Hvala lepa predsednik, spoštovane kolegice in kolegi. Mogoče najprej nekaj uvodnih, širših besed, ker se prej na začetku nisem oglasil. Jaz bi rekel, da vsaka zakonodaja, ki je sprejeta in je v postopku, ki gre nasproti slovenskih žičničarjem, je seveda dobrodošla, kajti vemo, da so vsi že kar nekaj let, ne samo letos, ko je dejansko še ta kriza glede COVID-a 19, ampak tudi pretekla leta v zelo težkem položaju. Bi pa takoj dal tudi dejansko apel žičničarjem, kajti nujno se bo potrebno usmeriti tudi v letno sezono, zelo dobre primere imamo pri sosedih, tako v Avstriji, tako v Italiji, kajti letna sezona traja tam nekje 9 mesecev, zimska sezona traja le dobre 3 mesece, pa še ta je izjemno rizična glede temperatur in seveda gleda tega, če bo kaj z neba padlo, ne. To se pravi, gre za izjemno, izjemno velika tveganja in to samo v časovnem obdobju dobrih treh mesecev. Tako, da to je nujno, bi rekel, v razmislek žičničarjem, nujno se usmeriti v letni turizem. Brez tega noben žičničar v Sloveniji ne bo preživel. To so dejstva. In primeri pri sosedih. Po drugi strani je pa res, da temu razmišljanju, ki sem ga zdaj podal, slovenska zakonodaja ni prijazna, kajti v Sloveniji, če pogledamo prostorsko zakonodajo in vse ostale postopke za gradnjo v teh višinskih predelih je zakonodaja samo restriktivna in govori o samih prepovedih. Če skrajšam, v Sloveniji praktični ni nič dovoljeno, ne. Pa če začnem, bi rekel, kar dva primera navržem, ne, niti zasneževanje na Voglu ni dovoljeno, ne, pa da ne govorim o težavah, mislim, da je tudi investitor si premislil, o izgradnji smučišča nad Bohinjsko Bistrico, na Kobli, ne, skratka tudi vlada bo morala tu krepko razmisliti v prihodnosti, kako spremeniti zakonodajo, da bo ta prijazna do investicij v višinskih predelih. Poznamo vse ovire, Naturo 2000, naravovarstvene zaščite in tako naprej. Tu je zakonodaja izjemno, izjemno neprijazna. Jaz sem bil lani v Avstriji poleti v planinah, nekje na višini 1800 m, z ene razgledne točke sem imel priložnost videti tri gradbišča. V Sloveniji v zadnjih 25 letih se je kaj pozidalo na taki višini? Nekateri domovi so se malo obnovili, ne. Skratka, to je odraz in bi rekel jasna slika, da v Sloveniji ni dejansko nič dovoljeno. Zdaj pa konkretno k 13. členu. Ja, kar nekaj pomislekov, tako s strani občin Slovenije in tako seveda tudi ostalih kolegov. Poglejte, jaz mislim, da je 13. člen zelo odprt in mislim, da je prav tako, ne. Glejte, zdaj, ne bi se strinjal, ne, da dejansko bi se dopustilo sofinanciranje žičniških naprav, samo če je občina solastnik žičniške naprave. Zakaj bi zdaj silili občine, da morajo vstopit v neko lastništvo. Glejte, občina naj se ukvarja s svojim poslanstvom, ki ga mora opravljati, ne pa da se ukvarja, bi rekel še z vsemi drugimi gospodarskimi zadevami, ker tu na tem segmentu bodo tako sami problemi pa nobenega profita ne bo, ne. Zdaj še pa naj občine v lastništvo silimo noter, ne. Jaz tu ne vidim, bi rekel, da je to doprinos občine. S tem ji nakopljemo še samo en problem več in nič drugega, če jih silimo v lastništvo nekih žičniških naprav. Pa še tam, ko bo občina slučajno vstopila, bo samo nek interes zadaj, ne. Drugače, da bodo pa občine postale lastnice, itak lahko postanejo že zdaj, ne pa da jih zdaj z zakonom silimo v solastništvo. Občina lahko že zdaj, če ima sredstva, če ima denar, če ima to turistično vizijo, občina že zdaj lahko vstopi v lastništvo, lahko kupi smučarsko središče danes. Ni ovire. Danes ni ovir. Občina lahko kupi, lahko kupi. Povejte mi, če je tu kje kakšna ovira. Ni ovire, občina lahko kupi danes smučišče z napravami vred. Da jo pa tu, absolutno nisem za to, da je to določilo, ki je tudi s strani občine prišlo, tole gledam, tole zdaj za Cerklje, da je striktno pogoj, da se lahko sofinancira, če je občina solastnik. S tem, jaz tega ne podpiram, zato ker je ta člen izjemno odprt in če občina vidi, ali gre to za, ne vem, brezposelnost v občini, ali če gre to za tak multiplikativni učinek celotnega gospodarskega segmenta v občini, da občina vidi doprinos, se bo pač odločila, da bo nekaj sofinancirala. Ali bo dala tisoč evrov ali bo dala sto tisoč evrov ali kakor koli, skratka občina si bo že dobro preračunala, kaj se njej splača. In ta člen je tu čisto odprt. Glejte, saj tudi v Italiji pa v Avstriji, res je tam, da tam nimajo občin, ampak tam imajo regije pa pokrajine, ne. Tam se vsaka pokrajina ima drugo specifiko, zato ker so tudi pokrajine med sabo si različne, ne, vsaka ima predpis, drugo zakonodajo in tako naprej. Pa vemo tam, da tudi lastnik ali pa bi rekel, žičničar že lastniku postavi, ne vem, planinsko kočo za obratovanje in tako naprej, ne. Skratka, so zadeve, bi rekel, odprte in čisto prepuščene pokrajinam. Ta zadeva je tu odprta in je tudi čisto prepuščena občinam. Naj se občina odloči, kakor se bo odločila. Nobeden je pa ne more prisiliti. Občine ne more nihče nič prisiliti. Nihče. In je tu avtohtona, avtonomna pri svojih odločitvah s svojim upravnim odločilnim organom občinskim svetom, nadzornim odborom in tako naprej. Tako da tu z zakonom jih pa siliti v neko solastništvo, ne, jaz nisem za to, tega ne podpiram in mislim, da je ta člen zelo odprt, občina lahko sofinancira, lahko vstopi noter v sofinancerskem delu, če vidi, da se ji to na nek način splača in če obdrži, bi rekel, ta turistični vidik in tako naprej. To je moj pogled, celoten zakon, kot tudi ta 13. člen podpiram in seveda je v dobrobit slovenskim žičničarjem za njihovo nadaljnjo preživetje.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Ja, hvala tudi vam. Mag. Andrej Rajh.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa, tudi jaz se bom navezal na besede mojega predhodnika, jaz se dejansko z njim, kolega Žnidar, jaz se s tabo zelo strinjam, kar si povedal. Imam pa določene dileme. Najprej tudi, kar se podnebnih sprememb tiče, ne, torej, v tujini nobena banka ne financira smučarski center, žičniških naprav za zimski turizem pod nadmorsko višino 2000 m. In če pogledamo slovensko prostorsko zakonodajo bomo videli ali pa vidimo, da so vsa ta področja, ki jih banke v tujini financirajo ali pa tudi evropske razvojne banke financirajo, v naravovarstvenih območjih in tudi na primer območje Pohorja, sam vrh, kjer je primerno zaenkrat še za zimski turizem pa tudi vsako leto manj, kot vidimo, je na območju najbolj strogih varstvenih režimov in tam je praktično, tam so praktično kakršnikoli posegi za razvoj turizma omejeni, ne. In zato je še enkrat tudi z moje strani tu poudarek in apel, da se vsi nekako usmerijo v letni turizem, ker bo zimskega vsako leto manj. Tudi zdaj v bistvu žičničarji garantirajo, dajo neko jamstvo, za sto dni smučarske sezone, pa še to nekako na silo krpajo in zagotavljajo, tako se večina smučarjev takrat lahko vozi samo po kamenju. Taka je pač kruta resnica. Kar se tiče tega odprtega člena, jaz se strinjam, da je dejansko ta člen odprt in nekako se mi tudi zdi logično, da se občino ne sili v lastništvo, če želi pomagati pri vzdrževanju žičniških naprav, ne. In tudi v tujini, kako je to organizirano, tam v bistvu vsi deležniki sodelujejo, tudi, bom rekel, lokalna skupnost sodeluje pri privatnem ali pa zasebnem žičničarju, ker to v bistvu pomeni skupno dobro. Pri nas imamo en drug problem, ki se mu reče nezaupanje in izigravanje. Pa bom to povedal tudi na primeru Maribora. V Mariboru so se tudi pred to krizo gradili hoteli, zato ker je bilo pač toliko gostov, ne. Potem pa, ko so, potem so v bistvu ti hotelirji operirali z enim podatkom o številu gostov, mariborska turistična organizacija pa je imel popolnoma druge podatke o pobranih turističnih taksah. Torej, bistveno manj turističnih taks je bilo pobranih, koliko je bilo gostov iz strani navedenega števila gostov s strani hotelirjev. In jaz vidim, da je tu tipični en problem, kako to nezaupanje, ki očitno je prisotno in izigravanje, ki je prisotno tudi na področju turizma, izključit, ne. Ker lahko občina pod določenim vplivom gre v neko investicijo, pomaga razvoju kakšnega centra, potem pa tisti center, tista bom rekel skupnost, bom rekel, manipulira s števili gostov. In dokler teh manipulacij, ki smo jih očitno deležni v najširšem pomenu besede, ne razrešimo, ne, toliko časa tudi ne bo sinergijskih učinkov vseh teh vlaganj. Jaz se strinjam, da če bi ves sistem bil urejen in funkcioniral tako kot mora, potem ta člen, ki dejansko odpira, ki daje občini tudi pravno podlago, da se lahko sama odloči, če želi financirati obratovanje žičniških naprav, zasebnih, bom rekel, ne, da sam po sebi ni sporen. Je pa sporen v naših razmerah, ko nimamo vzpostavljenega ustreznega sistem kontrole. In to sem na primeru turizma v občini Maribor lepo povedal, da hotelirji razpolagajo z enim številom gostov, ko pa občina pogleda koliko je bilo turističnih taks pobranih, pa je bilo bistveno manj. In dokler te zadeve ne bodo bile ustrezno nadzorovane, urejene, toliko časa lahko tudi ta člen, čeprav je dobronamerno mišljen, lahko povzroči tudi kakšne malverzacije. Jaz se bom zaradi tega pri tem členu vzdržal. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, gleda na to, da je pri tem 13. členu že kar nekaj pomislekov, bi jaz najprej dal besedo predstavnici Zakonodajno-pravne službe.</p>
            </sp>
            <sp who="BriceljPodgornikSaša">
               <speaker>MAG. SAŠA BRICELJ PODGORNIK:</speaker>
               <p>Hvala za besedo. Ja, glede vsebine tega člena bi seveda s pravnega vidika povedala to, da se s takšno rešitvijo, se pravi s predlogom zakona in amandmajem občinam daje možnost sofinanciranja določene dejavnosti. Se pravi, vsaka občina se bo sama odločila, ali bo določene te dejavnosti sofinancirala ali ne in sama določila tudi pravila glede tega sofinanciranja. Zato glede tega ne more biti posega v lokalno samoupravo. Z vidika posega v lokalno samoupravo pa bi bilo sporno določanje pogoja lastništva, saj bi se na ta način onemogočilo občine, ki imajo interes za sofinanciranje določenih dejavnosti po seveda sofinanciranju, se pravi, če ne bi imele lastništva, sicer pa pravica do financiranja svoje lastnine izhaja že iz same lastninske pravice. Povedala bi pa še, da tudi Zakon o javnih financah, ki je sistemski zakon, na tem področju ureja možnost dodeljevanja sredstev proračuna tako državnega kot tudi občinskih proračunov za spodbujanje razvojnih programov in uresničevanje prednostnih nalog države in občin. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Z nami je predstavnica Združenja slovenskih žičničarjev pa jih dam besedo. Prosim, če se prijavite, priklopite.</p>
            </sp>
            <sp who="unknown-F">
               <speaker>GOSPA________:</speaker>
               <p>Lepo pozdravljeni, hvala za besedo, spoštovani poslanke, spoštovani poslanci in drugi gostje. V zadnjih dneh seveda aktualna tema okrog smučanja je pravzaprav izhodišče za tiste težave, ki jih žičničarji imamo že vrsto let. In tako kot je bilo slišati v prejšnji razpravi, žičnice niso ravno in samo namenjene temu, da prevažamo, bo rekla smučarje in da na nek način vzdržujemo neko zimsko sezono, ampak tako kot se je pokazalo v tej situaciji, ko pravzaprav zimski turizem brez obratovanja žičniških naprav v gorskih občinah ne more obstati in je to multiplikativni učinek tudi na ostale vrste dejavnosti, je zato, bom rekla, dolgo časa bilo potrebno, da smo skupaj s pristojnim ministrstvom usklajevali to možnost financiranja obratovanja, varnega obratovanja žičniških naprav. Naše naprave so, tako kot naprave v Avstriji in ostalih državah Evropske unije, podvržene strogim tehničnim normativom in pravilom obratovanja. In tudi v času te epidemije se ta pravila niso popolnoma nič spremenila. In ta sredstva, ki bi jih ta člen, se pravi 13. člen, kjer je možnost, se pravi, kot besedica lahko, pomagal občinam, predvsem tistim, na območju katerih ležijo smučišča oziroma smučarski centri, ali tako kot jim rečemo poleti gorski centri, dejansko neko možnost financiranja. Z zakonom oziroma spremembami tega zakona bi žičničarji dobili 1.700.000 evrov. To pomeni, da bi približno naša smučišča največja dobila od 120 do 180 tisoč evrov na letnem nivoju. S temi zneski mi pokrijemo zgolj in samo tekoče vzdrževanje, mi nimamo nobenih prioritet, ker smo v Sloveniji napram Italiji, ki jo izdatno podpirajo regije, države in skozi različne vzvode, da ne kupimo istih rezervnih delov, kot jih ima tujina, tudi pri nas. In mi se srečujemo kot upravljavci vsako leto z izjemno drago pripravo na zimsko sezono, ki je seveda potem odvisna od vremenskih vplivov in če smo vsa prejšnja leta vsa nižje ležeča smučišča z izjemo treh, ki ležijo na visokogorskih območjih, to so Kanin, Vogel in pa vrh Krvavca, ostala so nekje do 1.800, do kjer je tudi nekje snežna meja, bila pravzaprav v težavah glede snega, se nam je letos obrnila situacija, kot vidite sneg imamo, imamo pa en kup drugih težav, tako da s tem zakonom, se pravi s temi spremembami in dopolnitvami zakona, ki v prvem delu seveda so bolj ko ne tehnične narave in ki se nekako usklajujejo z evropsko uredbo, je ta 13. člen tisti, ki bi omilil poslovanje žičničarjev na način, da bi prišli do nekih fiksnih sredstev, seveda ob izpolnjevanju pogojev, ki jih bo pravilnik potem določal, do tega, da vsaj za tekoče vzdrževanje imamo nekje pokrite stroške. Kanin, Mariborsko Pohorje, Velika Planina so že v posredni ali neposredni lasti občin in tukaj financiranje v tem trenutku že poteka. Skozi določbo, ki smo jo nekako uskladili z MZI-jem, pa ni obveze za občino, čeprav bi marsikateri župan si želel tudi pomoč svojemu smučišču oziroma smučišču, ki leži tam, pa četudi je v privatni lastni nekoga drugega. Tako, da gre predvsem za to, da se tej dejavnosti, ki na leto prepelje 15 milijonov potnikov in ki je podvržena izjemno strogim tehničnim pogojem in ki prinaša tudi določene prihodke, ohranja delovna mesta v destinacijah, ki niso mestne, ki so oddaljene, ki pomeni tudi turistično takso in ki pomeni tudi razvoj mest, dejansko na nek način pomaga. Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Preden dam besedo državnemu sekretarju še za dodatna pojasnila, je prosil za besedo predsednik Skupnosti občin Peter Misja. Izvolite.</p>
            </sp>
            <sp who="MisjaPeter">
               <speaker>PETER MISJA:</speaker>
               <p>Hvala, ker ste mi dali še enkrat besedo. Vsekakor sem akceptiral vse, kar ste povedali. Tako da jaz sem moral prenesti v bistvu pomisleke nekaterih občin in tudi prav je, da se danes o tem razpravlja. Moram reči, gospa Udovč, pa sta imela zelo tehtno razpravo na temo žičnic in tudi vi. Jaz zelo dobro poznam, sem sam vpet vrsto let v neke turistične zadeve in tudi vodim jih na področju Slovenije in dobro poznam te probleme, ki se pojavljajo in se mi zdi tudi v redu, da ste ta 1.700.000 boste dobili iz države. Seveda pa obstajajo neki pomisleki iz občin, ki pa mogoče jih jaz tudi zdaj ne vidim, da bi bili, če boste vi res, napišete, da lahko, če to re tehtno drži, da lahko, da ne bo izkoriščano, da se mogoče se bomo čez dve, tri leti slišali, ko bo nekdo to začel izkoriščati, tudi nekih posebnih pripomb v bodoče ne bi imel. Bodo pač morale tiste občine, ki mislijo, da je nekaj narobe, se pač dodatno aktivirati. Tako da ne bi zdaj jaz tu res, tako kot je kolega iz Železnikov povedal, ne bi nekaj problematiziral te zadeva, bi mogoče rekel, da sprejmite čim prej, da bodo lahko te žičnice nekako preživele. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>hvala predsednik za vašo skrb pa za vaša pojasnila. Zdaj pa na vse pomisleke še besedo dajem državnemu sekretarju gospodu Miheliču.</p>
            </sp>
            <sp who="MiheličAleš">
               <speaker>ALEŠ MIHELIČ:</speaker>
               <p>Hvala lepa predsedujoči za besedo. Malo več se je tega nabralo, pa bom probal kar sistematično pa ne zamerite, če koga pozabim, pa bom potem še dopolnil. Zdaj, kar se tiče Skupnost občin, pa se je gospod ravno še enkrat malce obrazložil tukaj. Seveda zakon jasno opredeljuje, da je to zgolj možnost, ni nobena obligacija, da je to nujno potrebno. Občine bodo zgolj imele to možnost in to ni prišlo samo na podlagi želje ministrstva, temveč tudi na izražene želje res veliko občin, ki bi to rade storile. Tako da iz tega stališča ne prihaja za nalaganje nobenih obveznosti in tukaj ne morem mimo komentarja, da če kdaj, se je v tem času sedaj za lokalne skupnosti in občine jih ne samo razumelo temveč prišlo tako nasproti kot še nikoli doslej. Od tega, da se je povečala, povečalo nadomestilo za delovanje občin, v PKP-jih smo namenili številne opcije tudi na področju žičniških naprav smo v PKP 3 namenili približno 650 tisoč evrov, sedaj je ta sistemski zakon za obvladovanje COVID Ministrstva za obrambo namenja trenutno sredstva, skratka na številnih področjih se lokalni skupnosti pride naproti in jim omogoča res, da bo razvoj lokalnih skupnosti in pa dobrobit ljudi v naslednjem obdobju lahko strmo poskočil. Gospod Židan je izpostavil, da bi potreboval zagotovilo, da zakon ne obremenjuje občin, jaz mislim, da je dikcija, taka kot sedaj, že dovolj jasno navedena, da obligacijsko ne napotujemo, da občine to morajo storiti. Tudi Zakonodajno-pravna služba je tukaj mislim da podala dovolj jasno obrazložitev. To, da dodajamo dodatna sredstva občinam na koncu, jih odvzemamo s takimi zadevamo absolutno ne, prizadevamo si ravno nasprotno, da bo država dal še več sredstev in tudi ta zakon predvideva kar 1.700.000 evrov dodatnih sredstev. Tveganje, da kasneje člen ne bi bil spremenjen in uporabljen, bom rekel, iz stališča občin škodljivo, torej, da jim nalaga obveznosti, o nadaljevanju razvoja člena, če sem prav razumel, težko komentiram, pač Državni zbor lahko vedno spremeni zakon, tako da iz tega stališča to težko. Pobuda za dodatne spodbude, definitivno tudi na tem področju razmišljamo, kako še dodatno okrepiti delovanje žičnic, turističnih centrov, to je eden izmed korakov, verjamem pa, da bodo tudi še številni sledili. Potem ti zadnji dve vprašanji je gospod Rajh izpostavil, gospod Prevc, pozdravljamo in se zahvaljujemo tudi za to mnenje oziroma izkušnje s strani občin, ki potrjuje, da je pač zakon pravilno naravnan in da gre v pravi smeri. Gospa Udovč, obvezna gospodarska javna služba, to gremo v bistvu v smeri, da obvezna gospodarska javna služba bi šla lahko v nekaterih primerih, ko bi šlo za prevoz ljudi na kraje, kjer le ti živijo. Večina žičniških naprav v Sloveniji pa ni te narave, je za rekreacijske ali druge namen in tukaj bi spet prišlo, da bi morda na sistemski ravni nekoga vključili, bom rekel eno manjšino teh žičniških naprav, preostale, ki pa služijo tistemu turističnemu rekreacijskemu delu pa bi tukaj izpadle, tako da se nam zdi zaenkrat ta pristop pravi in boljši. Organiziranost v tujini, ko ste izpostavila, absolutno, tudi mi imamo narejenih nekaj analiz na tem področju in prispevek države v tem zakonu je ravno ta, da želimo spodbuditi, da v turističnih središčih, gorskih ali drugih, da stopijo skupaj vsi deležniki. Država je naredila prvi korak, omogoča da naslednji korak naredi lokalna skupnost, seveda jaz verjamem, da tako kot je tudi gospod Rajh izpostavil, da, ko je zaupanje, da je možno tudi druge stvari početi. Mi smo naredili, kar je iz naše strani možno, verjamem, da bo tudi gospodarstvo, preostali deležniki turizma v upam da doglednem času temu sledili. Kar se tiče pogojev in meril, sredstva se namenjajo vsem enako, ne glede na lastništvo, kot je bilo že izpostavljeno, ker tu bi šlo za dejansko diskriminacijo in ne bi sledilo osnovnemu načelu tega zakona, v kolikor bi le to omejevali. Zdaj, tudi podpora glede na tip žičnice in za kakšen prevoz gre, ne glede na to ali gre za prevoz blaga, ljudi, ki tam živijo, za prevoz na rekreacijo, znesek podpore je določen zgolj na tip žičniške naprave. Potem, gospod Žnidar, ki podpira tovrstno ureditev in pa široko zastavljen 13. člen, se absolutno strinjamo, da je bolj na široko zastavljen in pa izbirno naravnan člen ustrezna pote. Gospod Rajh je izpostavil zimsko poletno sezono. Mi verjamemo, da tudi s sofinanciranjem vzdrževanja žičniških naprav bomo omogočali boljše pogoje, da tudi slovenska gorska središča uspešno izvedejo to razširitev svoje dejavnosti in pa transformacijo, tako kot jo počnejo nekateri drugi uspešni turistični kraji v tujini, kjer poletne sezone že presegajo zimske, ki so včasih veljale za paradni konj recimo avstrijskega turizma. Izpostavljen je bil primer Maribora. Tudi za Maribor so bila namenjena kar zajetna sredstva v PKP 3, kjer smo namenili za vse žičniške naprave preko 600 tisoč evrov, jih je, mislim da, Maribor dobil okrog 60 tisoč evrov, sedaj sledi še sistemski zakon, kjer bomo spet nadaljevali v bistvu širšem obsegu. Zakonodajno-pravna služba, skratka, vam je obrazložila glede samostojne odločitve in pa da lastništvo ne bi bilo, omejevanje pridobitve te subvencije glede na lastništvo, ne bi bilo v redu, s čemer se popolnoma strinjamo. Ob tem bi se želel Združenju žičničarjev seveda iskreno zahvaliti za konstruktiven pristop in sodelovanje, da smo prišli do zakona, ki po našem mnenju ni samo podpora žičničarjem ampak je podpora res celotnemu turizmu in omogoča nek proces razvoja te panoge. Tako da hvala lepa zaenkrat.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam, državni sekretar za vsa pojasnila, zdaj pa na glasovanje dajem amandma koalicijskih poslanskih skupin, ki je bil vložen k 13. členu Začetek glasovanja. Glasovanje poteka. 13 za in 0 proti, ugotavljam, da je amandma sprejet. V razpravo dajem 14. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za in 0 proti, ugotavljam, da je amandma sprejet. V razpravo dajem 15. člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo. V razpravo dajem 16. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 15 za, 0 proti, ugotavljam, da je amandma sprejet. V razpravo dajem 17. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 18. 19., 20. člen, h kateremu ni vložen amandma. Želi kdo razpravljati? Ugotavljam, da ne. Zaključujem razpravo. V razpravo dajem 21. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 22. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za in 0 proti, ugotavljam, da je amandma sprejet. V razpravo dajem 23. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 24. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 25. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 26. člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo. V razpravo dajem 27. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 28., 29., 30. in 31. člen, h kateremu ni bil vložen amandma. Želi kdo razpravljati? Ugotavljam, da ne. Zaključujem razpravo. V razpravo dajem 32. člen in vložen amandma koalicijskih poslanskih skupin k temu členu. Želi kdo razpravljati? Mag. Dejan Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Samo ena misel, predsednik, pa verjamem, da mi ne boste zamerili ne. Grozno je poslušati, ko je toliko amandmajev skorajda kot je členov in jaz ne vem kdo je to kriv. Predvidevam, da je služba pristojnega ministrstva, pravna služba dala neko kljukico, predvidevam da je služba vlade dala kljukico in potem pa se zaustavi na službi, mislim na naši Zakonodajno-pravni službi. Jaz samo opozarjam, pa nobenega, bo ne daj, da bi karkoli obtoževal, ne, pa dajte se te tri službe nekoč skupaj sesti, pa ne morete imeti o isti tematiki tri različna ali pa vsaj dve različni mnenji, bodite resne. Saj ljudje, potem ko to gledajo, si mislijo, da je vložen zmazek, pa verjamem da ni. Jaz verjamem, da je vlada ko je to vložila, je zakonodajno pravna služba vlade dala svojo kljukico in je to težko gledati. Hvala predsednik.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala za vaše mnenje. Začetek glasovanja. Glasovanje poteka. 15 za, 0 proti, ugotavljam, da je amandma sprejet. V razpravo dajem 33. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 34. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 36. člen in vložen amandma koalicijskih, pardon se opravičujem. V razpravo dajem 35. člen in vložen amandma koalicijskih poslanskih skupin k temu členu. Želi kdo razpravljati? Ugotavljam, da ne. Začetek glasovanja. Glasovanje poteka. 16 za, 0 proti, ugotavljam, da je amandma sprejet. V razpravo dajem 36. člen, h kateremu ni bil vložen amandma. Želi kdo razpravljati? Zato zaključujem razpravo. Zaključili smo razpravo o vseh členih in glasovanjih o amandmajih. V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi obrazložiti kdo svoj glas. Mag. Dejan Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Samo zato, gospod predsednik, ker sem postavil kar se tiče 13. člena vprašanje, zahvaljujem se tako predstavnici Zakonodajno-pravne službe parlamenta, kakor predstavnici slovenskih žičničarjev, vam državni sekretar, tudi vam gospod Peter Misja, z argumenti, ki ste jih povedali, ste me prepričali, da bom osebno in tudi poslanska skupina bo v celoti zakon podprla, hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, še kolega Boris Doblekar.</p>
            </sp>
            <sp who="DoblekarBoris">
               <speaker>BORIS DOBLEKAR (PS SDS):</speaker>
               <p>Hvala za besedo, predsednik. Ja, vsekakor mi drugega ne preostane in bom tudi z velikim veseljem potrdil tale zakon o žičniških napravah, kajti končno se je nekaj premaknilo v tej smeri. Kar veliko let je bilo precej povedanega, veliko želja, ampak posluha ni bi boli, tako da končni, kljub temu da je kriza, tako zdravstvena, pa še kakšna druga, se je vlada odločila iti nasproti žičničarjem, smučiščem. Tudi pri nas na Dolah pri Litiji imamo odlično, luštno smučišče in prav na današnji dan, ko tole sprejemamo, je zunaj začelo lepo snežiti in jaz upam, da bo tale sneg na teh smučiščih se obdržal in da bomo lahko izkoristili te naše naravne danosti. Tako da še enkrat, z veseljem bom potrdil današnji zakon. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠKEK:</speaker>
               <p>tudi vam, ugotavljam, da ni več prijavljenih z obrazložitev glasu, zato začenjam glasovanja. Glasovanje poteka.</p>
               <p>Kdo je za? <stage type="vote-ayes">(16 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da so členi predloga zakona sprejeti.</p>
               <p>S tem zaključujemo drugo obravnavo Predloga zakona o spremembah in dopolnitvah zakona o žičniških napravah za prevoz oseb na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora. Prosim, da v skladu z drugim odstavkom 42. člena določimo poročevalca, ki bo poročilo predstavil na seji Državnega zbora. Predlagam, da sem to sam kot predsednik tega odbora. Se s tem strinjate? S tem zaključujem 1. točko dnevnega reda in 23. sejo Odbora za infrastrukturo, okolje in prostor. Hvala za vaše sodelovanje pa ostanite zdravi.</p>
               <stage type="time">Seja se je končala 2. decembra 2020 ob 10.21.</stage>
            </sp>
         </div>
      </body>
   </text>
</TEI>
