<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KPDZ-096-Redna-2021-03-08">
   <teiHeader>
      <fileDesc>
         <titleStmt>
            <title>Kolegij predsednika Državnega zbora</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-096-Redna-2021-03-08.KPDZ" n="096">
               <name>Redna</name>
               <date when="2021-03-08"/>
            </setting>
         </settingDesc>
         <particDesc>
            <listOrg>
               <org xml:id="KPDZ-096-Redna-2021-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-096-Redna-2021-03-08.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, KOLEGIJ PREDSEDNIKA DRŽAVNEGA ZBORA</stage>
            <stage type="session">96. seja</stage>
            <stage type="date">(8. marec 2021)</stage>
            <stage type="chairman">Sejo je vodil Igor Zorčič, predsednik Državnega zbora.</stage>
            <stage type="time">Seja se je začela ob 15.02.</stage>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Spoštovani kolegice in kolegi, gospe in gospodje, začenjam 96. sejo Kolegija.</p>
               <p>Obveščam vas, da Robert Pavšič nadomešča Braneta Golubovića.</p>
               <p>Prehajamo na <title>1. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA ZBORA.</title>
               </p>
               <p>S sklicem seje – samo malo tišine, prosim – s sklicem seje kolegija ste kot gradivo za to točko prejeli zahtevo za sklic izredne seje in predlog sklepa o obstoju izrednih okoliščin ter sklicu in izvedbi 65. izredne seje Državnega zbora. Prosim vas, da se izjasnite glede predloga za izvedbo seje na daljavo, ter tudi podate morebitne predloge za spremembe oziroma dopolnitve predloga sklepa.</p>
               <p>Želi kdo besedo? <stage>(Ne.)</stage> Ugotavljam, da ne. Zaključujem razpravo.</p>
               <p>Prehajamo na odločanje o predlogu, da se 65. izredna seja skliče in izvede kot seja na daljavo. Predlog je sprejet, če ga podprejo vodje poslanskih skupin, katerih člani predstavljajo dve tretjini vseh poslancev.</p>
               <p>Torej, ja? <stage>/ oglašanje iz dvorane/</stage> Mi moramo nadaljevat<gap n="..."/> Glejte<gap n="..."/> Vsi ste bili obveščeni, kdaj je kolegij, tako da, to si ne moremo privoščit, da prestavljamo zaradi kogarkoli.</p>
               <p>Torej, na glasovanje dajem naslednji sklep: »Sprejme se predlog sklepa o obstoju izrednih okoliščin, ter sklicu in izvedbi 65. izredne seje Državnega zbora.« Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Soglasno sprejeto. Hvala lepa.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO NUJNEM POSTOPKU.</title>
               </p>
               <p>Predlog ste prejeli s sklicem seje kolegija. Kolegij razpravlja in glasuje o treh predlogih Vlade za obravnavo predlogov zakonov po nujnem postopku.</p>
               <p>Najprej o predlogu, da Državni zbor po nujnem postopku obravnava Predlog Zakona o reševanju in prisilnem prenehanju bank.</p>
               <p>Želi besedo predstavnica Vlade? <stage>(Da.)</stage>
               </p>
               <p>Gospa mag. Janja Garbas Hočevar, imate besedo.</p>
            </sp>
            <sp who="GarvasHočevarJanja">
               <speaker>MAG. JANJA GARBAS HOČEVAR:</speaker>
               <p>Hvala za besedo.</p>
               <p>Vlada Republike Slovenije predlaga Državnemu zboru, da Predlog Zakona o reševanju in prisilnem prenehanju bank obravnava po nujnem postopku, da se prepreči težko popravljive posledice. S pravočasnim sprejetjem novega zakona, ki ureja reševanje in prisilno prenehanje bank, obravnava po nujnem postopku, da se preprečijo težko popravljive posledice. S pravočasnim sprejetjem novega zakona, ki ureja reševanje in prisilno prenehanje bank se pomembno zmanjša verjetnost za nastanek težko popravljivih posledic za delovanje države, do katerih lahko pride v kolikor ne bodo zagotovljena zadostne pravne podlage, ki bi institucijam, ki so odgovorne za zagotavljanje finančne stabilnosti omogočale primerno agilnost in odzivnost v primeru, ko se banka znajde v težavah. S sprejetjem predlaganega zakona se namreč izboljša pravni okvir za reševanje bank v težavah. Predlog za nujni postopek utemeljujemo tudi z dejstvom, da se s predlogom Zakona o nacionalni pravni red prenaša Direktiva 2019/879/EU Evropskega parlamenta in sveta z dne 20. maja 2019 o spremembi Direktive 2014/59/EU glede sposobnosti kreditnih institucij in investicijskih podjetij za pokrivanje izgub in dokapitalizacijo ter Direktive 98/26/ES pri čemer je rok za prenos te direktive potekel 28. decembra 2020. Evropska komisija je 3. februarja 2021 Republiki Sloveniji že izdala uradni opomin, zaradi nenotifikacije preklicev za prenos te direktive v pravni red Republike Slovenije. Neugoden izid postopka bi pomenil veliko finančno breme za Republiko Slovenijo in bi torej nastale težko popravljive posledice za delovanje države. Za Sloveniji bo lahko najvišji pavšalni znesek denarne kazni znašal do 980 tisoč evrov. Predlagani nujni zakonodajni postopek za sprejem predloga zakona omogoča, da bi Državni zbor Republike Slovenije zakon sprejel še pred potekom roka, katerem lahko Republika Slovenija pojasni razloge za nastalo zamudo pri prenosu direktive, kar bi nedvoumno ugodno vplivalo na končni izid postopka oziroma zmanjšalo verjetnost za določitev pavšalnega zneska denarne kazni. Do zamude pri prenosu direktive 2019/879/EU je sicer prišlo, zaradi povečanega obsega dela na področju priprave interventnih ukrepov za blažitev posledice epidemije Covid-19 v letu 2020 in naknadno sprejete odločitve ter zaradi večje preglednosti primerneje pripraviti nov področni zakon.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Odpiram razpravo. Kolega Matjaž Han.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Da ne bo zopet, potem očitka, da ne opozarjamo na matičnih delovnih telesih, da se kakorkoli naredi moram najprej povedati, da mislim da Zakon o bančništvu 419 členov tisti pa mislim, da 290 členov Zakon o banki Slovenije. Državni zbor seveda ni kriv, da prihaja do zamud kolikor je pa praksa znana pa, če bomo mi vložili zakon in ga začeli v proceduro spravljati skozi življenje v Državnem zboru mislim, da bo dovolj to za Evropo tako, da mi nujnega postopka, zaradi obsežnosti obeh zakonodaj, ker bomo prišli, potem še na drugi zakon ne moremo podpreti.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala.</p>
               <p>Kolega Matej T. Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Hvala, predsednik.</p>
               <p>Ti razlogi kazni, direktiva, Covid in tako naprej so pač malo potegnjeni za lasje. Vsakič, ko pride do nekih nujnih postopkov in je potrebno popravljati neke stvari, zato da ne bi dobili kazni se je večkrat v preteklosti dogajalo, da je prišel zraven še kakšen drug člen sedaj pa imamo, dragi moji, pred seboj zakon, ki ima 263 strani novi zakon, ki ga naj sprejmemo po nujnem postopku. Mislim to je že z osnovnim namenom nujnega postopka skregano glede na to kakšno področje se tukaj ureja. To strašenje s kaznimi je seveda najmanj nedostojno kot drugo je pa lahko tudi ne vem tvegano. Sedaj bomo mi v dveh tednih sprejeli neki novi obsežen zakon, poslanci bodo spet pod nekim presingom predvsem opozicijski, ki seveda preberemo stvari in poslušamo videti kaj dlje od tega, kar je pač navodilo kako je potrebno glasovati in mislim, da to ni pravi način. Mi bomo seveda nasprotovali temu postopku mislim pa, da bi moral nasprotovati vsakdo, ki mu je v interesu ne samo kakovostno sprejemanje zakonov, ampak tudi, ki mu je v interesu, da se urejajo ta področja na neki pretehtan in pameten način. Tudi predvsem ostale opozicijske stranke na neki način pozivam predvsem SNS pa Desus, da razmislite o tem ali boste podprli ta postopek, ker je lahko nevaren. Videli smo, da pomenijo takšne rokohitrske spremembe : v času prve Janševe Vlade, ko se je z napačnimi ukrepi pregrevalo gospodarstvo, potem v drugi Janševi Vladi kako se ni znalo odzvati na krizo in smo potem morali sanirati banke itn. Tako, da jaz tukaj ne zaupam, to je pač nek osnovni instinkt, po drugi strani pa se mi zdi tudi iz proceduralnega vidika pravilno, da se tako obsežne zakone sprejema po nujnem postopku.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Okej, hvala lepa. Še kdo? <stage>(Ne.)</stage> Zaključujem razpravo. Na glasovanje dajem naslednji sklep:</p>
               <p>»Predlog zakona o reševanju in prisilnem prenehanju bank se obravnava po nujnem postopku.«</p>
               <p>Kdo je za? <stage type="vote-ayes">(SDS, SMC, SNS, NSi, Desus.)</stage> Kdo je proti? <stage type="vote-no">(LMŠ, SD, Levica.)</stage> Vzdržani. <stage type="vote">(SAB)</stage>
               </p>
               <p>Ugotavljam, da je sklep sprejet.</p>
               <p>Prehajamo na obravnavo predloga Vlade, da Državni zbor po nujnem postopku obravnava Predlog zakona o spremembah in dopolnitvah Zakona o državnem tožilstvu.</p>
               <p>Besedo ima predstavnica Vlade oziroma generalna sekretarka, mag. Janja Garvas Hočevar.</p>
            </sp>
            <sp who="GarvasHočevarJanja">
               <speaker>MAG. JANJA GARVAS HOČEVAR:</speaker>
               <p>Najlepša hvala.</p>
               <p>Vlada Republike Slovenije predlaga Državnemu zboru, da predlog zakona o Državnem tožilstvu obravnava po nujnem postopku, saj je sprejem zakona nujen zaradi interesov varnosti države in tudi zato, da se preprečijo težko popravljive posledice za delovanje države. Evropsko javno tožilstvo je sredi januarja letos obvestilo Republiko Slovenijo kdaj naj bi pričelo z delovanjem v mesecu marcu. Normativne spremembe in dopolnitve, ki so jih predlagali, so potrebne z vidika nemotenega delovanja evropskega javnega tožilstva, ki preko dveh evropskih delegiranih tožilcev v Republiki Sloveniji preiskuje in preganja kazniva dejanja iz pristojnost EJT in predstavlja potrebno prilagoditev veljavnega zakona o uredbi Sveta EU o izvajanju okrepljenega sodelovanja v zvezi z ustanovitvijo evropskega javnega tožilstva in sklepu kolegija Evropskega javnega tožilstva o določitvi pravil o pogojih za zaposlitev evropskih delegiranih tožilcev. Predlagane spremembe in dopolnitve ne posegajo v notranjo sistemsko ureditev Državnega tožilstva, temveč jo dopolnjujejo ter omogoča opravljanje dela evropskega delegiranega tožilstva v Republiki Sloveniji. Spreminja in dopolnjuje zgolj tiste dele zakona o Državnem tožilstvu kjer je to potrebno zaradi prilagoditve sklepa kolegija Evropskega javnega tožilstva o določitvi pravil o pogojih za zaposlitev evropskih delegiranih tožilcev, to je določitev zavarovanca, zavezanca in osnove za vključitev nacionalni sistem socialnega zavarovanja. V delu kjer se spreminja pravilo nastopanje evropskega tožilca in evropskega delegiranega tožilca pred Vrhovnim sodiščem pa le sledi dosedanji sistemski ureditvi nastopanja državnih tožilcev pred sodišči, obenem pa se na ta način ohranja tudi upoštevanje tožilske doktrine in prakse, ki jo pred vrhovnim sodiščem Republike Slovenije uveljavlja Vrhovno državno tožilstvo Republika Slovenija. Brez predlaganih sprememb delovanja evropskih delegiranih tožilcev v Republiki Sloveniji in s tem tudi evropskega javnega tožilstva na področju Republike Slovenije ne bo mogoče. Navedeno bi za državo nedvomno pomenilo ogrožanje njene pravne varnosti kot tudi težko popravljive posledice za njeno delovanje, saj evropski delegirani tožilci preiskujejo kazniva dejanja, ki škodijo finančnim interesom unije, obenem pa bi se s tem lahko okrnil tudi ugled države pri Evropskem javnem tožilstvu in celotni Evropski uniji.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa. Odpiram razpravo. Maša Kociper ima besedo.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Ta predlog pa je ena posebna vrsta ironije, spoštovana Vlada. S samim tem predlogom zakona seveda ni nič narobe. Rešuje nekatera vprašanja s področja socialne varnosti evropskega delegiranega tožilca, mirovanja pravic in dolžnosti, itn., kar je bilo že našteto. Ampak, da se Vlada, ki blokira že toliko časa imenovanje delegiranih državnih tožilcev, zaradi tega smo sokrivi, da ta organ ne more začeti delovati, zdaj ponuja zakon, ki ureja položaj, socialno varnost in pa pravice in dolžnosti teh istih delegiranih tožilcev po nujnem postopku, je pa res smešno no. In pri tem se sklicujete, da bodo nastale težko popravljive posledice za Evropsko unijo, zato ker imajo delegirani državni tožilci zelo pomembno vlogo, da skrbijo za uporabo sredstev Evropske unije in hkrati navajate, da se bo krnil ugled države, če ne bomo tega zakona sprejeli. Kako se pa krni ugled države, ker Vlada blokira že toliko časa imenovanje delegiranih državnih tožilcev? Zdaj, na hitro je treba sprejeti zakon, ki bo urejal njihove socialne pravice, hkrati pa nočemo imenovati teh delegiranih državnih tožilcev. Res, prav sramoto si delamo v evropski skupnosti in tega predloga iz tega razloga ne bom podprla.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Še kdo? Ne. Zaključujem razpravo. Na glasovanje dajem naslednji sklep. Predlog zakona o spremembah in dopolnitvah Zakona o državnem tožilstvu se obravnava po nujnem postopku.</p>
               <p>Kdo je za? <stage type="vote-ayes">(SDS, SMC, NSi, SNS)</stage> Še tam kdo? Ne. DeSUS, tudi. Kdo je proti? Proti ni. Vzdržani? <stage type="vote-no">(LMŠ, Levica, SD, SAB)</stage>.</p>
               <p>Ugotavljam, da je sklep sprejet.</p>
               <p>Prehajamo na obravnavo predloga vlade, da Državni zbor po nujnem postopku obravnava predlog Zakona o bančništvu. Želi besedo predstavnica vlade, mag. Janja Garvas Hočevar?</p>
            </sp>
            <sp who="GarvasHočevarJanja">
               <speaker>MAG. JANJA GARVAS HOČEVAR:</speaker>
               <p>Hvala še enkrat.</p>
               <p>Vlada Republike Slovenije predlaga Državnemu zboru, da predlog Zakona o bančništvu obravnava po nujnem postopku, da bi se preprečile težko popravljive posledice za delovanje države, do katerih lahko pride, v kolikor ne bodo zagotovljena zadostne pravne podlage, ki bi akterjev, ki so odgovorni za zagotavljanje finančne stabilnosti omogočale primerno agilnost. Predlagani zakon bo namreč izboljšal pravni okvir za stabilno in varno poslovanje bank. S predlogom zakona se v nacionalni pravni red prenaša tudi direktiva v zvezi z izvzetimi subjekti, finančnimi holdingi, mešanimi finančnimi holdingi, prejemki, nadzorniškimi ukrepi in pooblastili, ter ukrepi za ohranitev kapitala, pri čemer je rok za prenos te direktive potekel 28. decembra 2020. evropska komisija je 3. februarja 2021, Republiki Sloveniji že izdala uradni opomin, zaradi nenotifikacije predpisov za prenos te direktive v pravni red Republike Slovenije. Neugoden izid postopka bi lahko pomenil veliko finančno breme za Republiko Slovenijo in bi torej nastale težko popravljive posledice za delovanje države. V dosedanjih primerih, ko Slovenija ni pravočasno prenesla direktiv v nacionalni pravni red, je namreč Evropska komisija sodišču EU v tožbah predlagala, da naloži samo dnevne denarne kazni, pri čemer so se zneski gibali tudi do 10 tisoč 300 evrov na dan, šteto od razglasitve sodbe, do izpolnitve obveznosti sodbe. Dodatno lahko Evropska komisija sodišču EU predlaga, da državi članici naloži tudi plačilo pavšalnega zneska, kar pomeni, da tožb ne bo umikala, tudi če bo država članica priglasila ukrepe za prenos direktive. Za Slovenijo bi lahko najvišji pavšalni znesek denarne kazni znašal do 980 tisoč evrov.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Odpiram razpravo. Kolega Matej T. Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Ja, podobno kot pri zakonu o reševanju prisilnem prenehanju banke. Zdaj, če bi želeli reševati direktivo in se izogniti kaznim bi spisali tak zakon, ga poslali po nujnem postopku in bi ga verjetno ta Državni zbor sprejel. Zdaj pa imamo spet po nujnem postopku 416 ali še več členov novega zakona o bančništvu, ne novele, ne sprememb in dopolnitev, ampak nov Zakon o bančništvu, ki ureja v bistvu celoten bančni sistem, ki ga merimo v milijardah evrov in mi bi naj to sprejemali po nujnem postopku, spet v nekaj tednih, bog ve kaj se vse tukaj notri skriva. To je popolnoma neresno. Mislim, ne moremo na tak način sprejemati nujnih postopkov. Jaz mislim, da bi to že čisto postopkovno moralo biti nesprejemljivo, ker je neverjetno, da se to sploh znajde s takim predlogov, da gre za nujni postopek. Ne more to biti nujni postopek. Nujni postopki vemo, so urejeni za primer, ko gre za naravne nesreče, podobne stvari, če hočete tudi direktive, glede na to, da je to postala praksa, to zamujanje in čakanje na to, da začne Evropska komisija groziti z globami, ampak to, da se potem nov zakon spiše, pošlje en paket, dober fascikel s prilogami zraven in se zahteva od Državnega zbora, da to reši v dveh tednih, je samo smešno. In samo kaže na to, da seveda so očitno tudi neki skriti nameni odzadaj. Jaz tega ne morem razumeti drugače, tako da tudi ta nujni postopek mu bodo nasprotovali, mislim pa da si ne moremo niti kot institucija dovoliti, da vlada na tak način sili Državni zbor v to, da sprejema na tak način zakone.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Jaz bi še eno obvestilo prebral, na kar so me opozorili. In sicer, da bo Državni zbor glede na določbo 117. člena Poslovnika zbora, predlog zakona o reševanju in prisilnem prenehanju bank ter predlog Zakona o bančništvu obravnava po zaključku zakonodajnega postopka o predlogu Zakona o Javni agenciji Republike Slovenije za trg, varnost prometa in potrošnike in Javne agencije Republike Slovenije za finančne trge. Toliko, da na to opozorim, ker imamo pač ta zakon že v postopku in, v našem žargonu, blokira nova zakona.</p>
               <p>Kolega Matej T. Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Hvala za to informacijo. Mislim, da je to samo še en argument več za to, da ni nobene potrebe po tem nujnem postopku. Očitno ne bo mogel biti niti realiziran ta nujni postopek.</p>
               <p>Tako, da jaz pač tukaj res apeliram na vse, da se pač zavrne nujni postopek in se tako pomembne sistemske zakone, ki urejajo, še enkrat poudarjam, sistem, ki je težek več milijard evrov, da se to obravnava po rednem postopku, z javno razpravo in vsem, kar pritiče zraven.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Zaključujem razpravo. Na glasovanje dajem naslednji predlog sklepa:</p>
               <p>Na glasovanje dajem naslednji predlog sklepa:</p>
               <p>Predlog Zakona o bančništvu se obravnava po nujnem postopku.</p>
               <p>Kdo je za? <stage type="vote-ayes">(SDS, SMC, NSi, SNS, DeSUS.)</stage> Kdo je proti? <stage type="vote-no">(SAB, Levica, SD.)</stage> Vzdržani? <stage type="vote">(SAB in LMŠ.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA, TO JE PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU.</title>
               </p>
               <p>Predlog ste prejeli s sklicem seje kolegija.</p>
               <p>Razpravljali in odločali bomo o sedmih predlogih za obravnavo predloga zakona po skrajšanem postopku.</p>
               <p>Najprej o tem, da se po skrajšanem postopku obravnava predlog Zakona o spremembah in dopolnitvah Zakona o proizvodnji in prometu s prepovedanimi drogami.</p>
               <p>Želi besedo mag. Andrej Rajh v imenu predlagatelja?</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Tako. Hvala lepa.</p>
               <p>Glejte, v Poslanski skupini SAB smo v zakonodajni postopek vložili novelo Zakona o proizvodnji in prometu s prepovedanimi drogami z namenom izključno določitev pogojev za gojenje in pridelavo konoplje v medicinske namene. Že dlje časa je namreč dokazano, da se medicinska konoplja lahko uspešno uporablja pri lajšanju simptomov pri nekaterih od najtežjih bolezni, ki pestijo moderno družbo, tj. od raka do multiple skleroze. In zakonodajna sprememba, ki jo delamo, je relativno majhna, zelo pomembna za to, da bodo bolniki lahko končno na legalen in kontroliran način prišli do tega, bom rekel medicinskega produkta, ki ga sedaj kupujejo na črnem trgu, nelegalno, in tako ogrožajo svoje zdravje.</p>
               <p>Mi želimo, da se za potrebe lajšanja nekaterih najhujših simptomov legalizira in regulira, poudarjam regulira, pridelava in predelava konoplje za medicinske namene. In zato želimo, da se za te naše najtežje bolnike ta zakonodajni postopek obravnava po skrajšanem postopku. In prosim za podporo.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Želi kdo razpravljati? Ugotavljam, da ne. Zaključujem razpravo. Na glasovanje dajem naslednji sklep:</p>
               <p>Na glasovanje dajem naslednji sklep:</p>
               <p>Predlog Zakona o spremembah in dopolnitvah Zakona o proizvodnji in prometu s prepovedanimi drogami se obravnava po skrajšanem postopku.</p>
               <p>Kdo je za? <stage type="vote-ayes">(Soglasno.)</stage>
               </p>
               <p>Ugotavljam, da je sklep sprejet.</p>
               <p>Prehajamo na obravnavo predloga, da se po skrajšanem postopku obravnava predlog Zakona o spremembah in dopolnitvah Zakona o lekarniški dejavnosti.</p>
               <p>Želi besedo mag. Dušan Verbič?</p>
               <p>Imate besedo, predlagatelj.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa za besedo, predsednik. Vsem skupaj lep pozdrav.</p>
               <p>Predlagana sprememba Zakona o lekarniški dejavnosti ima zgolj 11 členov. Gre za manj zahtevne spremembe. Razlog je predvsem v spremenjenih okoliščinah in seveda pojava COVID-19. S to spremembo se v ničemer ne posega v strogo farmacije, farmacentov in raznih postopkov, ki so vezani na t.i. verifikacijo, ki so predpisani pred in so pogoji za odprtje in delovanje samih lekarn s strani zdravstvene stroke, se pravi Ministrstva za zdravje.</p>
               <p>Pri tem pa se zasleduje dva cilja: večja avtonomija, samostojnost občin v Republiki Sloveniji, ki imajo izključno pristojnost za zagotavljanje mreže lekarniške dejavnosti na primarni ravni - večja avtonomija občin je tudi koalicijska zaveza sedanje vlade -, in drugi del, sprostitev trga na področju dobave stvari, ki jih nudijo lekarne občanom, z možnostjo, da javni lekarniški zakon sam, ali skupaj z drugimi ustanovijo lastne dobavitelje. S tem se sprosti konkurenca na slovenskem trgu glede dobave zdravil in raznih dopolnil, ki lajšajo bolečine. Oba navedena cilja bi s predlagano spremembo zagotovila prvič – večjo pokritost z lekarnami in boljšo dostopnost občanom in to najbolj poznajo župani slovenskih občin. In drugič, ustvarijo se pogoji za nižanje cen storitev v lekarnah in to gre izključno v korist občanom.</p>
               <p>Na podlagi navedenega se predlaga obravnava te spremembe po skrajšanem postopku in vas prosim za podporo.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Odpiram razpravo. Kolega Matej T. Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Ja, v Levici ocenjujemo, da ta zakon ne izpolnjuje pogojev za skrajšan postopek, ker ne gre za manjše in manj zahtevne spremembe zakona. Ta zakon v bistvu pomeni neko zelo veliko spremembo, spremembo, ki bo pravzaprav spremenila podobo lekarništva oziroma lekarniškega trga v Sloveniji.</p>
               <p>Zdaj argumenti za to, da se dobi več lekarn, kar je na nek način namen zakona, so nekoliko za lase privlečeni. Jasno je, da gre za nek lobističen zakon. Zakon, ki bi omogočil večjim lekarnam v Sloveniji, da svoje območje, tako imenovano gravitacijsko območje razširijo pač tam, kjer ga danes ne morejo. In to bo pomenilo postopoma seveda monopolizacijo ali pa neko oligopoloziacijo lekarniškega trga pri nekaj večjih dobaviteljih oziroma nekaj večjih firm. In seveda zelo verjetno tudi prihod kakšne druge velike firme, istočasno pa propadanje manjših lekarn. In gre iz tega vidika predvsem za lobističen zakon, ki mu nasprotuje celo Lekarniška zbornica. Mislim, da je to dovolj glasen, dovolj glasen indic, da nekaj ni tle v redu in da v bistvu iz tega vidika ga ne bomo podprli. Ob razlogu vsebinskih seveda še več, ampak postopkovno vsaj to, da ne gre za manjšo spremembo.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Še kdo? Ne. Zaključujem razpravo.</p>
               <p>Na glasovanje dajem naslednji sklep. Predlog zakona o spremembah in dopolnitvah Zakona o lekarniški dejavnosti se obravnava po skrajšanem postopku.</p>
               <p>Kdo je za? <stage type="vote-ayes">(SMC)</stage> Še kdo? Ne.</p>
               <p>Ugotavljam, da sklep ni sprejet.</p>
               <p>Prehajam na obravnavo predloga, da se po skrajšanem postopku obravnava predlog zakona o spremembah in dopolnitvah Zakona o zaščiti živali. Želi besedo mag. Meira Hot?</p>
               <p>Imate besedo.</p>
            </sp>
            <sp who="HotMeira">
               <speaker>MAG. MEIRA HOT (PS SD):</speaker>
               <p>Hvala lepa za besedo. Lep pozdrav vsem!</p>
               <p>Torej Socialni demokrati smo v zakonodajno proceduro vložili zakon o spremembah in dopolnitvah Zakona o zaščiti živali. Temeljni cilji in temeljne poglavitne rešitve predloga zakona so obvezno čipiranje psov in mačk, prepoved usmrtitve živali zaradi pridobivanja kože in krzna, prepoved namernega omejevanja gibanja živali na način, ki jim lahko povzroči trpljenje in bolečino, prepoved priveza psov na verige in druge oblike priveza, prepoved usmrtitve zdravih zapuščenih živali v zavetiščih ter finančno razbremeniti občine in zvišati kazni za prekrške. S tem dosledno zasledujemo cilj in načela humanega ravnanja in odgovornega lastništva živali ter seveda načelo preprečevanja trpljenja in mučenja živali.</p>
               <p>Vseeno gre za manj zahtevne spremenitve in dopolnitve zakona, zato menimo, da je utemeljen predlog za sprejem v skrajšanem postopku.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Odpiram razpravo. Ni želje po razpravi.</p>
               <p>Na glasovanje dajem naslednji predlog sklepa. Predlog zakona o spremembah in dopolnitvah Zakona o zaščiti živali se obravnava po skrajšanem postopku.</p>
               <p>Kdo je za? Soglasno sprejeto.</p>
               <p>Prehajamo na naslednjega, na obravnavo predloga, da se po skrajšanem postopku obravnava predlog zakona o spremembah in dopolnitvah Kazenskega zakonika. Želi besedo kdo od predstavnikov predlagatelja?</p>
               <p>Matej T. Vatovec na primer. Ja, imate besedo.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Ja, hvala.</p>
               <p>V bistvu ta zakon ni zakon štirih poslanskih skupin opozicije, ampak je zakon civilne družbe. Kot veste, so v Inštitutu 8. marec z neko široko podporo v zelo kratkem času uspeli zbrati dovolj overjenih podpisov na upravnih enotah za vložitev sprememb Kazenskega zakonika, ki bi spremenila oziroma ki spreminja definicijo kaznivega dejanja posilstva, v tako imenovani model Ja, pomeni ja. Gre za pomemben, predvsem pomemben družbeni premik v konceptu tega kaznivega dejanja in kako mora družba biti popolnoma, v bistvu popolnoma netolerantno do vsakršnih oblik spolnega nasilja in iz tega vidika smo potem, ker je Vlada iz nekih čudnih razlogov želela prehitet civilno iniciativo, poteptat tisto, kar so bile iniciative civilne družbe, smo potem v štirih poslanskih skupinah, v opoziciji – LMŠ-ju, SD-ju, Levici in v SAB-u – vložili ta predlog, ki pa je predlog civilne družbe, to še enkrat poudarjam, ki pa ga seveda jasno in tudi zelo odločno podpiramo, tako da, gre za manjšo spremembe, sicer pomembno spremembo Kazenskega zakonika, zato smo predlagali skrajšan postopek.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Še kdo? <stage>(Da.)</stage>
               </p>
               <p>Ja, Matjaž Han.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Ja, jaz absolutno podpiram. Najprej, drage dame, vse dobro ob današnjem prazniku in tudi, se mi zdi, da je simbolno, na 8. marec, lepo, da smo danes ta zakon, ga bomo sprejel, upam, sprejel po skrajšanem postopku. Ni tako majhen zakon, gre pa za simbolni zakon in mislim, da gre v pravo smer.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Zaključujem razpravo. Na glasovanje dajem naslednji predlog sklepa: »Predlog zakona o spremembah in dopolnitvah Kazenskega zakonika se obravnava po skrajšanem postopku.« Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Soglasno sprejeto. Hvala lepa.</p>
               <p>Prehajam na obravnavo predloga, da se po skrajšanem postopku obravnava Predlog zakona o spremembah in dopolnitvah Zakona o sodelovanju o kazenskih zadevah z državami članicami Evropske unije.</p>
               <p>Želi besedo mag. Janja Garbas Hočevar? <stage>(Da.)</stage>
               </p>
            </sp>
            <sp who="GarvasHočevarJanja">
               <speaker>MAG. JANJA GARBAS HOČEVAR:</speaker>
               <p>Hvala za besedo.</p>
               <p>Predlagamo, da se predlog zakona obravnava po skrajšanem postopku, ker gre za manj zahtevne spremembe zakona in sicer, za prenos pristojnosti področja prikritih vojnih <stage>/ nerazumljivo/</stage>, z Ministrstva za gospodarski razvoj in tehnologijo na Ministrstvo za obrambo.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Na glasovanje dajem naslednji - vidim, da ni več želje po razpravi – naslednji predlog sklepa: »Predlog zakona o spremembah in dopolnitvah Zakona o sodelovanju o kazenskih zadevah z državami članicami Evropske unije se obravnava po skrajšanem postopku.« Glasujemo.</p>
               <p>Kdo je za? <gap n="..."/> Proti? <stage type="vote-no">(Nihče.)</stage> Vzdržan? <stage type="vote">(LMŠ.)</stage>
               </p>
               <p>Ugotavljam, da je sklep sprejet.</p>
               <p>Prehajamo na obravnavo predloga, da se po skrajšanem postopku obravnava Predlog zakona o spremembah in dopolnitvah Zakona o planinskih poteh.</p>
               <p>Želi besedo Mateja Udovč, predlagateljica predloga zakona? <stage>(Da.)</stage>
               </p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsednik, za besedo.</p>
               <p>V zakonodajni postopek je bila vložena prva novela Zakona o planinskih potek. Kot predlagateljica spremembe zakona predlagam, da se novela Zakona o planinskih poteh obravnava in sprejme po skrajšanem zakonodajnem postopku. Pri spremembi zakona gre le za manjšo vsebinsko spremembo zakona in se odpira le v treh členih.</p>
               <p>S spremembo zakona se temelji in cilji zakona ne spreminjajo, spreminja se le v členih, kjer bomo določili namenski vir financiranja za vzdrževanje in obnovo planinskih poti in krovnih organizacijam omogočili, da samostojno urejajo način usposabljanja oseb, se prav, markacistov, ki skrbijo za vzdrževanje in obnovo planinskih poti.</p>
               <p>Za dodatne informacije pa sem vam na voljo.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Odpiram razpravo. Ni želje po razpravi.</p>
               <p>Na glasovanje dajem naslednji predlog sklepa: »Predlog zakona o spremembah in dopolnitvah Zakona o planinskih potek se obravnava po skrajšanem postopku.« Glasujemo.</p>
               <p>Kdo je za? <gap n="..."/> Vzdržan? <stage type="vote">(LMŠ.)</stage>
               </p>
               <p>Ugotavljam, da je sklep sprejet.</p>
               <p>Torej, gremo na naslednji zakon, in sicer, Predlog zakona o spremembi Zakona o starševskem varstvu in družinskih prejemkih.</p>
               <p>Želi besedo kolega Jožef Horvat, za predlagatelja? <stage>(Da.)</stage>
               </p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, predsednik. Spoštovani kolegice in kolegi.</p>
               <p>Čisto na kratko. Naj samo spomnim, da je v lanskem letu varuh človekovih pravic ob obravnavani pobude v zvezi z dvigom delnega plačila za izgubljeni dohodek predlagal, da se ta pravica odmeri vsaj v znesku minimalne zagotovljene plače, s ciljem zmanjševanja institucionalizacije in zapuščanje otrok s posebnimi potrebami. Zakon ima en vsebinski člen, ki se glasi: Višina delnega plačila za izgubljeni dohodek je bruto minimalna plača.« in ima tri člene, ki spadajo v poglavje prehodne in končne določbe. Prosim da predlog podprete. Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa. Želi kdo razpravljati? Ugotavljam, da ne. Zaključujem razpravo.</p>
               <p>Na glasovanje dajem naslednji predlog sklepa: »Predlog zakona o spremembi zakona o starševskem varstvu in družinskih prejemkih se obravnava po skrajšanem postopku.«</p>
               <p>Kdo je za? <stage type="vote-ayes">(SMC, SDS, NSi, SNS)</stage>
               </p>
               <p>Soglasno sprejeto.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – PREDLOG ZA RAZŠIRITEV OBSEGA PARLAMENTARNE PREISKAVE ZA UGOTOVITEV DEJANSKEGA STANJA IN MOREBITNE POLITIČNE ODGOVORNOSTI NOSILCEV JAVNIH FUNKCIJ PRI IZVAJANJU UKREPOV, POVEZANIH Z EPIDEMIJO COVID-19 IN Z BLAŽENJEM NJENIH POSLEDIC, ZARADI SUMA NEUSTREZNE PORABE JAVNIH SREDSTEV TER NEUPRAVIČENEGA OMEJEVANJA PRAVIC IN SVOBOŠČIN, ZA OBDOBJE OD 13. MARCA 2020 DO DNEVA ODREDITVE RAZŠIRITVE OBSEGA PREDMETNE PARLAMENTARNE PREISKAVE IN ZA MOREBITNO SPREMEMBO VELJAVNE ZAKONODAJE, KI UREJA UKREPANJE DRŽAVE PRI SPOPADANJU Z EPIDEMIJO NALEZLJIVE BOLEZNI OZIROMA Z NJENIMI POSLEDICAMI.</title>
               </p>
               <p>Predlog ste prejeli s sklicem seje Kolegija. Predlagatelj širitve parlamentarne preiskave je skladno s prvim odstavkom 9. člena Poslovnika o parlamentarni preiskavi preiskovalna komisija u ugotavljanju morebitne politične odgovornosti nosilcev javnih funkcij za finančno neustrezne ukrepe in sum neupravičenega omejevanja pravic pri izvajanju ukrepov povezanih z epidemijo in nalezljive bolezni Covid-19. Skladno s tretjim odstavkom 4. člena Poslovnika o parlamentarni preiskavi se na seji Kolegija predsednika Državnega zbora opravi usklajevanje predloga za širitev parlamentarne preiskave s predstavnikom predlagatelja zahteve za uvedbo parlamentarne preiskave. Na današnjo sem tako vabil predsednika preiskovalne komisije Roberta Pavšiča ter Braneta Golubovuća kot prvopodpisanega predlagatelja zahteve za uvedbo parlamentarne preiskave. Preden dam besedo kolegu Pavšiču bi rad opozoril še na eno vprašanje, in sicer na potrebo po dopolnitvi predloga za razširitev obsega parlamentarne preiskave v smislu natančnejše opredelitve časovne pristojnosti te razširitve. To bi lahko rešili na ta način, da bi v aktu o razširitvi obsega parlamentarne preiskave na ustrezen način zapisali, da se odreditev razširitve obsega parlamentarne preiskave nanaša na sejo, torej dan seje zbora, na kateri se razširitev obsega odredi. Gre za redakcijsko dopolnitev. Kolega Robert Pavšič, želite besedo?</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala lepa. Če sem sedaj pravilno razumel je ta pravni zaplet bil razrešen s tem, da se popravi ustrezno popravi<gap n="..."/>
               </p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>
                  <gap n="..."/>datum se doda<gap n="..."/>
               </p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>
                  <gap n="..."/>tako. Najlepša hvala. No, akt o odreditvi parlamentarne preiskave nas veže na 27. oktober, ko se je pravzaprav epidemija šele začela. Zato je bil sklep oziroma predlog na komisiji sprejet soglasno oziroma brez glasu proti, da bi se to obdobje, na katerega se nanaša parlamentarna preiskava podaljšalo tudi v malce kasnejši čas, ker so se ukrepi dejansko spreminjali in še vedno veljajo. Zato prosom kolegi za podporo, da se časovno obdobje, samo časovno obdobje te parlamentarne preiskave podaljša. Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa. Odpiram razpravo. Ni želje po razpravi. Razpravo zaključujem in ugotavljam, da je vsebina predloga za širitev parlamentarne preiskave usklajena s predlagateljem zahteve za uvedbo parlamentarne preiskave. V skladu z navedeno ugotovitvijo bo pripravljen akt o razširitvi obsega navedena parlamentarne preiskave. Torej, s to omenjeno redakcijsko dopolnitvijo.</p>
               <p>S tem zaključujem to točko dnevnega reda in 96. sejo Kolegija.</p>
               <stage type="time">Seja Kolegija je bila končana 8. marca 2021 ob 15.39.</stage>
            </sp>
         </div>
      </body>
   </text>
</TEI>
