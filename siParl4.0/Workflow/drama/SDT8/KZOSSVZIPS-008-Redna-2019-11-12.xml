<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZOSSVZIPS-008-Redna-2019-11-12">
   <teiHeader>
      <fileDesc>
         <titleStmt>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZOSSVZIPS-008-Redna-2019-11-12.KZOSSVZIPS" n="008">
               <name>Redna</name>
               <date when="2019-11-12"/>
            </setting>
         </settingDesc>
         <particDesc>
            <listOrg>
               <org xml:id="KZOSSVZIPS-008-Redna-2019-11-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZOSSVZIPS-008-Redna-2019-11-12.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA ODNOSE S SLOVENCI V ZAMEJSTVU IN PO SVETU</stage>
            <stage type="session">8. redna seja</stage>
            <stage type="date">(12. november 2019)</stage>
            <stage type="chairman">Sejo je vodila Karla Urh, podpredsednica Komisije za odnose s Slovenci v zamejstvu in po svetu.</stage>
            <stage type="time">Seja se je začela ob 14.04 uri.</stage>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Spoštovane članice in člani komisije, državna sekretarka, vabljeni ter ostali prisotni lepo pozdravljeni. Obveščam vas, da bom zaradi odsotnosti predsednice komisije Ive Dimic v skladu z drugim odstavkom 47. člena Poslovnika Državnega zbora današnjo sejo kot podpredsednica vodila jaz.</p>
               <p>Pričenjam 8. sejo Komisije za odnose s Slovenci v zamejstvu in po svetu in vas obveščam, da so zadržani in se seje ne morejo udeležiti naslednji člani oziroma članice komisije: Ferenc Horvŕth in Iva Dimic.</p>
               <p>Glede na to, da je seznam vabljenih obširen, ga na tem mestu ne bi prebirala, saj je razviden s sklicem. Svojo udeležbo so opravičili: dr. Barbara Riman, predsednica slovenskih društev na Hrvaškem, Manuel Jug, predsednik Zveze slovenskih organizacij na Koroškem in Bernard Sadovnik, predsednik Skupnosti koroških Slovencev in Slovenk.</p>
               <p>Prehajamo na določitev dnevnega reda seje komisije. S sklicem seje ste prejeli dnevni red in ker v poslovniškem roku nisem prejela predlogov za njegovo spremembo je določen takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – OBRAVNAVA POROČILA O IZVAJANJU AKCIJSKIH NAČRTOV ZA JEZIKOVNO IZOBRAŽEVANJE IN ZA JEZIKOVNO OPREMLJENOST SPREJETIH NA PODLAGI RESOLUCIJE O NACIONALNEM PROGRAMU ZA JEZIKOVNO POLITIKO 2014 DO 2018 ZA LETO 2018 EPA 677-VIII.</title>
               </p>
               <p>Poročilo z dne 27. 6. 2019 in mnenje Komisije Državnega sveta za kulturo, znanost, šolstvo in šport z dne 18. 10. 2019 sta objavljena na spletnih straneh Državnega zbora. Poročilo je skladno z drugim odstavkom 28. člena Zakona o javni rabi slovenščine v obravnavo Državnemu zboru predložila Vlada Republike Slovenije. Komisija za odnose s Slovenci v zamejstvu in po svetu ga bo obravnavala kot zainteresirano delovno telo v skladu s prvim odstavkom 41. člena Poslovnika Državnega zbora, in sicer v delu, ki se nanaša na njeno delovno področje. Obveščam vas, da ste na mizo sprejeli in prejeli tudi predlog sklepa.</p>
               <p>Pričenjamo z obravnavo Poročila o izvajanju akcijskih načrtov za jezikovno izobraževanje in za jezikovno opremljenost sprejetih na podlagi Resolucije o nacionalnem programu za jezikovno politiko 2014 do 2018 za leto 2018.</p>
               <p>Besedo dajem predstavnici Vlade, državna sekretarka na Ministrstvu za kulturo mag. Petra Culetto. Izvolite, beseda je vaša.</p>
            </sp>
            <sp who="CulettoPetra">
               <speaker>MAG. PETRA CULETTO:</speaker>
               <p>Hvala lepa za besedo. Mogoče samo uvodoma. Državni zbor je julija 2013 sprejel Resolucijo o nacionalnem programu za jezikovno politiko 2014-2018, ki se je s preteklim letom iztekla in je to tudi sedaj zadnjo poročilo o izvajanju akcijskega načrta, ki je bil sprejet leta 2014. Na podlagi tega je Vlada ustanovila medresorsko delovno skupino za spremljanje izvajanja jezikovne politike Republike Slovenije, ki je vsako leto, tako tudi letos na podlagi poročil pristojnih organov pripravila osnutek besedila priporočil in ga po redakciji potrdila, sprejela sklep in nato ga je ministrstvo kot resorno ministrstvo vložilo na Vlado in sedaj to obravnavamo v Državnem zboru.</p>
               <p>Poročilo se začne z uvodom o stanju na jezikovno političnem področju v Republiki Sloveniji in ciljih slovenske jezikovne politike oziroma ugotovitve medresorske delovne skupine ob izvajanju ukrepov, ki je jezikovno politični strateški dokument v zadnjem obdobju. Sledi poročilo o realizaciji ukrepov po posameznih organih, in sicer z opisom izvedenih dejavnosti, navedbo uporabljenih finančnih sredstev v letu 2018. Konča pa se s priporočili Vladi za izboljšanje uresničevanja ciljev jezikovne politike.</p>
               <p>Vsekakor je treba poudariti, da jezikovna politika oziroma uresničevanje ciljev nikakor ni končano, zato bo potrebno nadaljevanje. To priporoča tudi medresorska delovna skupina. Predlaga se večja finančna sredstva, predvsem za razvoj slovenščine v digitalnem okolju, za govorno opremljenost, boljšo Slovenščino v javnem sektorju, skratka mnogo priporočil je.</p>
               <p>Če se omejimo na priporočila, ki zadevajo slovenščino v zamejstvu, zdomstvu in izseljenstvu. Tukaj je nekako šest ciljev: od spodbujanja optimatizacije učenja slovenščine za zamejske, zdomske in izseljenske otroke, spodbujanje optimatizacije poučevanja slovenščine, usposabljanje in izobraževanje učiteljev in pedagoških delavcev, ohranjanje in širjenje področij in priložnosti za rabo slovenščine, sprotno spremljanje jezikovno političnih situacij v zamejstvu, izseljenstvu in zdomstvu, promocija dvojezičnosti in omogočanje prostega pretoka študentov in profesorjev. Tukaj je bilo nosilcev oziroma izvajalcev več od MZIŠ?, od Urada Vlade Republike Slovenije za Slovence v zamejstvu in po svetu, univerz, Javne agencije za knjige, Ministrstva za kulturo, Urada za narodnosti in RTV Slovenije.</p>
               <p>Če se omejim na to, kar je počelo Ministrstvo za kulturo. Ministrstvo za kulturo financira naloge splošnih knjižnic za podporo razvoja knjižnične dejavnosti na obmejnih območjih vključno z boljšo dostopnostjo in spodbudami za branje knjižničnega gradiva v slovenskem jeziku. Namen financiranja pa je predvsem omogočili splošno dostopnost knjižničnega gradiva, informacij in storitev pripadnikov slovenske narodne skupnosti na obmejnem območju, razvijati bralno kulturo in povečati stopnjo bralne pismenosti v materinem jeziku med Slovenci v zamejstvu ter spodbujati uporabo knjižnic na obmejnem območju v Italiji, Avstriji, na Madžarskem in Hrvaškem.</p>
               <p>Ministrstvo je za ta namen petim splošnim knjižnicam namenilo sredstva tudi v letu 2018. Gre za osrednjo knjižnico Srečka Vilharja v Kopru, goriško knjižnico Franceta Bevka v Novi Gorici, knjižnici Mirana Jarca Novo mesto, pokrajinski in študijski knjižnici Murska Sobota ter koroški osrednji knjižnici dr. Franca Sušnika z Raven na Koroškem. K tem sredstvom je Ministrstvo za kulturo permanentno financira tudi nakup knjižničnega gradiva za potrebe Slovencev v zamejstvu. Tukaj smo v letu 2018 namenili 60.000 evrov. Prek javnih razpisov za sofinanciranje programskih vsebin medijev pa podpiramo medije pri ustvarjanju in razširjanju programskih vsebin, pomembnih med drugim tudi za Slovence po svetu in pripadnike slovenskih narodnostnih manjšin v Avstriji, Italiji in na Madžarskem. Zato je bilo v letu 2018 namenjenih okoli 134.000 evrov.</p>
               <p>Tu bi zaključila. Zaenkrat pa potem predlagam razpravo in se bom kasneje še vključila. Hvala.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. Želi besedo mogoče še kakšen predstavnik iz ministrstva? Če se lahko predstavite za magnetogram, prosim.</p>
            </sp>
            <sp who="GrudenRoman">
               <speaker>ROMAN GRUDEN:</speaker>
               <p>Roman Gruden, Ministrstvo za izobraževanje, znanost in šport. Morda bi podčrtal in dodal to, kar je gospa državna sekretarka že navedla. Tako je. Odlično smo sodelovali pri pripravi tega skupnega dokumenta oziroma teh dokumentov. Tudi na našem ministrstvu zelo aktivno sodelujemo na tem področju. Gospa je že omenila nekatera področja, tako da jih ne bi zopet povzemal. Morda samo to, da v skupni vrednosti tam nekje okoli čez 400.000 evrov je za zamejce, za Slovence po svetu, potem še okoli 800.000 evrov na leto, tako na grobo. To gre iz našega ministrstva. Mogoče samo to zaenkrat. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. Sedaj dajem besedo še vabljenim na sejo. Torej, želi kdo besedo? Gospod, kar predstavite se prosim.</p>
            </sp>
            <sp who="MerljakRudi">
               <speaker>RUDI MERLJAK:</speaker>
               <p>Rudi Merljak, Urad Vlade Republike Slovenije za Slovence v zamejstvu in po svetu. Torej Urad Republike Slovenije za Slovence v zamejstvu in po svetu je centralni državni organ za sodelovanje med Republiko Slovenijo kot matično domovino in Slovenci zunaj njenih meja, zato je normalno da je intenzivno in polno sodeloval tudi pri teh zadevah, tudi pri sami pripravi poročila, kakor tudi pri izvajanju akcijskega načrta, in sicer v poglavju Slovenščina v zamejstvu, zdomstvu in izseljenstvu. Lahko rečemo, da smo sodelovali pri vseh štirih ciljih, ki so del tega poglavja. Naše skupne finančne pomoči se je nabralo za približno nekaj manj kot 1.400.000 evrov. Bi pa poudaril, da je pravzaprav skorajda vsa, morda 95 %, če ne več, pomoči, ki jo naš urad nameni organizacijam Slovencev v zamejstvu in po svetu je tako ali tako vsaj posredno povezana tudi z ohranjanjem in uveljavljanjem slovenskega jezika med Slovenci zunaj Republike Slovenije. Tako da bi lahko, če bi rekel malce bolj tako na splošno govorim, da bi rekli, da urad pri teh aktivnostih sodeluje z skoraj 6 milijoni evrov. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. Želi še kdo razpravljati? Če ne, potem odpiram razpravo članic in članov komisije. Gospod Bandelli, imate besedo.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsedujoča. Imam samo eno vprašanje. Ali je to prav, da je to Nacionalni program za jezikovno politiko obdobje 2019-2023? Samo toliko.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Da. Še kdo? Gospa Mateja Udovč, poslanka.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoča, za besedo. Predstavljeno poročilo, ki ga je pripravila medresorska delovna skupina za prejšnje leto je dokaj obsežno. S tehničnega vidika je sicer metodološko dobro zasnovano, vendar pa je zaradi obsežnosti in preobsežnosti zelo slabo pregledno. Predvsem zelo pogrešam poseben zbir podatkov o planiranih, porabljenih in nerazporejenih sredstev, ki so bila namenjena za to področje. V tako obsežnem gradivu si uporabnik težko ustvari eno finančno sliko, kljub temu, da je usmerjeno k vsebini izvajanja akcijskih načrtov, pa so v zaključku predlogi in pozivi Vladi in ostalim pristojnim organom k povečanju sredstev za določena področja oziroma projekte.</p>
               <p>S poročilom in resolucijo sem se kar temeljito seznanila, vendar pa nisem zasledila utemeljenih argumentov za podporo ali pa nepodporo iz zaključka poročila. Vsekakor bi bilo v poročilu ali pa v prilogi zelo dobrodošel numerični ali grafični prikaz stanja finančnih sredstev, konkretnejši argumenti. Vsekakor bi bilo treba jasneje definirati oziroma predstaviti vir sredstev oziroma iz katerih proračunskih politik in postavk se dejansko financirajo vse te aktivnosti. Pri vsem tem se mi postavlja vprašanje koliko so vse te raziskave, ki so namenjene za aktivnosti v bodoče pri ohranjanju slovenskega jezika, dejansko uporabljene pri načrtovanju ukrepov za ohranjanje slovenščine zunaj meja Slovenije in kako so bile finančno podprte.</p>
               <p>V praksi se namreč vse prevečkrat dogaja, to smo letos že velikokrat slišali, da naročamo raznorazne raziskave in projekte, ko pa so le-ti gotovi ostanejo v pisarnah in jih nihče več ne uporabi. Zato bi bilo včasih bolj racionalno za ta denar izpeljati konkretnejše akcije kot so nabava knjig, jezikovni tečaji, spodbujati raznorazna druženja, šolanje, študij v matični domovini, izmenjava študentov, dijakov, učencev, organizacija kulturnih dogodkov itd., kot pa da imamo denimo visoko leteče študije. Tako da namenimo ta sredstva za študije, ki pa v dejanski praksi nimajo nobenih pravih učinkov za jezikovno izobraževanje. Vsekakor pa, da me prepričate, da pa so te študije resnično pripomogle, pa to podpiram.</p>
               <p>Hkrati me zanima koliko konkretnih rešitev s področja jezikovne opremljenosti je bilo digitalne, je bilo dejansko uvedene v realno življenje.</p>
               <p>V zaključku avtorji poročila ugotavljajo, da se dejavnosti na področju jezikovnega izobraževanja večinoma izvajajo ali so pa samo v načrtu.</p>
               <p>Dejavnosti na področju jezikovne opremljenosti pa kljub prizadevanjem pa še ni dovolj. Vladi Republike Slovenije zato predlagam naj poveča finančna sredstva, po eni strani predvsem za razvoj slovenščine v digitalnem okolju, pri čemer je ključna tudi uskladitev delovanja ministrstev in vladnih služb.</p>
               <p>Mogoče sem kaj spregledala, vendar mislim, da bi moralo biti to področje dejansko bolj opremljeno z finančnimi podatki in kazalniki. S tem bi imeli večjo težo pri utemeljevanju, dodeljevanju proračunskih sredstev, za katere nas tudi prosite. O samih aktivnostih in kazalnikih, predvidenih učinkih in poročilih nosilcev ne bom razpravljala, ker je to področje dejansko presplošno in preobsežno za kvalitetno razpravo. Upam pa, da bo Resolucija o nacionalnem programu za jezikovno politiko v naslednjem obdobju jasneje definirala cilje, aktivnosti in metodologijo poročanja.</p>
               <p>Kot je že kolega Bandelli izpostavil, imam tudi sama en predlog. Glede na to, da smo že sredina novembra, bi prosila, če je možen dogovor, da se sklep spremeni v delu z letnico, da se spremeni za leto 2020-2024. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Gospod Bevk, poslanec.</p>
            </sp>
            <sp who="BevkSamo">
               <speaker>SAMO BEVK (PS DS):</speaker>
               <p>Hvala lepa, gospa podpredsednica. Lep pozdrav. Odprl bom eno vprašanje, ki je bilo odprto sedaj ob visoki obletnici slovenskega društva na Hrvaškem, ob 90. letnici njegovega delovanja. Če pogledamo ustavo in 5. člen te ustave pravi, da država skrbi za avtohtone slovenske narodne manjšine v sosednjih državah, za slovenske izseljence in zdomce. Če pogledamo proračun Urada za Slovence v zamejstvu in po svetu vemo, da za Slovence v sosednjih državah oziroma za avtohtono narodno skupnost namenja relativno v procentu zelo velik del sredstev, medtem ko za izseljence in zdomce je ta vsota relativno majhna, čeprav po svetu živi tudi zelo veliko naših rojakov.</p>
               <p>Sedaj imamo tri avtohtone narodne skupnosti, v sosednjih državah, v Italiji, Avstriji in na Madžarskem. To je prvi del iz 5. člena. Imamo pa na Hrvaškem Slovence, ki živijo, sodijo pa med izseljence in imajo po tej kategoriji ali kako. Ker potem bi jih lahko sofinancirali tudi iz tistega dela, kjer je več sredstev na razpolago. Dejansko pa se, če prav vem, financirajo iz tistega dela proračuna, kjer je manj sredstev. Tako sem razumel predstavnike slovenskega društva na Hrvaškem in bi prosil za pojasnilo kako je to. Imel sem občutek, da so prikrajšani. Učenje slovenskega jezika je pa ena najpomembnejših nalog, ki jih ima Vlada v odnosu do Slovencev, ki živijo v sosednjih državah in po svetu. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. Mislim, da se je nabralo nekaj vprašanj in bi mogoče kar predstavnica Vlade gospa mag. Petra Culetto poskušala odgovoriti na ta vprašanja.</p>
            </sp>
            <sp who="CulettoPetra">
               <speaker>MAG. PETRA CULETTO:</speaker>
               <p>Hvala lepa. Absolutno sprejemam to kritiko glede preglednosti poročila in bolj združenih podatkov. To je pač opravila medresorska komisija že nekaj časa nazaj. Jemljem to kritiko kot napotek za naslednjo medresorsko komisijo, ki ji bomo absolutno dali usmeritev, da naj bo zadeva bolj pregledna.</p>
               <p>Kar zadeva finance. Ministrstvo za kulturo skrbi tudi, znotraj ministrstva je služba za slovenski jezik, kar pomeni, da skrbimo tudi za slovenski jezik. Viri so kakršni so. Naslednje leto se ne predvidevajo kar pretirana povečanja oziroma sploh ni povečanj. Aktualni zakon o določenih nujnih programih za kulturo predvideva tudi sredstva za digitalizacijo slovenskega jezika. V kolikor bo zakon sprejet bodo tudi sredstva namenjena za ta namen na podlagi razpisov. Kar se tega tiče, absolutno sprejmemo vse predloge in se strinjam z njimi.</p>
               <p>Mogoče glede datuma. Resolucija o nacionalnem programu za jezikovno politiko, ja, glede na to, da smo konec leta 2019, vemo, da v letošnjem letu resolucija še ne bo sprejeta. Pripravljena je. Ravnokar jo berem. Rekla bom, da je krivda na moji strani. Prejšnji teden so mi jo sodelavci dali, da jo preberem, jo pregledam in potem gre v medresorsko usklajevanje. Računam, da bi do konca leta ali pa v začetku naslednjega leta lahko bila v parlamentu. Potem je to obdobje od 2020-2024. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. Še kdo od poslancev in poslank? Če ne, bi mogoče tudi sama povzela. Meni se situacija ni zdela tako slaba, ker smo gostili v Državnem zboru kar nekaj znanih strokovnjakov za jezike. Med drugim, bom rekla, za cel razred učiteljic in učiteljev, ki poučujejo slovenski jezik dopolnilno po svetu in pri zamejcih. Bili smo tudi onstran meja v Italiji in Koroškem v Avstriji in ugotovili, da potekajo vsi napori v tem, da se slovenski jezik ohranja in bogati in ne izumre in ne ostane nem.</p>
               <p>Mislim, da si je Vlada Republike Slovenije prizadevala za kulturo in za vzgojo, izobraževanje in šport, da jezik ostane, da ne izginja ob vseh poplavah teh naših avdiovizualni digitalnih naprav, da še vedno mladih ljudje in nenazadnje tudi malo manj mladi vzamejo knjige in časopise v slovenskem jeziku in tako ohranjajo slovensko besedo tudi onstran meja.</p>
               <p>Mislim, da si bomo vsi prizadevali tako Vlada, kot nam je povedala gospa Culletova, da se sredstva namenjajo še naprej na vzgoji za poučevanje dodatnega pouka in vseh teh smernic, ki kažejo na to. Sama s to Resolucijo nacionalnega progama, ravno tako kot so me že kolegi opozorili, sem imela nek pomislek glede na to, da je bila resolucija veljavna do konec leta 2018. To vmesno obdobje je vse potekalo kot naj bi potekalo, samo nove resolucije nismo imeli. Vmesna je pripomba, da se nekako postavi tako kot smo slišali, letnica do 2020 do 2024.</p>
               <p>Na mizo ste prejeli tudi sklep, in sicer sklep se glasi, da Komisija za odnose s Slovenci v zamejstvu in po svetu nekako priporoča Vladi Republike Slovenije, da na podlagi 28. člena Zakona o javni rabi slovenščine Državnemu zboru v obravnavo čimprej predloži predlog Resolucije o nacionalnem programu za jezikovno politiko za obdobje 2019-2023. Če se strinjate, bi na tem mestu popravili letnico: za obdobje 2020-2024.</p>
               <p>Dajem to v razpravo. Ima kdo kakšno pripombo ali še kakšen predlog? Prosim, gospa Udovč.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa še enkrat. Saj bom čisto kratka. Sama bi prosila, da ko se pripravlja nova resolucija, da se upoštevajo vse pripombe in predlogi, ki smo jih podali sedaj na to resolucijo, da pride potem do nas izboljšana resolucija. O sami vsebini pa bo potem govora, ko bo resolucija sprejeta. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Gospod Bandelli.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednica. Dal bi eno pobudo. Tukaj vidimo, da Slovenija, država kot taka, zelo dosti denarja investira v te projekte v zamejstvu. In ne samo mi, naša komisija ali pa ministrstvo kot tako ima še najmanj sredstev na razpolago za te zadeve. So druga ministrstva, ki to nekako podpirajo in gradijo to slovenščino tudi v tujini.</p>
               <p>Mene zanima ena zadeva. V prejšnjih letih se je vedno šlo in predvsem naša komisija je šla pogledati kaj se dogaja v tujini. Kam gre naš denar? Komu ga dajemo? Ali so tu rezultati ali niso? Tukaj sem sedaj dve leti in tudi v prejšnjem mandatu ni niti govora, da bi mi šli osebno na en strokovni posvet ali pa tudi v tem smislu, da gremo en kraj pogledati kaj gre ta denar, katerega država Slovenija investira. Mislim, da bi bilo to zadnji čas, da se odločimo in da naredimo en plan in sprejmemo kakšen sklep tukaj, da lahko gremo na obisk k tem ljudem ali pa k tem organizacijam in vidimo tudi v živo zakaj se to gre. To je moj predlog in moja pobuda.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Še kdo? Če ne, bi tudi sama v bistvu poskušala razpravo mogoče malo peljati naprej. Tako kot je gospod Bandelli pred menoj rekel, se mi zdi vmesno, kajti tudi povezava Slovenije z zamejci, s tujino, je še kako potrebna. Kajti že priznavanje tega, da se z ljudmi družimo, da v bistvu prisluhnemo težavam Slovencev, ki so razseljeni po celem svetu, se mi zdi vredno. Vedno se razpravlja, da ni dovolj denarja, ampak mislim, da je tisto največja vez in največje bogastvo je stik, da ga ohranjajo naši Slovenci, ki so izven slovenskih meja še kako pomemben. Ta stik in priznanje Slovenije, da v bistvu so in tudi kličejo po tem, da jih vidimo in da jih slišimo in se mi zdi to pravilno.</p>
               <p>Zanima me pa tudi tole. Poraja se mi neko vprašanje. Če sedaj spremenimo letnico ali to pomeni, da bomo dve leti brez resolucije. To vprašanje bi še zastavila.</p>
            </sp>
            <sp who="CulettoPetra">
               <speaker>MAG. PETRA CULETTO:</speaker>
               <p>Tehnično gledano ja. Ampak tudi ta resolucija, ki je pripravljena, je v bistvu nadaljevanje prejšnje resolucije. Mi smo imeli pred časom javni posvet o novem nacionalnem programu za jezikovno politiko, torej širši posvet stroke, ki je ugotovil in sklepal, da je nacionalni program, ki se je iztekel še vedno aktualen in se ga tudi še upošteva in bo ta, ki je pripravljen, nadaljevanje aktualnega. Tudi če ga ni, se mi še vedno nanašamo nanj in ne vidimo nobene težave. Načrtujemo tudi sredstva za zamejce in za vsa ostala področja, ki jih pokrivamo enako kot da bi resolucija še vedno veljala oziroma nacionalni program še vedno veljal.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. Torej zaključujem razpravo in ugotavljam, da se je Komisija za odnose s Slovenci v zamejstvu in po svetu seznanila s poročilom o izvajanju akcijskih<gap n="..."/>. Imamo še gospoda Bevka.</p>
            </sp>
            <sp who="BevkSamo">
               <speaker>SAMO BEVK (PS SD):</speaker>
               <p>Hvala lepa. Oprostite, gospa podpredsednica. Prej sem postavil eno vprašanje za predstavnike Urada, pa mislim, da bi tudi želeli odgovoriti. Hvala lepa.</p>
            </sp>
            <sp who="MerljakRudi">
               <speaker>RUDI MERLJAK:</speaker>
               <p>Hvala za besedo. Gospod poslanec, vi ste našteli tri avtohtone slovenske narodne skupnosti v zamejstvu, vendar mi govorimo o štirih avtohtonih slovenskih narodnih skupnostih v zamejstvu: v Italiji, Avstriji, na Madžarskem in tudi na Hrvaškem. Na vsak način avtohtono slovensko prebivalstvo v Republiki Hrvaški biva, in to ne v tako majhnem številu, predvsem v obmejnih delih sosednje države vse od Severne Istre, preko zaledja Kvarnerja, zlasti Gorskega Kotorja, hrvaškega Zagorja in Međimurja. Mi ocenjujemo, sicer to so ocene, prosim, ni nekih zelo natančnih raziskav ampak bolj ocene, da šteje ta avtohtona skupnost vsaj do 5.000 pripadnikov. Medtem ko je večina Slovencev v nekoliko bolj oddaljenih mestih dejansko takih, da so se njihovi predniki ali pa tudi oni sami preselili tja v 20. stoletju. Urad financira slovensko skupnost na Hrvaškem po naslednjem ključu:</p>
               <p>Vsa tista društva, ki delujejo v obmejnih županijah in teh obmejnih županij je 9, in sicer istrska, primorskogornjska, karlovška, zagrebška, zagorska, varaždinska in međimurska in tudi mesto Zagreb. Te štejemo v pogledu financiranja kot slovenska društva, ki delujejo v zamejstvu in so zato tudi iz tega zamejskega razpisa financirana. Štiri društva pa delujejo v ostalih županijah in jih vodimo kot izseljenska društva in so financirana iz tiste druge postavke; iz b razpisa.</p>
               <p>Mislim, da nekih takih velikih razlik v resnici pravzaprav ni. Pri nas višino finančnih podpor določimo na podlagi vlog. Imamo dve avtonomni komisiji, ki ocenita vloge in potem določita višino podpore, ki jo potem potrdi minister. Višine podpore so odvisne predvsem od aktivnosti, ki jo društvo namerava izvajati v prihodnjem letu, za katerega zaprosi podporo.</p>
               <p>Tista informacija, ki je bila sinoči v Tedniku dana, je bila tako malce dvoumna, tako da bi človek lahko res razumel, da so slovenska društva v ostalih županijah na nek način zapostavljena. Menim, da temu zagotovo ni tako. Bi pa, ko sem ravno pri besedi, še v eni zadevi popravil včerajšnjo informacijo. Namreč bilo je rečeno, da Republika Slovenija Slovencem na Hrvaškem nameni letno zadnja leta približno slabih 400.000 evrov. Tista številka se nanaša samo na naš urad. Na Urad Republike Slovenije za Slovence v zamejstvu in po svetu kot centralni državni organ, prispevajo pa seveda za delovanje Slovencev na Hrvaškem tudi še druga resorna ministrstva. Zlasti zelo veliko Ministrstvo za izobraževanje, ki podpira slovenski dopolnilni pouk in tudi številne učitelje in učiteljice na Hrvaškem. Potem Ministrstvo za kmetijstvo, potem za Ministrstvo za delo in socialne zadeve, ki polni štipendijski sklad, kajti iz Hrvaške imamo tudi veliko študentov, ki študirajo v Sloveniji in dobijo štipendije. Ocenjujem, da je približna vsota, ki jo Slovenija letno nameni za Slovence na Hrvaškem zelo blizu pol milijona evrov. Tu malce koregiram tisto, kar je bilo včeraj rečeno. Tistih slabih 400.000 evrov se nanaša samo na naš urad.</p>
               <p>Če je morebiti še kakšna zadeva za povedati? Prav. Hvala lepa.</p>
            </sp>
            <sp who="UrhKarla">
               <speaker>PODPREDSEDNICA KARLA URH:</speaker>
               <p>Hvala lepa. V naši sredini pozdravljam tudi generalno sekretarko na Ministrstvu za izobraževanje gospo Martino Vuk. Mogoče želi kaj povedati? Hvala. Še kdo?</p>
               <p>Potem zaključujem razpravo, kot sem že prej začela, in sicer ugotavljam, da se je Komisija za odnose s Slovenci v zamejstvu in po svetu seznanila s poročilom o izvajanju Akcijskih načrtov za jezikovno izobraževanje in za jezikovno opremljenost sprejetih na podlagi Resolucije o nacionalnem programu za jezikovno politiko 2014-2018 za leto 2018, in sicer v delu, ki se nanaša na njeno delovno področje.</p>
               <p>Prehajamo na razpravo in glasovanje o predlaganem sklepu, ki ste ga prejeli in smo ga potem tudi skupaj z letnicami popravili za obdobje 2020-2024. Ta predlog sklepa vam bom še enkrat prebrala.</p>
               <p>»Komisija za odnose s Slovenci v zamejstvu in po svetu priporoča Vladi Republike Slovenije,da na podlagi 28. člena Zakona o javni rabi slovenščine Državnemu zboru v obravnavo čimprej predloži predlog Resolucije o nacionalnem programu za jezikovno politiko za obdobje 2020-2024. Predlog sklepa je osnovan na podlagi 28. člena Zakona o javni rabi slovenščine, ki določa, da Državni zbor na podlagi Vlade sprejme Nacionalni program za jezikovno politiko za naslednje petletno obdobje, v katerem določi ukrepe in načine ter potrebna sredstva za njegovo izvajanje. Zadnji dokument Resolucije o nacionalnem programu za jezikovno politiko 2014-2018 je veljal do konca leta 2018. Vlada Državnemu zboru v obravnavo še ni predložila novega predloga Resolucije o nacionalnem programu za jezikovno politiko za obdobje 2019 in naprej, kar pomeni, da je Republika Slovenija že skorajda celo leto brez načrtovane jezikovne politike.«</p>
               <p>Želi še kdo razpravljati o tem našem predlaganem sklepu? <stage>(Ne.)</stage> Hvala.</p>
               <p>Zaključujem razpravo in glasujemo.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Ugotavljam, da smo soglasno sprejeli ta sklep.</p>
               <p>S tem zaključujem obravnavo poročila. Komisija bo pripravila poročilo, ki ga bo skupaj s sprejetim sklepom posredovala Odboru za kulturo kot matičnemu delovnemu telesu. Če se članice in člani strinjate, bi pri njegovi obravnavi na seji matičnega delovnega telesa kot predsednica komisije sodelovala predsednica Iva Dimic. Se strinjate? <stage>(Da.)</stage>
               </p>
               <p>S tem zaključujem 1. točko dnevnega reda in 8. redno sejo Komisije za odnose s Slovenci v zamejstvu in po svetu. Vsem želim še naprej prijeten dan. Hvala.</p>
               <stage type="time">Seja je bila končana 12. novembra 2019 ob 14.42 uri.</stage>
            </sp>
         </div>
      </body>
   </text>
</TEI>
