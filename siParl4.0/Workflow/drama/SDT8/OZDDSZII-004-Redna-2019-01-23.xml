<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-004-Redna-2019-01-23">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-004-Redna-2019-01-23.OZDDSZII" n="004">
               <name>Redna</name>
               <date when="2019-01-23"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-004-Redna-2019-01-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-004-Redna-2019-01-23.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">4. seja</stage>
            <stage type="date">(23. januar 2019)</stage>
            <stage type="chairman">Sejo je vodil Vojko Starović, predsednik odbora.</stage>
            <stage type="time">Seja se je začela ob 10.02.</stage>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>No, zdaj pa lahko začnemo. Z dvominutno zamudo – ni huda!</p>
               <p>Vse članice in člane odbora, vabljene ter ostale prisotne lepo pozdravljam!</p>
               <p>Obveščam vas, da so zadržani, se seje ne morejo udeležiti Boštjan Koražija, namesto Aljaža Kovačiča pa je z nami poslanec Edvard Paulič.</p>
               <p>Ker v poslovniškem roku nisem prejel predlogov za spremembo dnevnega reda, ugotavljam, da je določen dnevni red seje, kot ste ga prejeli s sklicem. Dnevni red je: Predlog deklaracije o usmeritvah za delovanje Republike Slovenije v institucijah Evropske unije v obdobju januar 2019-junij 2020 in Razno.</p>
               <p>Prehajamo na <title>1. TOČKO DNEVNEGA REDA, TO JE PREDLOG DEKLARACIJE.</title>
               </p>
               <p>Gradivo z dne 20. 12. je objavljeno na spletnih straneh Državnega zbora. K obravnavi te točke sem vabil: Vlado, Ministrstvo za delo, družino, socialne zadeve in enake možnosti, Ministrstvo za zunanje zadeve. Kot gradivo k tej točki ste prejeli besedilo predloga deklaracije, ki ga je v Državnem zboru v obravnavo predložila Vlada.</p>
               <p>Odbor predlog deklaracije obravnava kot matično delovno telo na podlagi drugega odstavka 154.g člena Poslovnika Državnega zbora. Na današnji seji bomo pozornost namenjali tistim delom predloga deklaracije, za katere obravnavo je odbor vsebinsko oziroma delovno pristojen.</p>
               <p>Svoje mnenje k predloženi deklaraciji bo odbor poslal k pristojnemu odboru Državnega zbora za obravnavo teh aktov, to je Odbor za zadeve Evropske unije.</p>
               <p>Predstavnico Vlade prosim za dopolnilno obrazložitev predloga deklaracije, to je gospo Alenko Suhadolnik. Generalno direktorico Direktorata za gospodarstvo in javno diplomacijo na Ministrstvu za zunanje zadeve.</p>
               <p>Izvolite.</p>
            </sp>
            <sp who="SuhadolnikAlenka">
               <speaker>MAG. ALENKA SUHADOLNIK:</speaker>
               <p>Najlepša hvala za besedo in lep pozdrav z moje strani.</p>
               <p>Pred vami je gradivo, ki daje usmeritve za delovanje Slovenije v institucijah EU v naslednjem letu in pol. V skladu s 5. členom Zakona o sodelovanju med državnim zborom in vlado v zadevah EU mora vlada Republike Slovenije najmanj enkrat letno poročati državnemu zboru o stanju v Evropski uniji in položaju Slovenije v njej. Državni zbor pa nato na podlagi 110. člena svojega Poslovnika sprejme stališča o političnih usmeritvah za delovanje Slovenije v evropskih institucijah in prednostnih nalogah v prihodnjem osemnajstmesečnem obdobju. Vlada je pripravila predlog deklaracije že dvanajstih zapored. Temeljni namen je, da s tem gradivom prispevamo k preglednemu in ciljno usmerjenemu delovanju Slovenije v institucijah Evropske unije. Poleg izpolnjevanja normativnih določb želi Vlada v pripravljenem gradivu predstaviti dosjeje, ki se bodo v prihodnjem obdobju obravnavali v institucijah in organih unije, predvsem v svetu in navesti usmeritve, ki jih bodo slovenski predstavniki zagovarjali. Ob tem želi Vlada seznaniti tudi širšo javnost o odprtih vprašanjih s katerim se srečujeta tako EU kot Slovenija, kot država članica. Gradivo je medresorsko usklajeno, upošteva delovni program komisije za leto 2019 in osemnajstmesečni program 3A predsedujočih držav. V tem trenutku so to Romunija, Finska in Hrvaška, pa tudi rimsko izjavo voditeljev držav članic in institucij EU iz marca predlanskega leta. Če se sprašujete kako to, da vam predstavljamo predlog deklaracije, ki velja od začetka januarja, 23. januarja, naj pojasnim, da je bilo gradivo pripravljeno v najkrajšem možnem času takoj po objavi programa tria predsedstva. Le ta je bil objavljen konec novembra 2018 in Vlada je obravnavala pričujoče gradivo 20. decembra lani. V skladu s Poslovnikom Državnega zbora je program predsedstva namreč nujna podlaga za slovenske usmeritve v naslednjem osemnajstmesečnem obdobju. Dokument je sestavljen iz predloga deklaracije o usmeritvah za delovanje Republike Slovenije v institucijah EU za obdobje januar 2019 - junij 2020, kjer so predstavljene ključne politične usmeritve naše države in iz prednostnih nalog za delo v svetu v tem obdobju kjer so podrobneje predstavljene tako horizontalne kot sektorske prednostne naloge po področjih. V tokratnem predlogu deklaracije smo posebej izpostavili naslednja prednostna področja: evropske volitve v letošnjem letu, razprava o prihodnosti EU in posvetovanje z državljani, pogajanja o izstopih Združenega kraljestva iz Evropske unije, priprava večletnega finančnega okvirja po letu 2020, priprave na predsedovanje Slovenije v letu 2021, varnost Evrope in Slovenije, uspešno gospodarstvo in trajnostna skrb za okolje, socialno razsežnost prihodnje Evropske unije, kar je seveda predvsem predmet vašega odbora in krepitev vloge EU na svetovnem prizorišču. Nekaterim nalogam iz prejšnje deklaracije se bomo posvečali seveda tudi v naslednjem obdobju. Nepričakovani dogodki zadnjega leta pa narekujejo prednostno obravnavo tudi na področjih kjer so nujne prilagoditve EU na spreminjajoče se razmere. Toliko za uvod s strani Ministrstva za zunanje zadeve.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa za vašo predstavitev.</p>
               <p>Prosim za besedo še predstavnico iz Ministrstva za delo, družino, socialne zadeve in enake možnosti, državno sekretarko Bredo Božnik.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala za besedo, gospod predsednik. Spoštovane poslanke, poslanci, predstavniki Ministrstva za zunanje zadeve, lepo pozdravljeni!</p>
               <p>Hvala kolegom iz Ministrstva za zunanje zadeve, ki so uvodoma podali nekaj osnovnih informacij o sami deklaraciji. naj nadaljujem s predstavitvijo dejavnosti, ki posega v področje delovanja Ministrstva za delo, družino, socialne zadeve in enake možnosti. Naj poudarim, da bo na področju zaposlovanja socialnih zadev in enakih možnosti Republika Slovenija nadaljevala z dejavnim in konstruktivnim sodelovanjem v zakonodajnih in pa političnih procesih Evropske unije, da bi prispevala h krepitvi dolgoročne usmerjenosti politik s poudarkom na staranju prebivalstva in v tem okviru dejavnosti Slovenije kot socialne države in vključujoče družbe na eni strani ter pripomogla k nadaljnjemu razvoju močne in učinkovite Evropske unije na drugi strani. Naša prizadevanja bodo v prvem delu naslednjega 18-mesečnega obdobja usmerjena v čim uspešnejše in kakovostne odgovore pri odprtih zakonodajnih predlogih.</p>
               <p>V drugem delu pa bomo pozorni na vsebino nadaljnjega razvoja socialne razsežnosti Evropske unije, predvsem v okviru evropske ekonomske in monetarne unije ter izvajanje evropskega semestra. Vztrajali bomo, da je pri razvoju ekonomskih in finančnih politik treba upoštevati tudi njihove socialne posledice, hkrati pa upoštevali skupna stališča pri morebitnem zastavljanju skupnih minimalnih socialnih standardov Evropske unije v okviru, ki jih dopušča stanje javnih financ, predvsem v smislu njihove dolgoročne vzdržnosti.</p>
               <p>Preden predstavim odprte zakonodajne predloge, naj nekaj besed namenim tudi novim političnim prioritetam po evropskih volitvah. Zavedamo se, da bo nadaljnji razvoj socialne razsežnosti Evropske unije odvisen od nove sestave Evropskega parlamenta, Komisije. Tudi v prihodnje bo Republika Slovenija zagovarjala pomen socialne razsežnosti Evropske unije in podpirala prizadevanja za večjo vlogo ministrov v Svetu oziroma v sestavi Sveta EU za zaposlovanje in socialne zadeve pri poglabljanju evropske monetarne unije. Prav tako bo Republika Slovenija zagovarjala ponovno okrepitev politike enakih možnosti žensk in moških v Evropski uniji v obliki nove strategije za enakost spolov po letu 2019 kot političnega dokumenta na najvišji ravni.</p>
               <p>EU je v zadnjem obdobju krepila evropski semester, ki je ključni instrument za spodbujanje postopnega približevanja razvitosti držav članic, tako imenovane konvergence, ki jo EU intenzivno spodbuja. S pomočjo evropskega semestra se namreč omogoča spremljanje izvajanja reformnih procesov v državah članicah, ki so ključni za konvergenco ter zagotavljanje ekonomske in pa finančne stabilnosti. EU se sooča tudi z vse večjo mobilnostjo delovne sile. To zelo pomembno vpliva na delovanje notranjega trga, zato je ključno, da se še naprej ohranja ustrezno ravnotežje na notranjem trgu, in sicer med konkurenčnostjo pri zagotavljanju storitev in varovanjem pravic ter varstva in zdravja pri delu za mobilne delavce. Poleg tega bo na področju socialne politike potrebno pozorno spremljati prizadevanja Evropske unije in nekaterih držav članic, da se ukrepi oziroma okrepi uporaba glasovanja s kvalificirano večino. To bi namreč lahko bistveno vplivalo na izvajanje stebra socialnih pravic pri tistih njegovih delih, kjer doslej ni bilo pričakovati uspešnih dogovorov zaradi potrebnega soglasja v samem Svetu.</p>
               <p>Med ključnimi vsebinskimi poudarki je smiselno izpostaviti zlasti zagotavljanje socialne varnosti in pravic iz dela za nove oblike dela ter integrirano obravnavo dolgotrajno brezposelnih oseb, ki so obenem tudi prejemniki denarne socialne pomoči.</p>
               <p>S tem so nekako strnjeno povzete usmeritve na področju, za katerega je pristojno Ministrstvo za delo, družino, socialne zadeve in enake možnosti. Podrobneje so sicer v besedilu deklaracije predstavljeni tudi dosjeji, ki so v obravnavi na Svetu ali v pogajanjih z Evropskim parlamentom.</p>
               <p>Hvala za pozornost.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za obrazložitev.</p>
               <p>Odpiram razpravo. Kdo želi besedo?</p>
               <p>Primož Siter prvi se je javil. In potem še Jožef Lenart.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa in dobro jutro! Oziroma – dober dan.</p>
               <p>Hvala za predstavitev oziroma poročilo.</p>
               <p>Jaz bi izpostavil par stvari samo. Oziroma problematiziral par stvari, no, si dovolil. Zdaj – zapisano je, da bo Slovenija, citiram, »vztrajala pri razvoju ekonomskih in finančnih politik« in da je treba upoštevati tudi njihove socialne posledice. Zdaj, v enem takem generalnem pogledu ni popolnoma jasno, na kakšen način bo vztrajala pri razvoju ekonomskih in finančnih politik. Je pa malo, tako, jasna ta – in protislovna trditev, no, da se bo po eni strani upoštevalo socialne posledice, se pravi na eni strani,</p>
               <p>Zdaj – zapisano je, da bo Slovenija, citiram, »vztrajala pri razvoju ekonomskih in finančnih politik« in da je treba upoštevati tudi njihove socialne posledice. Zdaj, v enem takem generalnem pogledu ni popolnoma jasno, na kakšen način bo vztrajala pri razvoju ekonomskih in finančnih politik. Je pa malo, tako, jasna ta – in protislovna trditev, no, da se bo po eni strani upoštevalo socialne posledice, se pravi na eni strani,</p>
               <p> na drugi pa, da se bo minimalne socialne standarde zagotavljalo v okviru nekih dopustnih javnih financ. Torej, ena taka malo protislovja. Je pa še par drugih stvari odprtih med temi sedmimi direktivami, ki so zabeležene. Ena stvar je predlog direktive Evropskega parlamenta in sveta o preglednih in predvidljivih delovnih pogojih v Evropski uniji. Kakšno stališče v zvezi z nestalnimi in nevarnim zaposlovanjem v Levici imamo v Levici, mislim, da je jasno in se ne rabim ponavljati. Bi bil pa previden, ker<gap n="..."/> Sicer smo to direktivo pozdravljali, ker naj bi bil njen cilj bolj varne in predvidljive zaposlitve in izboljšanje življenjskih in delovnih pogojev. Ampak bi bil previden, ker varna zaposlitev ni vedno tudi predvidljiva. In popravite me, če se motim, gre v bistvu bolj za birokratizacijo in informatizacijo na prekarnem trgu dela, cilj pa vemo, da bi morala biti odprava prekarnega dela in ne varnih zaposlitev, ker z drugimi besedami lahko to pomeni tudi, da po tem predlogu morajo biti delavci sicer dobro in kvalitetno informirani, ampak o tem na kakšen način bodo izkoriščani, ne pa tudi varno in dostojno zaposleni.</p>
               <p>Potem je tukaj še ena stvar, o kateri smo pa že, z gospo sekretarko sva tukaj izmenjala že kar nekaj razprav. ESPG, se pravi uredbo sveta in Evropskega parlamenta o skladu za prilagoditev globalizacij, tudi tam smo že omenili eno vprašanje, če se spomnite, na temo števila delavcev, pri čemer sicer pozdravljamo, samo malo, da ne bom lagal s številkami, smo sicer pozdravili nižanje praga iz 500 na 250 delavcev. Nismo pa čisto prišli do odgovora v kakšnih okoliščinah in kdaj in na kakšen način je lahko ta prag še nižji, glede na to, da Slovenija pa je zaradi svoje majhnosti, gospodarske in geografske, je pa le malo specifičen prostor. Če imate odgovor na to vprašanje bi vas prosil zanj. Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za razpravo. Besedo ima Jožef Lenart.</p>
            </sp>
            <sp who="LenartJože">
               <speaker>JOŽEF LENART (PS SDS):</speaker>
               <p>Hvala za besedo, predsednik. Pozdravljeni predstavniki Vlade, spoštovani kolegi poslanci, poslanke.</p>
               <p>Jaz imam eno vprašanje vezano na predlog direktive o usklajevanju poklicnega in družinskega življenja, in sicer opažam, da ima Vlada nekatere zadržke okoli v zadnjem času nesprejemanja, bom rekel, polnega predloga, ampak nekako prilagajanja. Morda me bo lahko ustregla gospa Božnik, ker se nanaša na delo, družino in socialne zadeve. In sicer, predlog direktive evropske govori v tej smeri, da bi bil štiri mesečni neprenosljiv starševski dopust, ki bi dejansko padel na oba starša, sedaj nekako obstaja v veljavi, da se to poljubno razdeli. In potem me zanima, če se uvede predlog v polni veljavi, kot pravi direktiva, kakšni bi bili učinki? Nekako, bi rekel, razmišljam v tej smeri, da bi se dalo doseči boljše pogoje za mlade mamice oziroma bodoče mamice, boljši pogoji za ustvarjanje družine in vsekakor potem tudi odločanje mladega para za otroke. Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za razpravo.</p>
               <p>Besedo ima Nina Maurovič.</p>
            </sp>
            <sp who="MaurovičNina">
               <speaker>NINA MAUROVIČ (PS LMŠ):</speaker>
               <p>Hvala lepa za besedo. Tudi sama bi se želela malo navezati na razpravo kolega Siterja, pa malo še razširiti vprašanje, in sicer malo sem zaskrbljena prav v tej direktivi, o preglednih in predvidljivih delovnih pogojih v Evropski uniji. Ta direktiva govori o nestandardnih oblikah zaposlitve. Moj pomislek je sledeč, razumem, da se želi opolnomočiti delavca, ga informirati o njegovih delovnih pogojih, pa novih minimalnih standardih, pa hkrati delodajalcem omogočiti bolj vzdržno konkurenco za to, da so razlike v posameznih državah čim manjše, ampak to v nekih kulturnih kultiviranih gospodarstvih verjetno bo padlo na plodna tla, verjetno v eni Nemčiji si predstavljam, da delodajalcem že samim po sebi ne pade na pamet tako brutalno kršiti delovno zakonodajo. Mislim pa, da Slovenija je pa v tem smislu še vedno po mentaliteti rahlo balkanska – brez zamere, vendar pri nas delodajalci radi delajo po sistemu znajdi se.</p>
               <p>Zanima me impliciranje te direktive v Sloveniji – kaj bo to pomenilo. Bojim se, da ta direktiva v očeh nekaterih ne opolnomoči delavca, ampak pravzaprav daje neko legitimiteto delodajalcu, da še bolj uporablja nestandardne oblike zaposlitve.</p>
               <p>Zadnjič sem na televiziji na hitro ujela enega francoskega politika – žal mi je, ker si nisem pogledala točno kdo je to izjavil. Izjava je bila pa srhljiva, ker je dejal, da na koncu bomo vsi prekarci in se tega res bojim, da bo šlo v to smer in takšna direktiva je lahko zelo dvorezen meč.</p>
               <p>Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za razpravo.</p>
               <p>Besedo ima Iva Dimic.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa spoštovani predsednik odbora, spoštovani predstavniki ministrstva, državna sekretarka.</p>
               <p>Tudi sama sem se želela dotakniti v bistvu direktive oziroma predloga direktive o usklajevanju poklicnega in družinskega življenja staršev in oskrbovalcev ter razveljavitvi direktive Sveta 2010EU. Namen je seveda, da bi se nekako uskladilo neke standarde med očetovskim, starševskim in oskrbovalnim dopustom in seveda določilo pravice staršev kdaj, kako bo kakšen lahko koristil za namen se pravi večje koristi otroke. Ampak jaz bi tukaj mogoče stopila malo ven iz čisto iz take direktive, ki nekako določa neke smernice in tukaj bi želela mogoče nek večji posluh pri sprejemanju in tudi večjo aktivnost vlade in pa seveda vseh nas državljanov, posebno še poslancev – zakaj? Vem, da v tujini imajo drugače urejeno starševsko nadomestilo. Da imamo mi v Sloveniji, kar se tega tiče, če pogledamo celo boljše kot nekatere razvite evropske države, tukaj lahko povem. Tudi mogoče celo Nemčija in tako naprej. Smo mi korakali dva<gap reason="inaudible">
                     <desc>(?)</desc>
                  </gap> celo na tem področju pred njimi, kar se tiče delitve dela med spoloma, če lahko tako rečem, ali pa<gap n="..."/> na nek način lahko temu tako rečem. Ampak, veste kje mi zaostajamo – ravno pri usklajevanju družinskega in poklicnega življenja za ženske. Tako kot je rekla prejle kolegica, pri nas hočejo delodajalci imeti delavca še vedno na delovnem mestu, kljub vsem bom rekla možnim tehnološkim zadevam, da se lahko delo dela od doma, enkrat na teden ali dvakrat na teden. Vse se da preko računalnikov, preko povezav se vse to da, ampak kljub vsemu najraje vidijo delodajalci, da je človek prisoten tam in jaz vidim nek primanjkljaj, mogoče tudi neko spodbudo, nek dogovor vlade, ministrstva z delodajalci, da bi počasi pa le rekli: poglejte, imate taka in taka delovna mesta, bi pa mogoče z nekimi spodbudami pa rekli: dajte se odločiti – to se vse da dogovarjati, bi pa z nekimi spodbudami, pa dajte en tak odstotek omogočiti delo od doma. S tem približujemo tudi k večjemu usklajevanju poklicnega in družinskega življenja. Jaz mislim, da imate vi – bom rekla, ne bom ravno rekla škarje in platno v rokah, ampak škarje zagotovo, če je delodajalec platno in se mi zdi, da je tega premalo. To pa lahko rečem, ker pa vem, ker sem bila na teh mednarodnih konferencah, kjer pa povejo kako dela, tudi Švedska, ki jo včasih vzamemo kot neko državo, ki ima visoko stopnjo neke socialne varnosti in posluha za družine – tudi oni imajo to v veliki meri uvedeno v svoj sistem. Se mi zdi, da je moj namen predvsem to, da bi začeli razmišljati predvsem o teh prožnih oblikah dela. Se mi zdi, da ko bomo enkrat to naredili, da bo potem za vse lažje, predvsem za usklajevanje za mamo, za očeta lažje in da se to da narediti.</p>
               <p>Druga stvar, ki pa je predlog spremembe uredb s področja koordinacij sistemov socialne varnosti, pa se mi zdi, da Evropa omogoča res tisto temeljno svoboščino, ki je vsem nam tako blizu in ki jo želimo za vsako ceno bi jaz osebno rekla, obdržati. Prosto gibanje delavcev in prost pretok storitev, se mi zdi, da je to tisto, kar omogoča vsem mladim, da si najdejo zaposlitev, ki jim leži ali pa starejši, ki jim leži, s katero lahko preživijo sebe, svojo družine, ki jim je nek izziv in tako naprej, ampak tukaj bi predvsem želela poudariti ravno te delavce migrante – seveda tudi napotene delavce, ampak predvsem te delavce migrante, za katere dobivamo velikokrat v svoje elektronske predale, dopise, da pa bo na tem področju treba narediti tudi s strani davčne zakonodaje, zato če hočemo doseči sistem neke socialne varnosti za vse enak. Vem, da poteka na evropski ravni, sem že tudi v Državnem zboru opozorila, pogovor kaj narediti oziroma kako bi se države med seboj dogovorile, da bi lahko vplivale, predvsem te, ki imajo delavce migrante – Hrvaška ima delavce migrante za Slovenijo, mi imamo delavce migrante za Avstrijo, Madžarska tudi ima delavce migrante in tako naprej – te evropske države, da bi se nekako poskusile dogovoriti tudi kar se tiče ravno te obdavčitve teh delavcev migrantov. Se mi zdi, da je prav, da bi tudi ministrstvo tukaj to razumelo in pristopilo k temu reševanju.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za razpravo. Ker ni več, se bom jaz kot zadnji tudi priglasil k razpravi.</p>
               <p>Prvo je potrebno povedati, da je za pozdraviti to evropsko iniciativo z zakonodajo na področju sociale, ker na tem področju smo imeli v Evropi enih 30 let mir, bi rekli, ker se zato niso ozirali, ni bilo aktualno, ni bilo pogovora. In prvi tak korak je ta evropski steber socialnih pravic, ko je narejen in to je po dolgem času Evropi, je tudi sociali s čimer se naš odbor ukvarja z delom in s tem ni imel<gap n="..."/> ni bilo, po dolgih letih se je začelo nekaj dogajati, zato mislim, da je potrebno to pozdraviti.</p>
               <p>Druga zadeva – stalno se nam pojavlja, tudi tu na začetku piše, s poudarkom na staranju prebivalstva. To mi nekako v javnosti, časopisi to govorijo, se pojavlja, zgleda res kot neka grožnja temu slovenstvu in tej državi, da se bomo postarali in da bomo prišli do nevzdržnega sistema. Jaz bi rekel, da so rešitve – na Ekonomski fakulteti so predstavili v pogledih<gap reason="inaudible">
                     <desc>(?)</desc>
                  </gap> 2019 v decembru, bolj na podjetniški način reševanje teh problemov in katerih se bomo morali resno rešiti. Ko je bila že omenjena Švedska, gospa Dimic je to omenila. Na Švedskem ostajajo povprečno sedem let dlje na trgu dela starejša populacija, mi jo pa naženemo, da ne sme delati praktično. Sedem let imajo daljše to obdobje in če mi na trg spravimo mlade prej, ne da toliko časa pavzirajo, ampak, da jih malo prisilimo, bi rekli – tudi tukaj kar je izračun za dve leti, dobimo devet let in to nam ob hkratnem dvigu produktivnosti dela, ker tu zelo zaostajamo, smo na 85 % Evrope, ob hkratnem tem dvigu mi ujamemo zadeve in bomo tudi finance, vzdržnost financ na kar je kolega Siter opozoril, se nam računica izide in ni nobene katastrofe – ostanemo izpod 11 % za obremenitve GDP za pokojnine. Tako da mislim, da je na teh stvareh treba delati in se bomo mi kot odbor srečevali in bomo morali ustrezne odločitve sprejeti in tudi na ministrstvu, ki je obljubljal, da bo že v prvi polovici dalo neko rešitve, pričakujemo te rešitve. Hvala.</p>
               <p>Tako da mislim, da je na teh stvareh treba delati in se bomo mi kot odbor srečevali in bomo morali ustrezne odločitve sprejeti in tudi na ministrstvu, ki je obljubljal, da bo že v prvi polovici dalo neko rešitve, pričakujemo te rešitve. Hvala.</p>
               <p>Bi še kdo mogoče razpravo, drugače bi pa prepustil, v glavnem se je na, so se vprašanja nanašala na Ministrstvo za delo in verjamem, da bo državna sekretarka, Breda Božnik dala neka pojasnila in odgovore. Hvala.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa.</p>
               <p>Če začnem kar s prvim vprašanjem, bi v bistvu želela podati informacijo, da razprava oziroma njeni začetki potekajo na evropski ravni. Najbrž jo bo nadaljevala tudi naslednja komisija. Ključno vprašanje bo, kako in katere minimalne socialne standarde vzpostaviti in hkrati slediti finančni vzdržnosti. Vemo, da je področje socialnih politik v pristojnosti držav, zato to zagotovo ne bo neka enostavna in pa enoznačna, če lahko temu tako rečem, rešitev.</p>
               <p>Kar se tiče stališča v zvezi z nevarnim zaposlovanjem, moram reči, da je ključna stvar direktive, da so delavci seznanjeni, tako ustno kot tudi pisno, s pogoji in pa z vidiki njihovega dela.</p>
               <p>Vprašanje, ki se je nanašalo na direktivo ESPG, torej, v zvezi z nižanjem praga – podajam informacijo, da v bistvu ta razprava še vedno poteka, ni zaključena, tako da zadeve še vedno ostajajo odprte.</p>
               <p>Direktiva o usklajevanju poklicnega in pa zasebnega življenja govori o tem, da, če bi obveljal predlog Evropske komisije oziroma Evropskega parlamenta, bi to pomenilo, da bi mati imela 4 mesece starševskega dopusta in oče 4 mesece in ne bi mogla prenesti svojega dela dopusta na drugega starša. Sedaj imata vsak 4 mesece starševskega dopusta, pri čemer lahko le-tega preneseta na drugega.</p>
               <p>To pomeni, en del koristi eden, drug del pa prenese na drugega starša. Trenutno je v trialogu kompromis pri 2 mesecih. Republika Slovenija je predlagala premostitveno klavzulo, da, če ima država ureditev starševskega dopusta 4 mesece za vsakega starša, s 100 % nadomestilom, lahko določi oziroma obdrži tak sistem in dejansko ostane neprenosljiv 1 mesec – kot dejansko to določa že obstoječa direktiva.</p>
               <p>Še enkrat morda v kontekstu minimalnih standardov in impliciranja direktive v Sloveniji – ne gre pravzaprav za nič novega v tem trenutku, saj ta direktiva ne prinaša ničesar novega oziroma ničesar takega, kar mi še ne bi imeli. To pomeni, da dejansko vse že imamo in vsi pogoji so že vzpostavljeni. Tako da, strahu, da bi ta zadeva prinesla nekaj novega, še bolj negativnega, kakorkoli že, v tem trenutku naj ne bi bilo.</p>
               <p>Kar se tiče usklajevanja poklicnega in družinskega življenja, morda še to, da ima Slovenija daleč najboljšo prakso vključevanja žensk na trg dela.</p>
               <p>Kar se tiče razprave o migrantih, delavcih gospe poslanke Ive Dimic – moram reči, da se strinjam z njenim razmišljanjem in da bomo njeno razpravo vzeli v obzir. Prav tako se strinjam z razmišljanjem gospoda predsednika in bomo dejansko seveda tudi o teh zadevah se pogovarjali in nadalje razmišljali. Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa za obrazložitve.</p>
               <p>Želi še kdo razpravljat? No, gospod Siter ima besedo.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa. Hvala za odgovore. V bistvu imamo s tem dokumentom pred sabo, popravite me če se motim, ampak imamo pred sabo enega rakavega bolnika, ki mu poskušamo pomagat z obliži. Se opravičujem za dramatičnost, ampak, popravite me, če se motim no. Pred sabo imamo en ta nemški ordoliberalni projekt, en klic po uzakonitvi konkurence kot edine, zdaj zelo generalno opisujem stvar, kot edinega verodostojnega generatorja družbe in gospodarskega razvoja in imamo pa, ki seveda v svoji ustaljeni praksi pozablja na človeka in postavlja na prvo mesto kapital, imamo, in tega problema sploh ne naslavljamo.</p>
               <p>Hvala za odgovore. V bistvu imamo s tem dokumentom pred sabo, popravite me če se motim, ampak imamo pred sabo enega rakavega bolnika, ki mu poskušamo pomagat z obliži. Se opravičujem za dramatičnost, ampak, popravite me, če se motim no. Pred sabo imamo en ta nemški ordoliberalni projekt, en klic po uzakonitvi konkurence kot edine, zdaj zelo generalno opisujem stvar, kot edinega verodostojnega generatorja družbe in gospodarskega razvoja in imamo pa, ki seveda v svoji ustaljeni praksi pozablja na človeka in postavlja na prvo mesto kapital, imamo, in tega problema sploh ne naslavljamo.</p>
               <p>Naše stališče je, da konkurenca je škodljiva, zato ker je vedno, se je še pokazalo, da je vedno bil rezultat njene prisotnosti neenakost med delavci, neenakost tudi geografsko, med državami, med večjimi gospodarskimi subjekti in deklaracija, ki jo imamo pred sabo, se ne dotika temeljnih problemov. Mi lahko govorimo o tem, kako starševstvo zdaj menedžiramo v odnosu do siceršnjega dela, pa da naredimo še kakšno malenkost pa in s temi drobtinicami operiramo.</p>
               <p>Ampak, težava s to deklaracijo je, da ne spreminja teh bazičnih pravil igre, ampak da ostaja znotraj svojega ordoliberalnega projekta, sistema, kjer zopet poudarim, postavlja na prvo meso kapital in ne delavca in ne človeka. Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za razpravo.</p>
               <p>Želi še kdo razpravljat? Če ne, aha pardon, pardon. Iva Dimic, izvolite.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa.</p>
               <p>Moram vseeno, pa ni replika, ampak se mi zdi da vseeno no, da povem tudi svoje mnenje no, da jaz ne vidim, da bi ravno nemški sistem bil ne vem koliko slab, ker se mi zdi, da so, na nek način, to je moje osebno videnje, razviti mogoče celo bolj kot mi, da imajo za človeka, na svoj način seveda, ker imajo celotno zakonodajo drugačno kot mi, dobro poskrbljeno, ljudje ali pa, bom rekla, znanci, ki so živeli v Nemčiji in ki so potem mogoče se upokojili, prišli v Slovenijo ali celo ostali kar v Nemčiji, niso imeli nikoli slabe besede, da bi povedali, da so, ne vem, bili kako, kakorkoli podvrženi kapitanu<gap reason="inaudible">
                     <desc>(?)</desc>
                  </gap>, ampak lahko rečem, da so bili zadovoljni s sistemom, v katerem so imeli možnost, da so delali, da so si zagotovili ali pa prislužili zelo dobre pokojnine in ne morem reči, da nemški sistem ne zagotavlja nekega, bom rekla, da ne postavlja na prvo mesto človeka.</p>
               <p>Seveda pa imajo celotno zakonodajo drugačno kot mi, zato ne moremo biti mi čisto njim primerljivi, si pa želim, da bi bili ravno s tega vidika, kako je ne nazadnje poskrbljeno, da bi se tudi mi mogoče tem standardom približali, ker potem naši mladi ljudje, izobraženi, ne bi želeli iti delati v Nemčijo, če bi bilo res tam vse tako slabo za človeka no in tudi migranti – vem, da sem sprožila mogoče neko polemiko, ampak, se mi zdi, da je, ne vem no, reči, da tam pa samo kapital, da človek nič ne velja, ne velja no, ker ravno, ne morem pozabit, ko so se prvi vali migrantov valili skozi Slovenijo, so tam eno mlado damo posneli na vlaku kam gre, je rekla v Nemčijo. Se pravi, nekaj je boljše tam v Nemčijo, kajne? Toliko za razmislek no, da, ne zdi se mi prav, da se neko državo označi zgolj čisto samo kot neko izkoriščevalko ljudi.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa za razpravo.</p>
               <p>Besedo ponovno želi Primož Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Samo odgovorim kolegici – bržkone se nisva razumela – govoril sem o nemški ekonomski šoli ordoliberalizma. Zdaj v trenutnem, ekonomski situaciji ali pa v času, v katerem ste govorili, je to čisto drugi koncept, tako da, bržkone sva se samo napak razumela.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za razpravo.</p>
               <p>K besedi se je priglasila Breda Božnik.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Jaz bi samo tukaj želela še povedati, da se lahko strinjam seveda z razmišljanjem. Bi pa poudarila, da je bil ravno iz tega namena sprejet evropski steber socialnih pravic, ki pravzaprav vsebuje 20 načel, ki poskušajo ublažiti posledice brezkompromisnega kapitalizma. Toliko.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa.</p>
               <p>Zaključujem razpravo, ker vidim, da ni več razpravljavcev.</p>
               <p>Prehajamo na sprejem odločitve odbora v zvezi s predlogom deklaracije. Odboru predlagam, da sprejme naslednje predlog mnenja: »Odbor za delo, družino, socialne zadeve in invalide je Predlog deklaracije o usmeritvah za delovanje Republike Slovenije v institucijah Evropske unije v obdobju januar 2019 - junij 2020 obravnaval z vidika svoje pristojnosti kot matično delovno telo in k njemu nima pripomb.« Želi kdo obrazložiti svoje glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je mnenje sprejeto.</p>
               <p>Predlagam, da je naš poročevalec Primož Siter.</p>
               <p>Prehajamo na <title>TOČKO RAZNO.</title>
               </p>
               <p>Želi kdo razpravljati? <stage>(Ne.)</stage>
               </p>
               <p>Zaključujem točko razno in 4. četrto redno sejo.</p>
               <p>Vsem se zahvaljujem za udeležbo na seji in vas lepo pozdravljam.</p>
               <stage type="time">Seja je bila končana 23. januarja 2019 ob 10.42.</stage>
            </sp>
         </div>
      </body>
   </text>
</TEI>
