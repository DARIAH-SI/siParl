<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="Skupna-033-Nujna-2020-11-12">
   <teiHeader>
      <fileDesc>
         <titleStmt>
            <title>Skupna seja</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-033-Nujna-2020-11-12.Skupna" n="033">
               <name>Nujna</name>
               <date when="2020-11-12"/>
            </setting>
         </settingDesc>
         <particDesc>
            <listOrg>
               <org xml:id="Skupna-033-Nujna-2020-11-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-033-Nujna-2020-11-12.Skupna">
                        <orgName key="Skupna">Skupna seja</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">90. redna seja</stage>
            <stage type="title">in REPUBLIKA SLOVENIJA, DRŽAVNI ZBOR, ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">33. nujna seja</stage>
            <stage type="date">(12. november 2020)</stage>
            <stage type="chairman">Sejo sta vodila mag. Marko Pogačnik, predsednik Odbora za zadeve Evropske unije in mag. Branko Grims, predsednik Odbora za notranje zadeve, javno upravo in lokalno samoupravo.</stage>
            <stage type="time">Seja se je začela 10.01.</stage>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovane kolegice in kolegi, začenjam 90. sejo Obora za zadeve Evropske unije.</p>
               <p>Obveščam vas, da kot nadomestni člani s pooblastili sodelujejo, gospod poslanec Dušan Verbič nadomešča poslanca gospoda Gregorja Periča in gospod poslanec Robert Polnar nadomešča poslanca gospoda Ivana Hršaka.</p>
               <p>Obveščam vas, da so na sejo povabljeni poslanci Evropskega parlamenta iz Republike Slovenije, Urad predsednika Republike Slovenije, kabinet predsednika vlade, ter predstavniki vlade in Državnega sveta. Vse navzoče prav lepo pozdravljam.</p>
               <p>Prehajamo na določitev dnevnega reda seje Odbora za zadeve Evropske unije. S sklicem ste prejeli tudi dnevni red, dne 10. novembra ste prejeli obvestilo o razširitvi dnevnega reda seje, tako da se dnevni red seje razširi za naslednjo 2. točko dnevnega reda. Določitev delegacije Odbora za virtualno zasedanje konference odborov parlamenta Evropske unije za evropske zadeve kozak, 30. november in 1. december. Dne 11. november ste prejeli še eno obvestilo o razširitvi dnevnega reda. Tako se dnevni red seje razširi še s točko a1 dnevnega reda. Predlog stališča Republike Slovenije, do sporočila komisije Evropskemu parlamentu, svetu evropskemu ekonomskemu socialnemu odboru in odboru regij o novem paktu o migracijah in azilu. Obravnava a1 točke bo potekala skupaj z Odborom za notranje zadeve, javno upravo in lokalno samoupravo. Dnevni red seje odbora je tako določen na podlagi 154.d člena Poslovnika Državnega zbora. Besedo dajem predsedniku Odbora za notranje zadeve, javno upravo in lokalno samoupravo, magistru Branku Grimsu.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Spoštovani, vsem prav lep pozdrav.</p>
               <p>Zadržanih, ki bi se danes upravičili ni. Je pa poslanec Nik Prebil, ki nadomešča poslanko Tino Heferle, Jure Ferjan nadomešča poslanko Suzano Lep Šimenko, poslanec Leon Merjasec nadomešča poslanko Anjo Bah Žibert, poslanec Marko Vodopivec nadomešča poslanca Predgraga Bakovića in poslanec magister Andrej Rajh nadomešča poslanca Franca Kramarja. Tudi njim seveda prav lep pozdrav.</p>
               <p>Prehajamo na določitev dnevnega reda. Ker v poslovniškem roku ni bilo predlogov za njegovo spremembo, je določen takšen dnevni red, kot ste ga prejeli s sklicem.</p>
               <p>Prehajamo torej na obravnavo 1. točke dnevnega reda Odbora za notranje zadeve, javno upravo in lokalno samoupravo in s tem tudi 1.a točke dnevnega reda Odbora za zadeve Evropske unije.</p>
               <p>Zdaj predlog stališča Republike Slovenije do sporočila komisije Evropskemu parlamentu, svetu ekonomsko socialnemu odboru in Odboru regij o novemu paktu o migracijah in azilu. Med nami pozdravljam gospo v.d. generalno direktorico direktorata za migracije, gospod Natašo Potočnik in jo vabim k besedi. <stage>/ oglašanje iz dvorane/</stage> Samo ga še ni. Tako, da prosim.</p>
            </sp>
            <sp who="PotočnikNataša">
               <speaker>NATAŠA POTOČNIK:</speaker>
               <p>Ja, hvala lepa za besedo.</p>
               <p>Torej glede sporočila Evropske komisije o novem paktu o migracijah in azilu namenjeno Odboru regijam, lahko povem, da je Evropska komisija konec meseca septembra predstavila nov pakt o migracijah in azilu. Gre za komunikacijo, ki jo spremlja pet zakonodajnih predlogov in štiri priporočila, ki nekako celovito obravnavajo področje migracij in azila v Evropski uniji. Hkrati je pakt povezan še s šestimi drugimi zakonodajnimi predlogi, ki so ostali odprti iz paketa o skupnem evropskem azilnem sistemu, ki ga je Evropska komisija predlagala že leta 2016. Trenutno na ravno različnih teles, v okviru obravnave na ravni EU poteka, bom rekla prvi krog razprave o paktu. Tako na ravni delovnih skupin, to pomeni na ravni ekspertov, kot tudi na političnem nivoju, na ravni ministrov za notranje zadeve, kot je bilo omejeno danes. Jutri poteka tudi virtualni svet ministrov za notranje zadeve. Neko splošno stališče do pakta, kot takega je Republika Slovenija že podala.</p>
               <p>Po našem mnenju predstavlja neko dobro osnovo za nadaljnja pogajanja v skupni evropski azilni politiki, zato paketni pristop, ki obravnava migracije kot celoto obravnavamo. Kljub temu pa menimo, da je treba pri sprejemu tega paketa ravnati preudarno in ne hiteti in ne biti talec časa. Kot rečeno pakt kot tak je komisija predstavila v obliki sporočila, ki ga spremlja pet zakonodajnih aktov in štiri priporočila. Gre za zelo zahtevno materijo in v bistvu na ravni strokovnih služb, na ministrstvu to, bom rekla vso zakonodajo preučujemo. Že sedaj pa lahko povemo, da je zelo veliko praktičnih vprašanj, ki bodo seveda vplivali na učinkovitost samega izvajanja.</p>
               <p>Zdaj če se zelo na hitro dotaknem še v bistvu vsebine samega pakta. Pakt najprej obravnava tako imenovano zunanjo dimenzijo migracij. Predvsem s poudarkom na partnerskem sodelovanju po meri, z državami izvora tranzita in cilja. Predvsem bi tukaj poudarila, da kar se tiče sodelovanja z državami izvora je to ključno na področju vračanja in sprejema. Pakt predvideva tudi večjo vlogo visokega predstavnika za zunanjo politiko Evropske unije in službe za zunanje delovanje. Kar se tiče samega upravljanja migracij. Pakt v kontekstu postopka tako imenovanega skrininga, pregleda na zunanjih mejah Evropske unije uvaja torej ta postopek in s tem nekako predvideva enoten način obravnave državljanov tretjih držav na zunanji meji EU. Torej tako tistih, ki vstopajo nedovoljeno, tistih ki zaprosijo za mednarodno zaščito in tistih, ki so izkrcanih na operacijah iskanja in reševanja na morju.</p>
               <p>Pakt naslavlja seveda ključno, bom rekla sporno vprašanje na ravni EU v okviru obravnave prejšnjega azilnega paketa. To je tako imenovana solidarnost. Solidarnost kot tako pakt naslavlja z različnimi oblikami. Torej tako v obliki relokacije, kot tudi sponzorstva glede vračanja in tudi z možnostjo operativne podpore državam članicam. Tukaj naše stališče ostaja še zmeraj enako. Torej da ta ne sme biti faktor potega in da solidarnost kot taka mora temeljiti na prostovoljni odločitvi države članice.đ Kar se tiče vračanja, se nam zdi ključno povezovanje in sodelovanje s tretjimi državami in državami izvora. Predvsem je pa treba v okviru pakta poudariti še dva zakonodajna akta. To sta pa uredba o upravljanju azila in migracij, ki vključuje tudi tako imenovano, bom rekla novo dublinsko uredbo in pa uredbo o kriznih situacijah in višji sili, ki na nek naslavlja krizno situacijo na področju migracij, kot tudi situacijo višje sile, kot je na primer trenutna situacija v zvezi s covidom, ki je imela vpliv tudi na izvajanja migracijske zakonodaje. Skupaj z uredbo o postopku pregleda, bo to po naši oceni najbolj zahteven, bomo te trije zahtevni akti najbolj zahtevni v okviru pogajanj.</p>
               <p>Kar se tiče vračanja, se nam zdi ključno povezovanje in sodelovanje s tretjimi državami in državami izvora. Predvsem je pa treba v okviru pakta poudariti še dva zakonodajna akta. To sta pa uredba o upravljanju azila in migracij, ki vključuje tudi tako imenovano, bom rekla novo dublinsko uredbo in pa uredbo o kriznih situacijah in višji sili, ki na nek naslavlja krizno situacijo na področju migracij, kot tudi situacijo višje sile, kot je na primer trenutna situacija v zvezi s covidom, ki je imela vpliv tudi na izvajanja migracijske zakonodaje. Skupaj z uredbo o postopku pregleda, bo to po naši oceni najbolj zahteven, bomo te trije zahtevni akti najbolj zahtevni v okviru pogajanj.</p>
               <p>Toliko zaenkrat.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Zdaj bi med nami pozdravil tudi ministra za notranje zadeve, gospoda Aleša Hojsa in ga vabim k besedi. Prosim.</p>
            </sp>
            <sp who="HojsAleš">
               <speaker>ALEŠ HOJS:</speaker>
               <p>Hvala lepa, gospod predsednik. Pravzaprav oba predsednika, hvala.</p>
               <p>Torej kolegica Potočnikova je mislim, da dosti strokovno obrazložila te ključne novosti oziroma ključne spremembe tega pakta oziroma vseh prepovedujočih uredb. Jaz bi povedal še drug del, se pravi morda bolj to politično stališče do tega. Torej gre za to, da potem ko je bil ta pakt objavljen si je nekako Nemčija prizadevala oziroma jasno napovedala, da želi glede na to, da je zadeva zelo obširna, torej gre za več kot tisoč strani raznoraznih dokumentov, da želi zadevo pripeljati do te točke, da bi nekje do konca njenega predsedovanja, torej do konca decembra prišli do nekega skupnega političnega stališča, kjer bi se vse države nekako strinjale kaj bodo ali pa kaj bomo v naslednjih fazah sprejemanja tega pakta v bistvu, k čemu se bomo zavezali.</p>
               <p>Torej jaz lahko zdaj že kar dosti jasno povem, da je seveda ta optimizem Nemčije bil preuranjen. Jaz sem prepričan, da do tega do konca letošnjega leta ne bo prišlo. Prišlo ne bo do tega pa zaradi dveh ključnih stvari po moje. Prva ta je, da seveda so stališča posameznih držav članic zelo različna. Različna so pa zaradi tega, ker se po prebiranju tega dokumenta ugotavlja, da tisto kar se je nekako napovedovalo, da bo relokacija o kateri je seveda bilo veliko govora neobvezna, ne drži. Torej relokacija je v končni fazi obvezna. Torej gre za to, da se predvideva v sami proceduri, v prvi fazi tako imenovana naborna prostovoljnost. Torej vsaka država članica bi povedala koliko od tistih, ki so nekako upravičeni do azila lahko posamezna država sprejme. Torej to je tako imenovana prostovoljna relokacija oziroma prostovoljna izraz želje za relokacijo. Potem se zadeva ponovi v drugem krogu, kjer države ponovno povedo, v kolikor seveda niso že v prvem krogu vsi ti prosilci oziroma upravičenci razdeljeni se ponovno zadeva zavrti v drugem krogu. V kolikor pa v drugem krogu zadeva ni razdeljena, pripravi komisija tako imenovano razdelitev, kjer enostavno dodeli število posameznih oseb na posamezno državo.</p>
               <p>Druga pomembna stvar, ki jo je po moje potrebno povedati je to, da so nekatere države, tukaj seveda posebej izpostavljam Italijo, deloma tudi Francijo, na nek način zadovoljne, ker imajo same operacije, torej operacije na morju poseben status. Jaz ne vem, zakaj bi te operacije imele poseben status. Torej tisti ljudje, ki so zajeti v mednarodnih vodah nekako se tretirajo drugače, kot tisti, ki so zajeti oziroma za katere se dela skrining na zunanji meji Evrope. Torej tisti ki so skrinani na Grško-Turški meji, se obravnavajo malce drugače kot tisti, ki jih z ladjo pripeljejo v Italijanska ali pa v katerakoli druga pristanišča, glede na to, da so bili zajeti v mednarodnih vodah, kar je tudi za mnoge države članice nesprejemljivo.</p>
               <p>Tretja zelo pomembna stvar pa je po moji oceni ta, da je sicer Evropska komisija v tem paktu zvišala tako imenovano nadomestilo za posamezno osebo, ki bi jo lahko z vračanjem, torej v tretje države nekako posamezna članica nadomestila obvezne kvote, dvignila prispevek za to posamezno osebo iz mislim da šest tisoč evrov na 12 tisoč, če se ne motim. Tako nekako. <stage>/ oglašanje iz dvorane/</stage> Ali na 10 tisoč evrov, torej ta zadeva je izenačena, kar je pa po moje seveda na nek način prazna, premajhna obljuba vsem članicam, da bi v bistvu v tako vabo ugriznile.</p>
               <p>Zdaj tukaj bi rad povedal še to, da je seveda po precej natančnem prebiranju ki so ga naše strokovne službe opravile v tem času do danes, je treba jasno povedati, da z globljim in globljim prebiranjem tega dokumenta se pojavlja več vprašanj. Z drugimi besedami, bolj po domače, hudič je vedno v podrobnostih. In ko se začnemo spraševati kaj je s takim primerom, kaj je z unim primerom, kaj je s tretjim primerom. Torej imamo eno množico različnih primerov, z vsakim dnem bolj ugotavljamo, da zadeva ni določena ali je pa določena tako nedoločeno, da seveda da lahko pričakujemo težave.</p>
               <p>Zdaj moja napoved je taka, da bo če smo morda še nekako upali ali pa govorili o tem, da bi v času slovenskega predsedovanja lahko bil to eden od ključnih dokumentov, s katerim bi se recimo z zaključkom tega sprejema lahko Slovenija pohvalila. Seveda kakršenkoli oziroma s takim dokumentom bi ga sprejeli, ki bi ga seveda podprle vse članice, lahko danes po moji oceni napovem, da to ni mogoče in sem prepričan, da se bo samim sprejemom teh zakonodajnih oziroma teh uredb oziroma samega pakta ukvarjala še naslednja vlada, torej tista, ki bo nastopila mandat po maju leta 2022.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Odpiram razpravo. Želi kdo razpravljati. Prosim, gospa Sukič.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, hvala lepa za besedo, predsedujoči. Lep pozdrav.</p>
               <p>Mene vseeno malo presenečajo te zadržki. Ker če je Nemčija pripravila nek predlog pakta, domnevam da je ta predlog po mojem zelo v redu ali kdo ga je pripravil. <stage>/ oglašanje iz dvorane/</stage> Komisija no pripravila mislim da ta predlog, verjetno dosti razdelan, dosti poglobljen, dosti v redu in neka pavšalne ugotovitve, da je treba ravnati preudarno in ne biti talec časa, kot je povedala predstavnica ministrstva ali pa praktična vprašanja, ki bodo vplivala na učinkovitost. Lepo prosim to so neke prazne formulacije, ki ne povedo prav dosti in zanimivo, da se ravno pri vprašanjih migracij in azila nam toliko zatika in smo mi pravzaprav zdaj očitno med tistimi, ki bomo zaviralci sprejetja tega pakta. Celo tako zelo zaviralci, da ga niti v času našega predsedovanja ne bomo, kot slišim zdaj ministra Hojsa uspeli sproducirati, da bi prišli do zaključka zgodbe. Mislim, pravite da zvišanje nadomestila za posamezno osebo je šest tisoč ali 10 tisoč evrov ni dovolj dobra vaba, da bi v to zagrizli. Lepo vas prosim, na področju migracij in azilne politike je potrebno poenotenje na ravni Evropske unije, če hočemo delovati pod tako imenovano učinkovito in pa tudi seveda humano. In ne vem kaj vas tako zelo moti kaj so tiste zadeve.</p>
               <p>Nekaj ste omenjali relokacijo gor, relokacijo dol, ampak meni se to zdi zelo neodgovorno stališče Republike Slovenije, če je Evropska komisija očitno vložila napore in verjetno ve kaj počne, verjetno se je zelo poglobila, ima armado strokovnjakov na tem področju, zdaj smo pa mi bolj pametni od te Evropske komisije. Da ne omenjam tega, da itak sami prestopamo določene meje in kršimo določene dogovore že pri nas samih, o čemer bomo danes ob 14. uri govorili na komisiji za peticije, kjer bomo ravno obravnavali problematiko beguncev in njihove obravnave recimo v centru za tujce v Postojni. Tako da jaz pa le prosim za malo bolj konkretno stališče zakaj Sloveniji ne diši ta pakt? Zakaj bo med tistimi zaviralci? In katere so še tiste države, ki imajo pomisleke. So to morda Madžarska, Poljska ali kdo drug.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>K besedi se je javil gospod Prebil.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Hvala lepa, spoštovani predsednik. Bom probal biti kratek.</p>
               <p>Zdaj v enem delu delim mnenje kolegice Sukič, v drugem žal ne. Zdaj vsi vemo, da migracije takšne ali drugačne so pravzaprav</p>
               <p> neka stalnica v celotni zgodovini <stage>/ nerazumljivo/</stage> Nenazadnje so se nacije čez stoletja razdruževale ravno na način migracij. Zdaj danes pa smo vseeno v obdobju, kjer neko določeno stopnjo sodelovanja ali pa obravnave, zahtevajo malo več napora. Zdaj tudi politike s katerimi se ukvarjamo, tako v Sloveniji, kot na ravni Evropske unije ali so zahtevnejše kot so bile včasih, ali imamo recimo v Evropski uniji Schengensko območje, ki naj bi pomenilo popolnoma prosto gibanje med članicami. Bistveno bolj se varujejo temeljne človekove pravice in s tem primerno naj bi se zagotavljala tudi varnost.</p>
               <p>Zdaj nek dialog oziroma neko usklajevanje, sprejemanje dogovorov, jaz mislim da je to tisto ključno, kar bi Evropska unija kot taka morala zagovarjati. Smo pa videli, da določene stvari in krizne situacije Evropska unija, kot družina še vedno ni pripravljena. Jaz sicer menim, da v celoti pripravljen na nekaj, kar te preseneti ne moraš biti nikoli, lahko pa se v določeni meri na morebitnost tudi pripraviš. Od tiste, če lahko tako rečem hude begunske krize, ko smo se soočali z bistveno večjimi številkami, kot se soočamo danes pravzaprav bo minilo pet let. In v tem času se na ravni zakonodaj s strani Evropske unije pravzaprav ni veliko spremenilo. Ta pakt o azilu migracijah in sprememba skupnega azilnega sistema je v bistvu bila že ena od usmeritev prejšnje Junckerjeve komisije in ena od ključnih usmeritev zdajšnje fonderlainove komisije, pod vodstvom komisarke za notranje zadeve Johannsonove. In ko je bila ona v Ljubljani, ko smo govorili o tem na Odboru za notranje zadeve, je poudarjala ravno pomembno hitrega sprejetja dogovora in pa učinkovitega odziva na morebitne krize.</p>
               <p>Zdaj mene resnično skrbi, da v stališču, ki ga zastopa Republika Slovenija že v osnovi govorimo o dejstvu, da bodo pogajanja trajala več let. Jaz mislim, da so predstavniki držav, tam tisti, ki morajo zagotoviti, da pridejo do ustreznega dogovora in da se zadeva sprejme v najhitrejšem možnem času, ki je to mogoče. Zdaj, da se bomo o tem pogovarjali še recimo naslednjih pet let je zame relativno zaskrbljujoče.</p>
               <p>Zdaj mogoče nekaj točk o katerem govori pakt. Jaz moram reči, da se zelo strinjam z zadevo, ki govori o učinkovitem in zanesljivem upravljanju o zunanjih meja. Zdaj države, ki mejijo na zunanje polje Evropske unije, so tam iz geografskega vidika in si niso krive same, da se soočajo z večjim pritiskom beguncev in migrantov. In jaz mislim, da je ključ neke solidarnosti držav, da pomagajo tudi tem državam. Predvsem da se okrepi recimo agencija Frontex, da se določene zadeve jasno specificirajo in da se probajo določene stvari že urediti na meji. Zdaj mi tudi vemo, da celotno naše gospodarstvo in pravzaprav celotno evropsko brez tuje delovne sile ne bi zmoglo, pravzaprav ne prav dosti veliko. Se pa strinjam, da je pridobitev tuje delovne sile povezana s tem, da ljudi v državo privabimo oziroma naredimo neke določene načrte, da jih tudi izobrazimo, da se pač asimilirajo v družbo, v kateri bodo živeli in sodelovali. Tako, da to je ena točka.</p>
               <p>Zdaj druga točka so pravila o azilu. Zdaj te stvari so pač mnenja držav članic različna in države članice se bodo tukaj mogle usesti in jasno pogovoriti, kakšno Evropo si v prihodnosti želijo in kako tiste ljudi, ki jih Evropa potrebuje tudi nekako obdržati in tisti s katerimi se sooča na področju ilegalnih migracij ustrezno obravnavati. Zdaj ta zadnja točka, ker se mi zdi pomembna, sem govoril o njen na začetku in to je ta odziv na krize, ki pa bo po moji oceni moral biti bolj hiter. Tako, da na tej točki bom zaenkrat zaključil, je pa zadeva resnično pravzaprav dokaj občutljive narave, tako za slovenski narod, kot za druge narode po Evropi. In jaz mislim, da se moramo te obravnave lotiti zelo premišljeno, nenazadnje pa vseeno tudi z veliko mero zavedanja do neke človečnosti in obravnave tistih ljudi, ki pomoč potrebujejo.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Zdaj bi vas obvestil, da poslanka Mojca Žnidarič nadomešča gospo poslanko Janjo Sluga. Besedo pa je želel minister Hojs. Za njim smo na vrsti potem gospod Verbič, jaz in zdaj se je še <stage>/ nerazumljivo/</stage> Prosim, gospod Hojs.</p>
            </sp>
            <sp who="HojsAleš">
               <speaker>ALEŠ HOJS:</speaker>
               <p>Hvala lepa.</p>
               <p>Morda v dopolnitev tistega, kar sem v uvodu povedal posebej glede na to, kako je razpravljala gospa Sukičeva. Zdaj najprej bi rekel dve besede gospodu Prebilu. Poglejte, mi v Evropski uniji imamo urejene legalne pravne poti, kako ljudje pridejo in v Evropi delajo. Stvari so predpisane, stvari so omogočene in nihče nikomur ne omejuje, da pride legalno v Evropo. Govorim na pamet, dela v Nemčiji kot smetar, če hočete ali pa obiralec plantaž ali pa kot inženir ali pa kot zdravnik. Torej imamo procedure kako priti tja legalno.</p>
               <p>Potem imamo tudi seveda dovolj dobro urejeno azilno zakonodajo, ker vemo, da če je nekdo begunec ravno tako je procesiran, ravno tako je v kolikor se ugotovi da begunec je, je upravičen do azila, upravičen je do vseh bonifikacij in vsega kar mu pripada in tudi tukaj je stvar urejena. Zato sem se sam večkrat vprašal zakaj pa potem sploh so ti ilegalne migracije, če imamo možnost pridobitve azila, v kolikor sem begunec, imamo možnost legalnega vstopa v kolikor želimo delati. Zakaj prihaja do tega? In odgovor je zelo preprost in zelo enostaven. Zaradi tega, ker ti ljudje hočejo priti v Evropo zato, da bodo od tam delali na črno. Večina njih je takih. Dopuščam, da je del teh in zadnji dogodki so pokazali, da je del teh ljudi tudi radikalistov, da prihajajo v Evropo z željo po terorističnih napadih, z željo po destabilizaciji Evrope in podobno.</p>
               <p>Pa vendar tisti del o katerem govorim, ki želijo v Evropi delati, to lahko počne legalno in ni nikakršnega razloga, da bi tem dopustili, da prihajajo v Evropo ilegalno in v Evropi ilegalno delajo. S tem ne plačujejo davkov, s tem se izognejo kontroli, nimajo prijavljenih stalnih ali pa drugačnih prebivališč in seveda po moji oceni je to nujno potrebno zajeziti. Zdaj kar se tiče pa tega, kar je gospa Sukičeva povedala, pa moram vendarle reči, nisem sicer mislil, da bo treba to prebrati, ampak vseeno. Glejte, stališča Republike Slovenije je zelo jasno, saj vladi v tem trenutku je ga bom zelo na kratko preletel. Torej vlada ocenjuje, da pakt predstavlja dobro osnovo za pogajanja o skupni migracijski politiki v EU, obenem pa se zavedamo, da bodo ta pogajanja težka in da je zahtevna naloga, še posebej v časih, ko si EU prizadeva nadzirati pandemijo covid.</p>
               <p>Republika Slovenija k pogajanjem postopa konstruktivno in si prizadeva za uveljavljanje svojih interesov, kakor tudi za doseganje čimbolj kompromisnih rešitev. Najbrž si lahko nalijemo čistega vina in že zdaj povemo, da so seveda stvari v Evropi tako različne, da bo potrebno najti nek kompromisno rešitev. Republika Slovenija podpira pristop, kjer bi se večina predlogov obravnavala povezano, predlogi pa bi bili sprejeti skupaj. Torej paketni pristop. Zakaj? Zaradi tega, ker so vsi ti paketi med sabo tako povezani, da si ne predstavljamo, da bi lahko sprejeli samo en del, torej recimo samo zunanji skrining, brez tega, da bi sprejeli tudi ostale pakete, ker je toliko medsebojnih povezav, da smo prepričani, da v kolikor bi sprejemali to posamično ali pa neodvisno drug od drugega, bomo naredili toliko lukenj, da zadeve ne bo moč izvajati ali pa bo v teh izvedbah toliko napak, da pravzaprav ne bomo naredili pravih korakov.</p>
               <p>Po drugi strani pa se vlada glede na vsebino vseh posameznih aktov zavzemamo za bolj previden in postopen pristop k sprejemanju posameznih aktov, že zaradi obsežnosti reforme azilnega in migracijskega sistema, na ravni EU. To je kakorkoli se slepimo ali pa se ne slepimo lahko jasno povemo, da Dublin v tem trenutku ne deluje. Torej, če Dublin ne deluje, je potrebno najti nek sistem, kjer bo zadeva delovala, zato smo prepričani, da si je potrebno vzeti mogoče mesec, dva ali pa pet, več časa, zato da bodo rešitve take, ki bodo delovale.</p>
               <p>Edino izjemo, ki smo jo pri tem navedli je in to je tudi tisto, na nek način odgovor gospe Sukičevi. Torej mislimo pa da je potrebno okrepiti vlogo uredbe o EU agenciji za azil. Namreč ta EU agencija za azil že danes predstavlja pomemben support evropskih državah pri učinkovitem obvladovanju oziroma supportu, pri obvladovanju ilegalnih migracij, zato smo prepričani, da je treba tej agenciji omogočiti, bi rekel širši nabor ali pa možnost širšega nabora zaposlovanja, širšega nabora pristojnosti, ki jih ima. Zato smo seveda prepričani, da je potrebno ta del voditi ali pa da je možno ta del voditi posebej.</p>
               <p>Zdaj kar se tiče zunanjih meja je mislim, da gospa Potočnikova že dovolj obširno to razložila. Bi pa morda zaključil s tem, torej veseli nas, da je Evropska komisija politiki učinkovitega vračanja tudi v paktu namenila posebno pozornost, saj mora to predstavljati temelj učinkovite migracijske politike. Zakaj? Zaradi tega, ker poglejte, mi bomo na zunanji meji naredili skrining teh ljudi, ki prihajajo notri. Tam se bo ugotovilo ali dejansko te ljudje prihajajo iz vojnih območij, so kako drugače preganjani, so dejansko upravičeni ali pa niso upravičeni za azil. Torej razdelili jih bomo na, če rečem grdo na dva dela, torej tisti za katere je nedvomno jasno, da so upravičeni za azil in jih procesirali z vsemi postopki za del njih ali pa za pretežen del njih pa se bo po moji oceni ugotovilo, da za azil niso upravičeni. Da lahko pridejo v Evropo po drugih poteh, če želijo delati. V kolikor niso upravičeni za azil in ne želijo priti po legalni poti v Evropo kot delavci, potem jih je pa treba vrniti. Zaradi tega smo prepričani, da je treba ta del tega pakta doreči tako učinkovito, da se bodo ti ljudje dejansko v tretje države vračali.</p>
               <p>Torej ne moremo priti v situacijo, ko nam v Grčiji stoji ali pa na otokih sedi osem tisoč ljudi, od teh, govorim na pamet, seveda za 1200 ali pa štiri tisoč vemo da so upravičeni za azil in jih procesiramo, za štiri tisoč vemo da jih je potrebno vrniti in nihče jih ne vrne. Zaradi tega ker je evropska zunanja politika neučinkovita v razmerij do tretjih držav, zaradi tega ker imamo majhne države tako ali tako težavo. Jaz si ne predstavljam, da bi Slovenija lahko operirala s takimi, naj temu rečem diplomatskimi povezavami, kjer bi lahko mi sami, brez pomoči velikih, torej če povem bolj po domače brez tega, da bi recimo se pri vračanju ljudi v Maroko naslovili na Španijo ali pa vračali ljudi v Tunizijo, naslovili na Španijo, ki ima neke odnose ali pa v ne vem katero afriško državo, kjer so bivši kolonizatorji, Belgija, Nemčija z nekimi dobrimi povezavami, da bi to lahko mi s temi državami počeli neodvisno, brez pomoči teh velikih držav.</p>
               <p>MImZato se nam zdi zelo pomembno, da tako vračanje, ki je eden od ključnih stvari seveda, v kolikor želimo, da bo ta azilna politika učinkovita, naredimo zelo pregledno in seveda ne pristajamo na to, da je ta sponzorship oziroma vračanje omejeno ali pa bi rekel dopuščeno samo, kar je seveda defakt to bo dopuščeno samo tistim, ki bodo to uspeli ali ne. Konkreten primer. Španija bo gotovo lahko zadostila solidarnosti v smislu tega, da bo toliko pa toliko teh ljudi vrnila v Afriko glede na njihove <stage>/ nerazumljivo/</stage>, težko si pa predstavljam, da bi to lahko storila Slovenija. Zelo težko. Zato se mi zdi, da je potrebno pri teh stvareh biti zelo previden in dejansko stvari doreči do zadnje pike. Ne pa da bomo takrat, ko bi to ali ko bo veljalo, prišli v situacijo, ko bo Slovenija postala nek žep in bomo kar naenkrat imeli tukaj tisoče in pa tisoče tistih, ki tukaj ne bi smeli.</p>
               <p>Mimogrede naj povem, da seveda je ena od zelo pomembnih stvari tudi vnos v Euroduck, torej v sistem, ki nekako evidentira tiste, ki v Evropo prihajajo tako ali pa drugače. Recimo na Hrvaškem je bilo v lanskem letu, govorim okroglo, recimo v ta Euroduck vnesenih, mislih da okoli 900 ali nekaj takega ilegalnih migrantov, se pravi recimo tisoč. Mi imamo pa v Sloveniji 11 tisoč ilegalnih migrantov. Kaj to pomeni? To pomeni, da v bistvu nekateri tega svojega poslanstva ali pa tega kar naj bi delali v skladu z redom ne izvajajo. Vsi tisti, ki so v na naši južni meji, torej vsi tisti, ki pridejo čez Kolpo ali pa ki jih zajamemo v Ilirski Bistrici ali pa kjerkoli do sedaj po mojih podatkih tja niso prišli s padali. Prišli so s Hrvaške. Hrvaška pa ima v lanskem letu v Euroducku, kot sem rekel cirka tisoč ljudi.</p>
               <p>Torej in naj zaključim s tem. Naše predvidevanje je, da bo zadeva trajala več let. Pa ne zaradi tega, ker bi zadevo blokirala Slovenija. Slovenija, kot sem rekel bo pristopila k pogajanjem zelo konstruktivno, z namenom da se stvari opredelijo tako, kot se morajo. Sem pa realist, tako da odločno zavračam to, na kar je namigovala gospa Sukičeva, da bi Slovenija karkoli blokirala, bomo pa seveda vseskozi zastopali interese Slovenije. Te pa gotovo so, da Slovenija ne more predstavljati žep in seveda da ne pristajamo na to, da bomo kar od nekoga drugega dobili direktivo koliko in koliko ljudi bo na koncu ostalo v Sloveniji.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Verbič. Prosim.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa za besedo predsednik. Vsem skupaj prav lep pozdrav in tudi ministru.</p>
               <p>Ob tej točki preprosto je potrebno nekaj besed tudi spregovoriti. Dejstvo je, da končno je Evropska unija po dobrih štirih letih nekako pripravila akt, ki posega v ta tako imenovani skupni evropski azilni sistem. Pa ne bom o tem govoril, kaj vse vsebuje, ker je bilo v uvodni predstavitvi iz strani predlagateljev že povedano. Ampak tisto, kar je prav da se ob tej priložnosti tudi pove. Dejstvo je, da prosilci za azil danes potujejo po Evropi in vlagajo prošnje za azil v državah, za katere se jim zdi, da bi v njih lažje dobili mednarodno zaščit. Osebno menim, da je nekako tovrstni pristop preprosto, če grobo se izrazim zloraba namena samega azilnega sistema.</p>
               <p>Ključni del tega pakta, ki je pred nami pa predvideva, da se bo nadomestilo tako imenovano to dublinsko uredbo, z novo uredbo o upravljanju azila in migracij, ki bo zagotavljala tudi to pravično delitev odgovornosti med državami članicami z novim tako imenovanim solidarnostnim mehanizmom. In tukaj je, menim kolikor je bilo do sedaj v razpravi povedano, vsaj iz strani predstavnikov vlade tista vsebina, ki bo deležna najverjetneje veliko pozornosti med članicami. In prav gotovo največji izziv, kot rečeno za vsako ali za večino držav članic in tudi za Slovenijo če ponovim bo vprašanje, kako najti pravo rešitev za opredelitev te tako imenovane solidarnosti.</p>
               <p>In zakaj sem se javil k tej razpravi? Predvsem iz razloga, kajti ta tako imenovani odprti ali velik problem glede solidarnostnega mehanizma ali same solidarnosti, se je potrebno spomniti, da je že mandatu Cerarjeve vlade, Republika Slovenija zagovarjala koncept prostovoljne solidarnosti. In dejstvo je, da ta isti koncept, ki ga je tako imenovane prostovoljne solidarnosti je podprla tudi oziroma zavzela stališče kasneje Šarčeva vlada. Dejstvo je, da to je sedaj pred nami. In jaz osebno sem trdno na stališču, da predlog vlade Republike Slovenije, ki je pred nami je prav, kajti nadaljuje ravno to, ki je bilo že davnega leta 2015, 2016 načeto in se je nekako v tem konceptu pristop Republike Slovenije ne spreminja in je popolnoma logično, da je nekako času čas potrebno slediti in ne spreminjati neko strategijo ali politiko. Zato moram priznati, da se v celoti strinjam s predlogom stališča Vlade Republike Slovenije v zvezi s tem in ga tudi podpiram.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Zdaj sem na vrsti sam. Gospod minister seveda ima vlogo, ko mora paziti na vsako besedo, kot predstavnik vlade. Jaz imam to srečo, da mi tega ni treba. In ko gre za pakt o migracijah in azilu je tukaj stvari treba imenovati s pravim imenom, da bo jasno o čem govorimo. Evropska, tako imenovana azilna politika se masovno zlorablja v zadnjih letih. Kriva za to je Evropska unija sama. Zaradi tega, ker ne spoštuje svojega lastnega pravnega reda. Evropska unija je, ko gre za ilegalne migracije od leta 2015 je <stage>/ nerazumljivo/</stage> dobesedno suspendirala en del, ne samo zakonodaje posameznih držav, ampak celo mednarodne sporazume, na čelu s dublinskim sporazumom. Dublinski sporazum ni prav nič potrebno menjati, samo izvajati bi ga bilo treba dosledno.</p>
               <p>Evropska unija zato krši svoj lasten pravni red in to masovno že nekaj let in vse težave, ki izvirajo iz ilegalnimi migracijami, izvirajo samo iz tega. Pravni red Evropska unija sama ne spoštuje, sama svojih zakonov, svojih mednarodnih dogovorov. To je bistvo problema. Zato moram reči, da ko Evropska unija zdaj sprejema odločitve, da bo vezala denar oziroma naslednji proračun in izkoriščanje sredstev iz tega na spoštovanje pravnega reda, to zveni kot slaba šala. Hudo slaba šala. Kajti ravno tisti, ki jim potem Evropska unija očita, da naj ne spoštujejo pravnega reda, ga v resnici spoštujejo. Evropska unija kot celota ga ne spoštuje, ko gre za ilegalne migracije. In to je temelj problema.</p>
               <p>V eni stvari se z gospodom Hojsom ne strinjam. Rekel je, da prihajajo ljudje, ki želijo delati na črno. Ne, prihajajo ljudje, ki želijo parazitirati. To je socialni parazitizem. Od milijona in pol ljudi, ki so prišli v tako imenovanem velikem valu 2015-2016, veste koliko jih je formalno zaposlenih? 33 tisoč. To je uraden lanski podatek Nemčije in od tega jih dejansko ne dela nič. Toliko o tem, kakšna delovna sila je to. To je samo ogromen strošek, v prid za nekatere in seveda kaj je v ozadju? Fantastičen biznis. Vsa tako imenovana azilna politika, podobno mimogrede s tako imenovano zeleno politiko Evropske unije je samo biznis. Biznis, ki pomeni uničevanje Evrope, uničevanje varnosti, uničevanje prihodnosti in ne vodi nikamor. In vse, kar je Evropska unija v zadnjih letih delala, je iskala formalno pokritje, govorim o institucijah Evropske unije, zato ker so nekateri si dovoliti svoj lastni pravni red, na čelu z Angelo Merkel.</p>
               <p>Tudi ta tako imenovani pakt o migracijah in azilu je točno in samo v tej funkciji. To je poskus pravnega pokritja tistega, da je nekdo v Evropski uniji in za njim potem še vse institucije Evropske unije, odstopil od spoštovanja lastnega pravnega reda. In danes govoriti o pravnem redu Evropske unije je smešno. Ko gre za ilegalne migracije, je popoln kaos. Nemogoče se je uskladiti, zaradi tega, ker so interesi popolnoma različni. Zdaj če se govori o solidarnosti in poštenosti, kar ste nekateri govoril, potem bi bilo solidarno in pošteno, da tisti, ki so zadevo skuhali, naj tudi popapcajo kar so skuhali. Tako se temu reče ne Gorenjskem. In naj po domače rečeno, če so rekli wirschafendas, potem pa imejte. Mi jih dostavimo, pa jih izvolite, pa jih imejte. Ne pa potem siliti ostale v neko kvazi solidarnost, ki seveda ni nikakršna solidarnost, ampak vsiljevanje iz pozicije moči. Kajti to je v resnici proces in to je tudi napisano tukaj notri.</p>
               <p>Ta pakt, to je treba zelo jasno povedati, pakt o migracijah in azilu, tako kot je zapisan v tem osnutku, je škodljiv, je uničujoč za Evropsko unijo, je uničujoč za zahodno civilizacijo, je uničujoč za nacionalne države, je uničujoč za vse tradicionalne narode Evropske unije, ki jo sestavljajo in je</p>
               <p> nesprejemljiv. In je v samo eni funkciji iskanja pravnega pokritja, zato da so si nekateri vzeli pravico, <stage>/ nerazumljivo/</stage> pravico, da odstopijo od pravnega reda Evropske unije. To je temelj vsega problema. To govorim že pet let, pa se noče slišati. Nespoštovanje pravnega reda Evropske unije in prava nacionalnih držav. In potem se to skriva za veličastne flance o slidarnosti, pa o ne vem čemu. Kaj pa solidarnost do vseh tistih državljank in državljanov, ki tukaj živimo in ki te neumnosti plačujemo? Kje pa je ta solidarnost? V tem paktu jaz ne vidim, je ni.</p>
               <p>To gospe in gospodje je pa problem, kajti skrb za lastne državljanke in državljane, pa če želite tudi za skrb za državljanke in državljane Evropske unije bi morala biti na prvem mestu. Najprej moraš ti poskrbeti, da bo spoštovan tvoj pravni red, da bodo ljudje imeli blaginjo, da bodo zagotovljena varnost in vsi drugi pogoji, potem seveda lahko tudi pomagaš drugim. In edina realna pomoč bi bila pomagati tem, od koder ti ljudje prihajajo. Pa se vzpostavljajo sistematično načrtno razmere, za varnost, za pogon ekonomije, da se potem lahko stvari normalno odvijajo. Potem bi tudi ta silna želja, ki je po nekaterih informacijah cene tajnih služb, gredo v stotine milijonov tistih, ki želijo iz Afrike in Bližnjega vzhoda v Evropsko unijo, bila bistveno manjša. Evropska unija ne potrebuje nobenih masovnih migracij.</p>
               <p>Mimogrede, nekateri ste govorili zdaj, da migracije so normalna stvar. So seveda tiste legalne, običajne. Ne vem punca spozna fanta, ga pripelje, ima ta družino tukaj, nobenega primera, tako je vedno bilo in to je res tisto pozitivno. Masovne migracije so pa skozi vso zgodovino od Rima naprej pomenile samo eno, konec neke civilizacije. In vedno tista bolj agresivna skupina podjarmila tisto manj agresivno. In ta pakt o migracijah in azilu je v funkciji radikalne islamizacije Evropske unije, gospe in gospodje, če hočete iti na končen učinek, kaj se bo zgodilo, če se to uresniči.</p>
               <p>Podpiram vlado v tem, ko je rekla, da naj traja leta, da se tole razčisti. Jaz samo upam, da se bo našlo toliko razuma, da se bo te stvari začelo obravnavati drugače. Bojim pa se, glede na dogajanja, tudi tam čez lužo v zadnjem času, pa še kje, da tega razuma ne bo. In zaradi tega smo na začetku tiste zgodbe, ki jo poudarjam vedno znova. Treba se bo navaditi, da se lahko opremo sami nase in na svoje sile. In pa treba si je enkrat za vselej nekaj začrtati. Če govorimo o pravnem redu, mora veljati brez izjem. Mora veljati tudi, ko gre za področje ilegalnih migracij. Skozi vso zgodovino je bilo tako. Ronald Regen je velikokrat rekel, ne obstaja tista država in tista meddržavna skupnost, ki ne brani zunanjih meja. Po tej definiciji Evropska unija sploh ne obstaja. Ne obstaja več že pet let, je samo še utvara. Tega se moramo zavedati. In to je naša odgovornost.</p>
               <p>Besedo ima zdaj gospod Rajh. Imate repliko. Gospa Sukič, imate repliko.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Spoštovani kolega, glejte, jaz bi pričakovala malo bolj konstruktivno retoriko ob tako resnih vprašanjih, kot so migracijska vprašanja, ne pa teorije zarote o islamizacije Evrope in koncu civilizacije. To vi ves čas ponavljate in to je sovražen, radikalen govor, naperjen proti beguncem in tako naprej. Jasno, kako naj potem zaupamo takšni vladi, ki izhaja iz takšnih izhodišč, da bo Slovenijo zastopala konstruktivno v pogajanjih o novem paktu o migracijah in azilu. In zato sem prej rekla, da Slovenijo ta trenutek s takšno retoriko, s takšnim izhodiščem, vidim kot eno izmed zaviralk sprejetja neke enotne evropske migracijske politike. In tako ne bomo prišli nikamor. Tukaj smo nek resen Odbor za zadeve Evropske unije, ne pa nek krožek, ki se bo pogovarjal o teorijah zarote. To so vaša osebna stališča spoštovani poslanec, ki pa nimajo prav nobenih podlag, razen vaših prepričanj in idej in verovanj v to kar govorite. Jaz verjamem, da vi to verjamete. Ampak oprostite, realnost je drugačna.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Realnost gospa Sukič je, da vse zadnje poboje v Franciji so naredili mladoletniki, ki jih je Evropa sprejela in jim podelila azil. Če ne želite, lahko preverite, pa boste potem govorili o dejstvih, tako kot sem govoril jaz.</p>
               <p>Besedo ima zdaj gospod Rajh. Prosim.</p>
            </sp>
            <sp who="RajhAndrej">
               <speaker>ANDREJ RAJH (PS SAB):</speaker>
               <p>Hvala lepa. Spoštovani vsi prisotni.</p>
               <p>Ko problem nastane, ga je potrebno rešiti. Sklicevanja ali pa izgovarjanja na zakone, zakaj se problem naj ne reši, ni tvorni pristop. Zaradi konfliktov v državah severne Afrike, se je pred mejami Evrope znašlo na milijone ljudi. Te konflikte v državah severne Afrike ali pa tudi če želite do Afganistana so povzročili različni geostrateški interesi velesi. In mnogi ti interesi so, torej ti interesi ki so nasprotujoči so mnoge potisnili v begunstvo in v nepopisno revščino.</p>
               <p>In seveda ko se pred evropsko mejo znajde na milijone ljudi in potem vztraja, da se spoštuje dublinska uredba oziroma zahteva, da se izvaja strogo varovanje evropske zunanje meje, potem to pomeni, da je potrebno oziroma taka zahteva v bistvu govori, da naj da Evropa na mejo pošlje vojsko in da naj na vsakega strelja. To izhaja iz takega stališča. In tako stališče seveda ni rešitev. Tudi ni rešitev, da bo stališče predvidevanja, da bodo pogajanja o rešitvi te krize, migrantskih izzivov in azilni politiki trajala več let. Težave so tu, potrebno jih je rešiti in treba je povedati, kanclerka Merkel se je s problemi soočila in jih rešila.</p>
               <p>In tudi ko govorimo o solidarnosti med evropskimi državami, seveda se vsi zavedamo, da je najlepše biti prostovoljno solidaren, ampak na koncu ne moremo pustiti, da Grčija v vseh teh izzivih, ki so, ostane sama. Ker ji nihče ne želi pomagati oziroma da bomo zadevo rešili na način, da bomo z denarjem rešili težave. Noben se z ljudmi ne želi ukvarjati, bomo pa dali 10 ali pa 20, ko ne bo dovolj 10 tisoč evrov, bomo pa dali 20 tisoč evrov, pa bomo na tak način težave rešili. Jaz se seveda strinjam, da si vsi želimo, da se težave na izvoru rešijo in odpravijo.</p>
               <p>Tudi kot so že moji predgovorniki povedali, je strategija Evrope, da se vstopna točka za potencialne migrante naredi na sami lokaciji izvora oziroma pred vstopom v Evropo. Torej da se tam naredi en skrining. Ampak če mi naredimo pogoje take, da dejansko 90 % ali pa 95 % ljudi zaradi tega odpade, problemov drugih ljudi, ki pa imajo vzrok, bom rekel v konfliktu svetovnih velesil ne naslovimo, potem mi težave nismo odpravili, ampak samo povzročili, da se kriminalne bande, ki so vpletene v trgovanje s temi ljudmi, še bolj razpasejo.</p>
               <p>Mi moramo povedati in tudi priznati, da so te migracijske zadeve vpletene tudi kriminalne bande, trgovanje z ljudmi, zasužnjevanje in da če ne bomo vzroka odpravili na samem izvoru, da te težave ne bomo mogli rešiti. Hkrati je pa tudi ne bomo rešili s tem, da zanikamo pomen solidarnosti in da gremo na ena pogajanja s stališčem, da bomo se potem še pogovarjali pet let. Zadevo je treba rešiti zdaj, v roku enega leta. Potrebno je nasloviti vse izzive, ki so, se tudi ne sprenevedati ali pa zmanjševati težav, ki lahko nastanejo, ampak zadeve je preprosto treba rešiti.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Koražija, za njim se je javil še gospod Černigoj. Prosim, gospod Koražija.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Spoštovani predsednik, najlepša hvala za besedo.</p>
               <p>Jaz se bom pa kar na tole strategije in politike, ki zdaj razglabljate glede migracije Slovenije. Pa bom kar prekinil to zadevo in razpravo. Glejte, v juniju je gospod Hojs, se pravi minister, odstopljeni minister sopodpisal pismo višjegrajske skupine, se pravi z Madžarsko, Češko, Slovaško in Poljsko, da smo proti, se pravi temu, da se države zavežejo k obvezni relokaciji, se pravi da zavračamo obvezno relokacijo. In zdaj ko to razpravljamo sem pa tja o solidarnosti, tu solidarnost v osnovi takoj pade. Tako da če se mi že gremo pogajati v komurkoli, kjer bo pač pogajanje organizirano z Evropsko unijo v celoti, potem s takim pismom si ne delamo usluge, kaj šele to, da bi nas resno jemali kot neke pogajalce, sploh v luči našega zelo, bom rekel bližnjega srečanja s predsedovanjem EU. In to moram priznati, da ne razumem tega sopodpisa tega pisma proti obvezni relokaciji, ker to je v bistvu takoj naša solidarnost padla, pa tudi politika migrantska oziroma do migracij oziroma tudi do beguncev je zelo jasna. In to je to, da smo priti temu, da bi sprejemali begunce, kaj šele različnost.</p>
               <p>In to ostro tudi nasprotujem in tudi ostro obsojam sopodpis tega pisma. In ni prav, da se je to zgodilo, pa tudi me zanima kdo in kaj je takrat to pismo, bom rekel pogojeval oziroma s kom so se to dogovorili vse, da ste potem to pismo sopodpisali. Ker saj pravim, v imenu EU, pa v imenu neke solidarnosti je to, da zadeva takoj pade in lahko prekinemo to pogovore ali razgovore, ker je s tem pismom s sopodpisom tega pisma vse jasno povedano in tudi jasno začrtano glede te vlade do migracij in do beguncev.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Jaz bi samo prosil, da vsak ki govori, naj ima razčiščene pojme kaj je solidarnost in kaj je prisila. Slovenija nasprotuje prisili in to pismo je bila edina dobra pametna poteza na področju zunanje politike, ko gre za migracije.</p>
               <p>K besedi se je javil gospod Hojs. Prosim. Ne, ne gospod Hojs imate besedo.</p>
            </sp>
            <sp who="HojsAleš">
               <speaker>ALEŠ HOJS:</speaker>
               <p>Hvala lepa gospod predsednik.</p>
               <p>Torej ja tako stališče ta vlada ima, gospod Koražija. Ta vlada je proti obvezni relokaciji. Zdaj če vi razumete solidarnost tako, da bomo že v osnovi povedali strinjamo se z obvezno relokacijo, potem imamo precej različne pojme o tem, kaj solidarnost je. Solidarnost je seveda moč za ugotoviti tudi z drugimi zadevami, torej s finančnim prispevkom. Z napotitvijo naše policije na zunanje meje Evropske unije, s prispevki pri gradnji hotspotov, z okrepitvijo civilnih strokovnjakov v agencijo za azil. Pa še 20 takih primerov, bi vam lahko naštel. Torej mi se ne pogajamo tako in se ne bomo pogajali tako, da bomo rekli, ker je Evropska komisija rekla, da je relokacija obvezna, so vsi tisti, ki nasprotujejo relokaciji špilferderberji. Nismo. Jaz mislim, da tudi Slovenci od nas to zahtevajo. In to smo jasno povedali, da na tak način na obvezno relokacijo ne bomo pristali.</p>
               <p>Za razliko od tega, kar hočete vi povedati je seveda ni res in je laž, da Slovenija ni solidarna. Nazadnje smo to solidarnost izkazali s tem, da je na moj predlog vlada sprejela sklep, da bo vzela štiri mladoletnike iz Grških otokov, zato da bo pomagala, pa solidarna za Evropo. Ne morem pristati pa na to, da bo nekdo drug povedal, da bomo namesto štirih mladoletnikov, vzeli 20 mladoletnikov. Štirje mladoletniki napram dva milijona ljudi, si izračunajte koliko je to mladoletnikov, napram 80 milijonov ljudi, ki jih ima Nemčija. Torej najostreje zavračam to, kar ste povedali, da bi s tem ko smo se postavili na stališče, da smo proti obvezni relokaciji minirali ta pakt.</p>
               <p>Moram reči, da nismo osamljeni in seveda vam lahko povem tudi, da v tem trenutku niso zgolj podpisi, mislim da je bilo tam podpisov, če se ne motim ali šest. Torej zdaj jih ni samo šest, ampak jih je že deset držav, ki so proti obvezni relokaciji. Torej mislim, da gremo v pravo smer in mislim, da je naša naloga, da zaščitimo interese slovenskega naroda, slovenske države, ob tem pa seveda da ohranimo tudi ta humanitarni vidik, solidarnost, ker smo ga nenazadnje gospod Koražija, vi se verjetno ne boste spomnil, ker ste toliko mlajši, ampak v veliki meri izkazalo v času Jugoslovanske morije. Takrat je v teh naših, na našem prostoru bilo, mislim da okrog 30 tisoč beguncev iz Bosne, ali 70 celo, torej dvakrat več, 70 tisoč beguncev iz Bosne. Od žen, do otrok, do moških in tako naprej. Tako, da tako podtikanje, da seveda da nismo solidarni ali pa da miniramo pakt, seveda ne zdrži zdrave presoje.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospod Koražija, replika.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Repliciram gospodu Grimsu in tudi gospodu Hojsu. Glejte še enkrat. Zadeva kakorkoli jo obrnete, pismo je bilo sopodpisano in dejansko glede na to, da poznamo zelo dobro politike te Višjegrajske skupine, ki se dogaja v zadnjem času proti pravicam žensk, proti pravicam LGBT, proti pravicam beguncem. Tako da glede solidarnosti, še enkrat vam obema povem, da to sigurno ne gre v smeri solidarnosti.</p>
               <p>Hvala. Ni replika na repliko.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Minister ima zmeraj možnost pri razpravi ima prednost, se pravi razprava gospod Hojs. Prosim.</p>
            </sp>
            <sp who="HojsAleš">
               <speaker>ALEŠ HOJS:</speaker>
               <p>Ja ni replika na repliko, vendar je pa treba vseeno povedati, a ne, jaz ne vem, kje vidite v temu pismu LGBT, pa kje vidite v tem pismu ženske, pa kje vidite vse to, kar ste povedali. Torej šlo je zgolj za to, da sem se sopodpisal z drugimi notranjimi ministri in izrazil stališče, da je Slovenija, tako kot so se ostali tam podpisali, proti obvezni relokaciji.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Postopkovno, prosim gospod Koražija.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>To je zdaj bilo dejansko navadno <stage>/ nerazumljivo /</stage> kar ste prej rekli gospod Hojs, da tega seveda ni bilo v pismu napisano. Ampak jaz sem govoril o politiki Višjegrajske skupine, ki pa je zelo jasno začrtana in tudi zelo jasno vidna in zaznavna v Evropski uniji. In EU v osnovi ima velike probleme s to politiko in tudi nasprotuje tej politiki.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Prvič, tole ni bilo postopkovno, drugič predlagam da se vrnemo na pakt o migracijah in azilu, ki je dovolj sporen, da je o njem treba spregovoriti.</p>
               <p>Gospod Černigoj se je javil za besedo. Prosim.</p>
            </sp>
            <sp who="ČernigojAndrej">
               <speaker>ANDREJ ČERNIGOJ (PS NSi):</speaker>
               <p>Gospod predsedujoči, hvala za besedo. Gospod minister in kolegice in kolegi. Hvala še enkrat za besedo.</p>
               <p>Pred samo imamo, v rokah držim ta dokument, o katerem naj bi danes razpravljali. In ta pakt je dobra osnova za pogajanja. Jaz moram reči, da se z njim v celoti ne strinjam, sem pa mnenja, da to je dobra podlaga, da bomo lahko o njem razpravljali. V isti sapi me veseli, na konstruktivno držo vlade in s tem tudi celotne Republike Slovenije. Jaz moram reči, da zmeraj v Evropski uniji sem ponosen, da se doseže kompromis. In zdaj bi mogoče, če mi dovolite, tudi samo prebral dva stavka, ki je zapisana v tem paktu. Potrebna sta tudi angažiranost in zavezanost vseh, zato je bil novi pakt oblikovan na podlagi skrbnih posvetovanj z Evropskim parlamentom in svetom, državami članicami, ter deležniki. Pakt temelji na naših vrednotah, vendar bo zagotovil tudi potrebne rezultate. To se pravi kompromis, sodelovanje. Jaz moram reči, jaz sem dolgo časa deloval v samem osrčju Evropske unije in moram reči, kar sem tudi malček pogrešal je to, jaz imam rajši, da vsak pove kaj ga žuli, odkrito o tem pove, potem se pa najde neko skupno rešitev, kot se je tudi Slovenija v preteklosti velikokrat tudi to počela, da je v bistvu rajši rekla, vse je v redu in nekaj potrdila, zadaj globoko v sebi pa mislila neko drugačno zgodbo. Zaradi jaz zelo podpiram tukaj Vlado Republike Slovenije, njihovo jasno stališče in predvsem vidim to in pozdravljam, da se je vlada nekako tudi pripravljena pogovarjati in najti kompromis in skupne rešitve.</p>
               <p>Če gremo pa naprej, kar se tiče same vsebine tega pakta. Glejte, jaz sam prihajam in Ilirske Bistrice in lahko rečem, ne samo jaz ampak vsi moji občanke in občani, mi vidimo že zadnjih pet let, da problem na tem področju obstaja. In tega problema se skriti ne da več. In zaradi tega me zelo veseli, tudi nekako da se o tem pogovarjamo in da bomo nekako tudi pri sebi sami sprejeli, da je tu nekako top pet tema tudi na področju Evropske unije. Veseli me, da je tu predsednica komisije, poleg temu področju daje veliko pozornosti. Veseli me tudi, da veliko pozornost zdaj namenja tudi samemu zdravju, ampak tukaj bo treba zadevo začeti reševati, predvsem tako, da se bomo dogovarjali. Tukaj bi rad še poudaril, če pogledamo malo zgodovinsko, naši praočetje Evropske unije, tukaj mislim predvsem z gospodom Šumanom na čelu so prav na tem področju bili zelo doma. To se pravi migracije in so jih uspešno reševali. Tako da jaz mislim, da če so jih takrat gospodje v drugačnih časih uspeli rešiti, ni prmejduš da jih bomo z nekim dogovorom in kompromisom in predvsem pogovarjanjem in kako bi rekel sprenevedanjem, da tega problema ni, ne uspeli rešiti.</p>
               <p>Zdaj pa samo še kar se tiče poročila. Moram tako povedati, jaz vam direktno povem, jaz rad stvari pohvalim, katere stvari je za pohvaliti, moram pa tudi povedati, da stvari, recimo tukaj v poročilu je omenjeno tudi dobro delujoč Schengenski prostor. Jaz vam na področju in ker prihajam, kot sem že prej omenil iz Ilirske Bistrice, vam moram povedati, da temu ni tako, da tukaj bi bilo treba še ogromno stvari popraviti in izboljšati. Ampak kot sem rekel, to je dobra podlaga za nadaljnji pogovor.</p>
               <p>Hvala za besedo.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>S tem je seznam razpravljalcev izčrpan. Želi minister še zaključno besedo? Ne. Potem prehajamo na odločanje. Glasovali bomo članice in člani Odbora za notranje zadeve, javno upravo in lokalno samoupravo. Danes je pač nekoliko posebna situacije, ker hkrati obravnavamo mi, kot zainteresirano delovno telo in pa seveda evro Odbor za zadeve Evropske unije, ki je pristojen za dokončno odločitev. Na glasovanje zato dajem predlog mnenja, ki se glasi. Odbor za notranje zadeve, javno upravo in lokalno samoupravo podpira predlog stališča Republike Slovenije do sporočila Komisije Evropskemu parlamentu, Svetu evropskemu ekonomsko socialnemu odboru in odboru regij o novem paktu o migracijah in azilu in predlaga Odboru za zadeve Evropske unije, kot pristojnemu odboru, da predlog stališča Slovenije sprejme. Želi kdo razpravljati o tem predlogu sklepa? Želi kdo obrazložiti svoj glas? Če ne, želite obrazložiti glas? Prosim.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja seveda bom glasovala proti temu predlogu, ker sem prej pojasnila zakaj. Takšna izhodišča, ki ste jih navedli, ki so v smislu, ki bodo zavirala sprejetje tako pomembnega pakta o migracijah in azilu, ga upočasnjevala, ki ga vi celo želite premakniti, raztegniti to razpravo na nekaj let, seveda ne morem podpreti.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Potem bom obrazložil glas še sam. glasoval bom za, samo z enim razlogom, z upanjem, da bo vlada čimbolj upoštevala to, kar sem povedal, da bo odločno zastopala stališče Slovenije, se borila zanjo in seveda da bo zelo jasno sporočilo, ki bo šlo naprej. To se pravi, nobene prisilnosti, nobene prisilne solidarnosti, ne sme in je ne more biti, ker to pomen ni več nobena solidarnost, ampak samo še prisila. Ali pa če povem s tistim stavkom, ki je tolikokrat odmeval v zadnjih petih letih wir schafen das nicht. Glasoval bom torej za. Gremo na glasovanje. Glasujemo.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(2 člana.)</stage>
               </p>
               <p>Ugotavljam, da je predlog stališča sprejet.</p>
               <p>S tem končujem 1. točko dnevnega reda in s tem tudi 33. nujno sejo Odbora za notranje zadeve, javno upravo in lokalno samoupravo, ki pa jo bo Odbor za zadeve Evropske unije, kot pristojni odbor nadaljeval še z nekaterimi drugimi zadevami, ostali pa se iz Odbora za notranjo politiko zberemo ponovno ob 12. uri v tem prostoru, ko nadaljujemo s svojo sejo. S tem predajam besedo predsedniku Odbora za zadeve Evropske unije, gospodu Marku Pogačniku. Izvolite.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovane kolegice in kolegi, zdaj bomo glasovali še članice in člani Obora za zadeve Evropske unije. Na glasovanje dajem predlog stališča Republike Slovenije do sporočila komisije. Ker je predlog stališča daljši, ga če se strinjate ne bi bral v celoti, tako dajem na glasovanje predlog stališča, kot je objavljen na tretji in četrti strani gradiva z dne, 10. november. Glasujemo.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(1 član.)</stage>
               </p>
               <p>Ugotavljam, da je predlog stališča sprejet.</p>
               <p>S tem končujem tudi 1.a točko dnevnega reda.</p>
               <stage type="time">Seja se je končala 12. novembra 2020 ob 11.12.</stage>
            </sp>
         </div>
      </body>
   </text>
</TEI>
