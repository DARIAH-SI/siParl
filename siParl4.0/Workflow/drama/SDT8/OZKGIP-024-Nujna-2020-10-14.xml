<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZKGIP-024-Nujna-2020-10-14">
   <teiHeader>
      <fileDesc>
         <titleStmt>
            <title>Odbor za kmetijstvo, gozdarstvo in prehrano</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZKGIP-024-Nujna-2020-10-14.OZKGIP" n="024">
               <name>Nujna</name>
               <date when="2020-10-14"/>
            </setting>
         </settingDesc>
         <particDesc>
            <listOrg>
               <org xml:id="OZKGIP-024-Nujna-2020-10-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZKGIP-024-Nujna-2020-10-14.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA KMETIJSTVO, GOZDARSTVO IN PREHRANO</stage>
            <stage type="session">24. nujna seja</stage>
            <stage type="date">(14. oktober 2020)</stage>
            <stage type="chairman">Sejo je vodil Edvard Paulič, predsednik odbora.</stage>
            <stage type="time">Seja se je začela ob 14. uri.</stage>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Kolegice in kolegi, en lep dober dan. Pričenjam 24. nujno sejo Odbora za kmetijstvo, gozdarstvo in prehrano.</p>
               <p>Obveščam vas, da se je opravičil član odbora Gregor Židan. Imam pa 3 pooblastila; iz kvote SMC bo na seji prisoten poslanec Branislav Rajić, poslanko Nado Brinovšek nadomešča poslanec Jure Ferjan in pa poslanko Mojco Žnidarič nadomešča poslanka Monika Gregorčič.</p>
               <p>Prehajamo na določitev dnevnega reda seje odbora. S sklicem seje ste prejeli naslednji dnevni red: Predlog sprememb proračuna Republike Slovenije za leto 2021 in pa Predlog proračuna Republike Slovenije za leto 2022. Ker do pričetka seje nisem prejel nobenega predloga za spremembo dnevnega reda, je ta določen, kot ste ga prejeli s sklicem seje odbora.</p>
               <p>Predlagam, da imamo za obe točki dnevnega reda skupen uvod in skupno razpravo, tudi morebitne skupne zaključke, saj sta med seboj povezana. Prehajamo na <title>1. IN 2. TOČKO DNEVNEGA REDA – OBRAVNAVA PREDLOGA SPREMEMB PRORAČUNA REPUBLIKE SLOVENIJE ZA LETO 2021 IN PREDLOGA PRORAČUNA REPUBLIKE SLOVENIJE ZA LETO 2022,</title> ki ju bomo obravnavali kot zainteresirano delovno telo na podlagi 157. in 166. člena Poslovnika Državnega zbora.</p>
               <p>Prehajamo na <title>1. IN 2. TOČKO DNEVNEGA REDA – OBRAVNAVA PREDLOGA SPREMEMB PRORAČUNA REPUBLIKE SLOVENIJE ZA LETO 2021 IN PREDLOGA PRORAČUNA REPUBLIKE SLOVENIJE ZA LETO 2022,</title> ki ju bomo obravnavali kot zainteresirano delovno telo na podlagi 157. in 166. člena Poslovnika Državnega zbora.</p>
               <p>Gradivi sta objavljeni na spletni strani Državnega zbora, na sejo pa so bili povabljeni predstavniki Ministrstva za finance, Ministrstva za kmetijstvo, gozdarstvo in prehrano in pa Kmetijsko gozdarske zbornice Slovenije.</p>
               <p>V skladu s Poslovnikom lahko odborom proračunska dokumenta obravnava z vidika svojih pristojnosti, torej le v tistem delu, ki se nanaša na njegovo delovno področje. To pomeni, da bomo obravnavali le tisti del proračunskih dokument, ki se nanašajo na Ministrstvo za kmetijstvo, gozdarstvo in prehrano.</p>
               <p>Odbor je v postopku obravnave predloga proračuna in njegovih sprememb zainteresirano delovno telo. V skladu s petim odstavkom 157. člena in v povezavi z 166. členom Poslovnika Državnega zbora, lahko zainteresirano delovno telo predlaga amandmaje k posameznim podprogramom pri tistih neposrednih uporabnikih iz posebnega dela proračuna, ki zadevajo njegovo delovno področje, pri čemer lahko predlog za spremembo izdatkov na tem področju uravnoteži s predlogom za spremembo izdatkov na drugem področju. To pomeni, da lahko v primeru, da predlaga povečanje izdatkov v okviru neposrednega proračunskega uporabnika za obravnavo katerega je pristojno, kot vir za financiranje opredeli zmanjšanje izdatkov v okviru finančnega načrta katerega koli neposrednega proračunskega uporabnika.</p>
               <p>Pri oblikovanju amandmajev je treba upoštevati določbo šestega odstavka 157. člena Poslovnika Državnega zbora, glede upoštevanja pravila o ravnovesju med proračunskimi prejemki in izdatki. Vloženi amandmaji ne smejo biti v breme proračunske rezerve ali splošne proračunske rezervacije, ter tudi ne v breme dodatnega zadolževanja. Tudi določba 30. člena Zakona o javnih financah opredeljuje omejitve pri sprejemanju proračuna. Na podlagi te določbe, morajo predlogi za povečanje izdatkov proračuna hkrati obsegati tudi predloge za povečanje prejemkov proračuna ali za zmanjšanje drugih izdatkov proračuna v isti višini, pri čemer ti predlogi ne smejo biti v breme proračunske rezerve ali splošne proračunske rezervacije ali v breme dodatnega zadolževanja.</p>
               <p>Za predlaganje amandmajev k predlogu sprememb proračuna se smiselno uporablja 157. člen Poslovnika Državnega zbora, pri čemer se lahko po petem odstavku 166. člena Poslovnika Državnega zbora, amandmaji nanašajo le na : tiste podprograme, ki so zajeti v predlogu sprememb proračuna. S strani ministrstva sem bil obveščen, da bo dr. Podgoršek na seji sodeloval predvidoma do 16.20 ure. Na začetku bi za uvodno predstavitev dal besedo predstavnici ministrstva za finance, gospe Špeli Perme.</p>
               <p>Gospa Perme, izvolite.</p>
            </sp>
            <sp who="PermeŠpela">
               <speaker>ŠPELA PERME:</speaker>
               <p>Lep pozdrav. Spoštovane poslanke, spoštovani poslanci, ostali prisotni!</p>
               <p>Uvodoma je potrebno poudariti, da so okoliščine v katerih je Vlada pripravila predlog sprememb proračuna za leto 2021 in predlog proračuna za leto 2022, izrazito nepredvidljive tako glede razvoja epidemije kot posledica gospodarstva in javne finance. Pri pripravi proračunov je bila upoštevana jesenska napoved gospodarskih giban Urad za makroekonomske analize in razvoj, ki predvideva postopno okrevanje gospodarstva, vendar pa se povrnitve v prejšnje stanje pred epidemiološko krizo še ne pričakuje, zato so potrebne prilagoditve v normalne razmere. Predloga proračunov za prihodnji dve leti tako predstavljata odziv in ukrepanje na zaostrene razmere, ki zaznamujejo leto 2020, hkrati pa sta usmerjena naprej v okrevanje in krepitev odpornosti gospodarstva ob hkratni skrbi za blaginjo posameznika. V okviru odhodkov z razvojno komponento se v naslednjih dveh letih krepijo predvsem investicije na področju prometne infrastrukture, zdravstva, socialnega varstva in varstva okolja. V okviru evropskega mehanizma za okrevanje in odpornost se z ozirom na ocene pristojnih ministrstev načrtovana tudi sredstva za projekte, ki se bodo izvajali v okviru petih razvojnih stebrov in sicer trajnostni in zeleni prehod, digitalna Slovenija, podorno okolje za podjetja, turizem in kultura ter na znanju temelječa družba. Sredstva za izvajanje projektov iz večletnega finančnega okvira 2014-2020, se zaradi prepočasnega črpanja v preteklih letih v letu 2021 načrtujejo v bistveno večjem obsegu. Skupaj s pripadajočo slovensko udeležbo se v primerjavi s sprejetim proračunom za leto 2021, povečujejo za 83 %. S tem se bo omogočila pospešitev črpanja sredstev EU, pri čemer je ključno dosledno izvajanje projektov za kater je že sprejeta odločitev o podpori in so že pripravljeni oziroma se že izvajajo. Pri presoji izpolnjevanja fiskalnih pravil v letu 2021, veljajo izjemne okoliščine kar pomeni, da bo v letu 2021 še naprej veljala splošna odstopna klavzula, ki dovoljuje odstopanje od srednjeročne uravnoteženosti javnih financ, vendar le začasno in zgolj za namene povezane z epidemijo. Tako so v predlogu sprememb proračuna za leto 2021 prihodki načrtovani v višini 10,7 milijard evrov in odhodki v višini 13,5 milijarde evrov. V okviru odhodkov je za odpravo posledic epidemije načrtovano dobrih 744 milijonov evrov, proračunski primanjkljaj znaša 2,7 milijarde evrov oziroma 5,6 % bruto domačega proizvoda. Prihodki v predlogu proračuna 2021 so v primerjavi s sprejetim proračunom za leto 2021, nižji za 3,5 % oziroma 389 milijonov evrov manj. Odhodki pa so v primerjavi s sprejetim proračunom povečujejo za 3 milijarde evrov oziroma za 28,8 %. V predlogu proračuna za leto 2022, so prihodki načrtovani v višini 11 milijard evrov, odhodki pa v višini 12,6 milijarde evrov oziroma dobrih 870 milijonov evrov manj kot v predlogu sprememb proračuna za leto 2021. Za odpravo posledic epidemije je v letu 2022 načrtovano 212,5 milijona evrov. Proračunski primanjkljaj se postopoma znižuje in znaša 1,6 milijarde evrov oziroma 3,1 % bruto domačega proizvoda.</p>
               <p>Proračun Ministrstva za kmetijstvo, gozdarstvo in prehrano je v danih finančnih okvirih razvojno naravnan, zato menimo, da je usklajen z vizijo proračuna v prihodnjih letih in je kot tak primeren za nadaljnjo obravnavo. Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Za uvodno predstavitev dajem besedo še državnemu sekretarju, dr. Podgoršku.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa. Lep pozdrav, predsedujoči. Spoštovani poslanke in poslanci in vsi prisotni.</p>
               <p>Bom poskušal zelo na kratko predstaviti te številke glede proračuna 2021 in 2022, ker gradiva bolj ali manj imate. Samo nekaj osnovnih številk. Za leto 2021 planira naše ministrstvo skupno dobrih 527 milijonov evro. Od tega na integrali 142,8 milijona evrov, pri namenskih sredstvih 23,5 milijona evrov, pri EU sredstvih 304, skoraj 305 milijon<gap n="..."/>, tisoč, 305 tisoč milijonov evrov in pri slovenski udeležbi 55, pardon, 55 milijonov evrov, prej sem se zmotil, 304 milijone evrov v EU sredstvih. Za leto 2022 se nam proračun zmanjšuje, in sicer za dobrih 70 milijonov na 453 milijonov. Glavna razlika, bi poudaril samo to, je pri slovenski in EU udeležbi zaradi tega, ker ne moremo predvideti še vseh izdatkov na EU sredstvih, ker še niso vse pravne podlage tudi s strani Evropske unije, Evropske komisije podane za črpanje sredstev v novem programskem obdobju. To je bistveni del zmanjševanja sredstev za leto 2022. Torej, za leto 2021 se nam povečujejo sredstva po predlogu, današnjem predlogu glede na prvotni predlog za isto leto 2021, in sicer za 7,9 milijona se nam proračun povečuje na integrali, predvsem zaradi 3 milijonov, ki jih bomo zelo verjetno potrebovali za finančni popravek zaradi tako imenovanega napačnega beleženja statusa kmeta v zakonu o kmetijstvu. Potem 1,2 milijona evrov za preventivne ukrepe proti afriški prašičji kugi. Dodaten milijon evrov, ponavljam, dodaten milijon evrov za zavarovalne premije, torej zaradi tega, ker je teh potreb več, se dviguje ta vrednost. Potem je 0,7 milijona za zagotovitev plač in dela za predsedovanje. In 2 milijona dodatnih sredstev v dogovoru o sodelovanju poslancev italijanske in madžarske narodnostne skupnosti z Vlado Republike Slovenije. Torej, skupaj 7,9 milijonov. Na namenski postavki tip 2, torej na namenskih sredstvih se nam dodatno povečujejo sredstva za 7 milijonov in pol, predvsem oziroma izključno zaradi popravka pri pravici porabe zbranih sredstev v gozdni sklad. To ne pomeni, da se bo avtomatsko iz gozdnega sklada povečala poraba. Gre za pravico porabe teh namenskih sredstev, ki se natečejo v gozdni sklad. Pri EU sredstvih gre za dodatnih 36,5 milijonov evrov. Skratka, gre za planiranje zadostnih sredstev za črpanje EU sredstev v programu razvoja podeželja v letu 2021, ki pa vključujejo tudi dodatna nova sredstva PRP-ja za Covid-19. Če se spomnite sem tudi pri mojem zagovoru govoril, pri mojem zaslišanju govoril o dodatnih 74 milijonih na PRP za naslednja leta. Tip 4 slovenska udeležba je dodatna sredstva planiramo v višini 8,3 milijona iz istega naslova kot pri EU sredstvih.</p>
               <p>Kot sem že omenil, za leto 2022 se načrtuje manjše zmanjšanje, predvsem v največji meri zmanjšanje na račun EU sredstev in slovenske udeležbe. Pa vendarle mi dovolite malo podrobnejšo analizo. Na tipu 1 na integralnih sredstvih se nam zmanjšujejo sredstva za 3,2 milijone evrov, ne glede na to, da smo planirali višje izdatke za plače in tekoče transferje v obsegu 4 milijone evrov. Znižanje pa je predvsem na postavka dodatnih 2 milijonov evrov, ker je dogovor s poslanci samo za leto 2021 narodnostnih skupnosti, madžarske in italijanske. Potem ravno tako v letu 2022 več na pričakujemo dodatnih obveznosti glede finančnih popravkov zaradi statusa kmeta, ki ga planiramo za drugo leto. Ravno tako ne planiramo še dodatnih sredstev za afriško prašičjo kugo za leto 2022 in seveda manjši strošek samega predsedovanja, ker se nam predsedovanje ob koncu leta 2021 izteče in imamo potem plače in obveznosti iz tega naslova, mislim da samo še za 3 mesece leta 2022 planirana.</p>
               <p>Na tipu 2, torej pri namenskih sredstvih, se nam za leto 2022 zmanjšujejo sredstva, v primerjavi z letom 2021, za približno 1,6 milijona, predvsem iz naslova postavke izgradnje oziroma obnove pregrade namakalnega sistema Vogršček, kjer planiramo, da bi morali to v 2021 praktično zaključit, zato ta sredstva ne planiramo več, v naslednjih letih. Torej na tipu EU in pa slovenska udeležba, pri sredstvih, ki jih planiramo za program razvoja podeželja in tudi za program Covid-19 iz PRP-ja, pa imam, pa zaenkrat planiramo samo tista sredstva, za katere imamo že praktično narejene pravne podlage, ki so še veljavne tudi za leto 2022, tako da, predvidevamo, da se bo ta postavka, ko bomo imeli pravne podlage, za leto 2022, v skladu z novim programskim obdobjem, temu primerno tudi dvignila.</p>
               <p>Zelo na kratko, ne bi šel v podrobnosti v uvodni predstavitvi, morda ob kakšnem vprašanju.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa tudi vam.</p>
               <p>Imam še dve pooblastili, in sicer, poslanca Bojana Podkrajška nadomešča poslanec Franc Breznik, poslanca Franca Kramarja pa poslanec Marko Bandelli.</p>
               <p>Sprašujem, če želi besedo predstavnik Kmetijsko gozdarske zbornice? <stage>(Da.)</stage>
               </p>
               <p>Gospod Ravnik, izvolite.</p>
            </sp>
            <sp who="RavnikBranko">
               <speaker>BRANKO RAVNIK:</speaker>
               <p>Hvala za besedo, gospod predsednik. Spoštovani poslanke, poslanci.</p>
               <p>Ja, proračunske številke so res zgodovinsko visoke in zato enako, kot je že omenil državni sekretar in pa predstavnica Ministrstva za finance, gospa Špela Perne, tudi na zbornici, na proračun 2021 in 2022 gledamo kot enega od ključnih mehanizmov za hitrejše strukturne premike v kmetijstvu. Seveda to še posebej v kombinaciji z mehanizmom oziroma z inštrumentom Next Generation EU, ki je izjemno pomemben mehanizem in imamo, moram reči, kar visoka pričakovanja tudi na področju kmetijstva.</p>
               <p>Zdaj, kaj bi bilo oziroma, kako vidimo te nujne strukturne premike oziroma, kateri so tisti mehanizmi oziroma ciljne skupine ali pa vsebine, ki bi jih bilo treba naslovit. Omenil bom štiri, ki so po mojem mnenju kar, bom rekel, te najbolj izrazito pomembne. Prvo je, zanesljivo izvesti je potrebno ukrepe za ohranjanje kmetovanja, hkrati seveda posodobitev teh malih in srednje velikih kmetij. Mi imamo v Sloveniji strukturo kmetij tako, da predstavljajo majhne in srednje velike kmetije praktično slovensko kmetijstvo oziroma, v nekaterih panogah je to dve tretjini, v nekaterih panogah nekaj manj in v zadnjih desetletjih nismo zadosti pozornosti namenjal tej strukturi kmetij, čeprav predstavljajo pretežni del in zato bi bilo nujno jim naslovit neko pozornost oziroma jim dat jasen signal, da jih rabimo, da jih bomo podpiral pri tem, da bo njihovo delo in proizvodi cenjeni in da, seveda je to hkrati ključna struktura, ki lahko popelje slovensko kmetijstvo še k enemu dodatnemu napredku. Gre za to, da je to struktura, ki pomembno lahko prispeva k več ekološkega kmetovanja, več ekoloških pridelkov in drugih proizvodov zelo visoke kakovosti z dodano vrednostjo.</p>
               <p>Seveda, samo od sebe to ni zadosti. Treba je takoj nadgradit to verigo še v naslednjih stopnjah, zato je ta drugi vidik, kjer je tudi <stage>/ nerazumljivo/</stage> drugi cilj, vzpostavit verige dodane vrednosti, se pravi sisteme, kjer se bodo vzpostavila razmerja in pogoji za pravičnejšo delitev vrednosti proizvodov in to na način, da nima velikega vpliva oziroma minimalen vpliv tudi na končno ceno za potrošnika. Če želimo spodbujat recimo več ekološke integrirane pridelave, geografsko zaščitenih pridelkov, izbrane kakovosti, drugih visokokakovostnih proizvodov, je to nujen proces.</p>
               <p>Kot tretje, kar bi rad omenil je, rabimo stabilen in odporen sistem upravljanja s tveganji.</p>
               <p> Ta sistem mora učinkovito odgovarjati na posledice naravnih nesreč, ki so dejstvo vsako letno, odgovarjati na globalizacijo trgovine s hrano. Mi imamo, bi rekel, silne težave, ker smo pač vpeti v globalni prostor, z nihanjem cen, z dohodkovnimi tveganji. In seveda to je kombinacija sistemov zavarovanja, aktivnih oblik varovanja posevkov in nasadov in pa vzajemni sistem upravljanja z negativnimi oziroma z nepredvidljivimi negativnimi dogodki velikih razsežnosti. Kot četrto, rabimo močno živilsko industrijo, ki bo prednostno uporabljala lokalne surovine in proizvajala vrhunske izdelke, ki jih sodobni potrošniki tudi pričakujejo danes in v prihodnje. In naslednje, modernizirati moramo celoten sistem, sodobnejši pristopi morajo prevladati v kmetijstvu <gap n="..."/>
                  <stage>/nerazumljivo/</stage> pa seveda ključno vlogo znanje in to na vseh nivojih. Vprašanje, ali ta proračun odgovarja na te izzive. V kolikor bo prišlo do kombinacije z mehanizmom in instrumenta za okrevanje, Next Generation EU, prinesel ta nujen in potreben obseg sredstev, bi lahko bil, seveda, tudi ta proračun v tej kombinaciji primeren. Vseeno pa mislimo, da bi bilo potrebno še nekaj popravkov, ne takih, da bi bili potrebni amandmaji, ampak bolj v smislu, da je omogočeno tekom leta seveda zagotoviti tudi kakšne manjše prerazporeditve.</p>
               <p>Seveda omogoča tak proračun, kot je bil predstavljen, zadosten obseg sredstev za plačilo projektov v izvajanju. Mislim, da preračuni so bili dobro narejeni. Seveda je vprašanje ali je tudi zadosten obseg za sofinanciranje po tranzicijski uredbi. Mi vseeno pričakujemo, da, ker bo tranzicijska uredba relativno kmalu sprejeta, vsaj upam tako, da bi prišlo do intenzivnejšega črpanja tudi po tem mehanizmu in seveda je vprašanje ali je dovolj ambicioznosti vključeno tudi v te zneske, ki so bili predstavljeni. Nekako ocenjujemo, da je nekaj manevrskega prostora, ampak težko ocenimo, ker proračun tako kot je napisan, to je par številk, ne vidiš pa detajlov in je pač to problem.</p>
               <p>Nisem pa prepričan, da ta proračun lahko odgovori na aktualne izzive upravljanja s tveganji. Mi imamo v zavarovanju 20 % površin. Znesek se povečuje za sofinanciranje zavarovanj, ampak mi opozarjamo, da bi za višjo stopnjo zavarovanj oziroma večjo vključenost zavarovanja za škode in pridelke, bilo potrebno zvišati stopnjo sofinanciranja in pripraviti nove produkte. In v tem delu v kolikor, ker delovna skupina, ki to pripravlja je pač aktivirana in aktivno dela na posodobitvi tega sistema zavarovanja. Upam, da bo potem v kolikor bo prišlo do pomembnih premikov na tem področju, ki bodo omogočili višjo stopnjo zavarovanja oziroma večji obseg zavarovanja, da bodo temu sledili potem tudi sredstva.</p>
               <p>Tudi pomoč sektorjem v težavah, ne moremo oceniti ali je v zadostni meri vključena ali ne, ampak naslednje leto ne bo prav nič manj kritična za posamezne panoge oziroma sektorje in je prav, da tudi proračun je pripravljen na to, da se hitro in učinkovito odzove v kolikor bo prišlo, o čemer ne dvomimo, da ne bi prišlo do težav v posameznih panogah.</p>
               <p>Na začetku sem omenil tudi znanje, kot enega od pomembnih mehanizmov. Pri tem ima javna služba kmetijskega svetovanja prav gotovo ključno vlogo in v tem delu si pač želimo, da bi se ob vseh izzivih, ki jo čakajo, zagotovi vsaj sredstva v višini, ki bo upoštevala število zaposlenih kot jih določa koncesijski akt.</p>
               <p>Na zbornici res pričakujemo, da bo v okviru mehanizma za okrevanje kmetijstvo priznano kot sektor, ki lahko pomembno prispeva k ciljem tega inštrumenta. Imamo projekte, ki dejansko k temu lahko prispevajo. Prispeva k mobilizaciji podeželja in seveda hkrati odgovarjajo na izzive prihodnosti. : Proračun podpiramo, seveda tudi z upanjem, da bi z določenimi notranjimi prerazporeditvami lahko naslovili to kar je bilo tudi v razpravi ocenjeno.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Odpiram razpravo. Želi kdo besedo? Ugotavljam, da ne. Tako da zaklj<gap n="..."/> Dr. Podgoršek, izvolite.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Se opravičujem, ampak vendarle bi želel samo par pojasnil na vprašanje in razpravo gospoda Ravnika podati, direktorja Kmetijsko-gozdarske zbornice. Se res zahvaljujem za predstavljeno mnenje ker menim, da je mnenje zelo izčrpno in se praktično v večjem delu lahko z njim samo strinjamo. Bi pa dodal, jasno, proračun sam po sebi skupaj s spogramom razvoja podeželja sledi izpostavljenim temam pri ohranjanju kmetovanja, posodobitve malih, srednjih kmetij, vendar moramo vedeti, da enoletni proračun ne more nadomestiti zaostanka nekaj desetih let oziroma kaj več in ravno tako govorimo o verigah, še vedno bomo spodbujali oblikovanje verig, vendar bi poleg tega, okej, stabilen, odporen sistem opravljanja kot verjetno direktor ve, smo tudi v Nexgenu pripravili tudi neka sredstva za vzajemni sklad, torej neko finančno podlago za kasneje, ko bomo tudi se pravno pripravili za ta vzajemni sklad in dogovorili za sistem kombinacije zavarovanje in teh zadev, vendar nekaj teh aktivnosti je vključenih tudi v proračun. Bi pa dodal samo v bistvu en stavek, da zgolj politika vseh teh aktivnosti ne more narediti. Tukaj rabimo v bistvu vse v Sloveniji, ki delamo, delate, delamo na področju kmetijstva. Stroka, svetovalna služba in nenazadnje zadruge, če hočete, živilska podjetja in kmete. Brez njih verig ne moremo vzpostavljati. Torej je naloga vseh nas, da poskušamo motivirati vse deležnike k temu delu. Ravno tako bi si mi zelo želeli, če bi imeli 100 % zavarovane površine. Jih nimamo. Vemo, da je težava, zato smo se lotili tudi preko te komisije, ki že dela na ministrstvu, ki je bila že pred leti imenovana, da prenovimo sistem zavarovanja, itn. In tukaj bomo rabili, ja, tudi javno službo, kmetijskega svetovanja in kmetijsko-gozdarsko zbornico zares kot partnerja, zadružno zvezo zares kot partnerja, živilska podjetja zares kot partnerja. Tudi za mehanizem Nexgen, pripravljene projekte potrebujemo zato, da bomo lahko iz vsega tega izšli. Za pomoč sektorjem v težavah, zanalašč sem pustil to na koncu, se zavedamo, da današnje številke so zelo zaskrbljujoče glede korona krize, pa vendarle, v tem trenutku si mislimo kje bodo potrebe, potrebna dodatna sredstva v posameznih sektorjih, ne znamo pa še tega oceniti oziroma je, kot je že tudi predstavnica Ministrstva za finance omenila, je proračun, ki nastaja v izjemno negotovem času, nepredvidljivem in prepričan sem, da ko bo čas prinesel, bomo morali vsi skupaj s finančnim ministrstvom in verjetno celo Vlado dati glave skupaj in potem iskati rešitve, ki so glede na proračun sploh izvedljive, ampak vseh pomoči za pomoč sektorjem v težavah nismo imeli predvidene niti za leto 2020 in smo jih potem iz proračunske rezerve zagotavljali, ravno tako, in mimogrede tudi za pomoč bikom v tem trenutku je usklajeno tudi z Ministrstvom za finance za dodatna sredstva, da lahko tudi ta pomoč bo šla v izvedbo še v tem koledarskem letu, ampak to bodo verjetno potem akcije na nivoju Vlade Republike Slovenije, v proračunu nekih posebnih sredstev za te pomoči za sektorje v težavah niso predvideni, ker so nepredvidljivi.</p>
               <p>Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Vendarle imam dve prijavi. Prvi je prijavljen Jože Lenart, za njim pa Predrag Baković.</p>
               <p>Kolega Lenart, izvolite.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa predsednik.</p>
               <p>Jaz mislim, da je prav, da tudi razprava steče na proračun na področju kmetijstva, ker mislim, da ima v tem obdobju krize kjer se nahajamo, le pomembno vlogo, ki jo je treba, bom rekel, še bolj izpostaviti. Zdaj v začetku so predstavnice, je predstavnica Ministrstva za finance predstavila okvir proračunov 2021, 2022. Na vsakem odboru kjer obravnavamo zdaj proračune, nekako pogrešam tisto bistvo proračunov, ki je nekako izpuščeno. Izpostavi se ta primanjkljaj v vsakem letu in pa seveda potem tudi pokritje. Vendar bi želel še bolj konkretno povedati naslednje. Zadolženost Slovenije v obdobju 2014-2019, to je obdobje dobre gospodarske rasti, je zadolženost države Slovenije med 30 in 32 milijard evrov. V letih 2020, 2021, 2022 po vseh treh letih ta zadolženost na podlagi primanjkljajev in pa seveda tudi vračanja zapadlih obveznosti, naraste za cirka 11 milijard. Tega se moramo zavedati.</p>
               <p>Zdaj, seveda prav je na drugi strani, da vsi dobijo več, predvsem tudi kmetijstvo, ki bom rekel tako in tako nazaduje in je v evropskem prostoru specifika, zaradi majhnih gospodarstev. Kot vemo, samo dobrih šest hektarjev meri povprečno slovensko kmetijsko gospodarstvo. Povprečje Evrope pa je dobrih 16 hektarjev. To se pravi za dva in pol krat razlika. Posamezne države, kot je Češka, kot je Anglija pa celo presegajo 100 hektarjev.</p>
               <p>Zdaj moje vprašanje pri tem je, kar smo tudi ministru na hiringu, smo ga že spraševali okoli tega, kako se bo Slovenija znašla v okviru skupne kmetijske politike Evropske unije v tem obdobju 2021-2027. Glede na to, da je, bom rekel načrt za Slovenijo bil v 2018 že sprejet. To se pravi resolucija o nacionalnem programu o strateških usmeritvah kmetijstva. Ali bomo glede na to skupno kmetijsko politiko Evropske unije, kot država, ki bistveno odstopa od tega, lahko izkoristi vse tiste prednosti, ki si želimo, ki jih je Slovenija do zdaj že imela. Kajti določene zadeve, ki jih tam prebiraš v tej skupni kmetijski politiki nakazuje na to, da bi predvsem te manjša gospodarstva lahko iz tega izpadla.</p>
               <p>Glejte, danes se vam v okviru proračuna še enkrat to sprašujem, kajti bolje dvakrat vprašati, kot pa da potem zadeva izpade. To je eno tako globalno vprašanje okrog tega, bi pa bil bolj konkreten. Sicer dokumenti tudi veliko govorijo o pomoči oziroma sredstvih, kot samooskrbi ekološke predelave. Še enkrat ponavljam. Kot zelo majhna kmetijska gospodarstva Sloveniji smo z predelavo glede na konkurenco drugih držav zelo nekonkurenčni. Na drugi strani pa vemo, da je v razmahu v zadnjih letih v Sloveniji turizem. Tudi kmečki turizem.</p>
               <p>Tu se mi zdi, da je premalo poudarka dano na to, da skupaj z MGRT-jem bi morali to področje še bolj povezati in še več v to področje vlagati. Ta turizem se zelo naglo razvija in vzporedno s tem, bi moral biti še večji poudarek na uporabi te hrane, ki jih kmetijska gospodarstva pridelajo, predvsem tudi seveda ekološko predelavo, kajti tu je verjetno tista priložnost slovenskega kmetijskega gospodarjenja, da lahko tu več izkoristi. Kajti v tisti masovni proizvodnji verjetno ne moremo konkurirati na skupnem evropskem trgu oziroma še širše, svetovnem.</p>
               <p>Tako, to je tisto drugo vprašanje. Kot tretje vprašanje, pa minister verjetno ve, kaj ga bom vprašal. Glede akcijskega načrta, gozdno lesnih verig, ki je bila v vladi sprejeta leta 2012 v juniju in ki se je v letošnjem letu iztekla. Jaz in tudi stranka Lista Marjana Šarca pogreša iz takšnega akcijskega načrta analizo, kaj smo s tem pridobili. Ali so bili ti ukrepi, ki smo si jih takrat zadali uresničeni. Vemo, da ta akcijski načrt bil narejen, bom rekel iz enega izhodišča, da je lesno pridelovalna industrija v 30-ih letih oziroma v 20-ih, ker deset let je zdaj že nespremenjeno stanje. Zgodilo se je to v 90. letih prejšnjega tisočletja in v prvem desetletju tega tisočletja. 25 tisoč delovnih mest. zavestno je za ta akcijski načrt narejen preko dveh ministerstev, to se pravi Ministrstva za kmetijstvo, gozdarstvo in prehrano in pa Ministrstva za gospodarstvo oziroma MGRT-ja.</p>
               <p>Jaz se bojim, da ta akcijski načrt ni prinesel skoraj nič oziroma bore malo. Konkretno vprašanje, kaj v teh proračunih 2021, 2022 je za to področje ponovno namenjeno, če sploh je kaj namenjeno. Jaz iz dokumentov ne razberem ničesar. Vem pa iz prakse eno. Ko pride minister za gospodarstvo na Koroško, kjer pač zadeve tudi dobro poznam in je to tudi bil eden od predvidenih centrov, lesnih kjer bi se lahko ta delovna mesta ponovno odpirala, če bi to zaživelo, reče ja vse bomo naredili, da ti centri bodo, to so potrebni, to je nujno. V času, bom rekel še Jugoslavije ali kako naj rečem, je cela Slovenija, kot ena najbogatejših držav z lesom oziroma z gozdnatostjo to imela. Štiri centri v Sloveniji so sigurno racionalni. Ko pa pride na to področje ministrica za kmetijstvo, pa reče to je neracionalno, ni predvidljivo, samo en tak center v Sloveniji je predviden.</p>
               <p>Na drugi strani pa vemo, da skoraj vso hlodovino, malo pretiravam, se proda v Avstrijo, v Italijo, kjer pa z, bom rekel ugodnimi cenami nakupov te hlodovine potem krepijo svojo lesno pridelovalno industrijo in še bolj potem onemogočajo razvoj tega področja pri nas. To je en začaran krog in jaz praktično ne morem verjeti, da v sedmih letih akcijskega načrta, praktično nismo na mizo postavili nobene rešitve. To je potem zame neučinkovita politika, neučinkovito delo na obeh ministrstvih in naj rečem grobo tudi zapravljanje denarja, časa in kadrov, ki se s tem ukvarjajo. Tri področja bi želel potem konkretno odgovore.</p>
               <p>Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala.</p>
               <p>Prijavljen je še kolega Baković. Izvolite.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Predsednik, hvala za besedo. spoštovani sekretar, spoštovane kolegice in kolegi.</p>
               <p>Ja, proračun ki se nanaša na resor kmetijstva je predvsem, če govorimo za leto 2021 je v primerjavi z letošnjim letom večji. Tukaj pravzaprav se povečujejo sredstva, kar je pravzaprav pozitivno in dobro. če gledamo za leto 2022, pa je v primerjavi z 2021 manjši. In če gremo potem v podrobni pregled. Torej rečeno je že bilo, da se zmanjšujejo sredstva na področju razvoja podeželja pa bi morda, če se da malo bolj obrazložili zakaj in kako. Zmanjšale so se tudi sredstva na postavki intervencijski programi in obveznosti, pa me tukaj zanima, kaj spada pod to postavko in zakaj se to zmanjšuje.</p>
               <p>Bi pa šel še na lokalno problematiko. Opozoril bi na situacijo, predvsem na kočevskem. Na kočevskem imamo kar nekaj večjih kmetij, ki imajo težave z oskrbo vode, ker niso priklopljene na ustrezna omrežja infrastruktur. Vsaj v tem delu ni te infrastrukture. Te kmetije predstavljajo pomemben del kmetijskega gospodarstva kočevske, hkrati pa je njihov obstoj nujno povezan z ustrezno oskrbo vode in je zato rešitev tega problema nujna. Pa bi morda prosil, na kakšen način bi se lahko pomagalo tem kmetijam, da bi se zgradila neka vodna zajetja za te osamljene kmetije, na teh območjih, pa verjetno še kje po Sloveniji, kajti verjetno je tudi še kje drugje kakšna težava. V preteklosti so neki razpisi bili, ali gre tu za pristojnost Ministrstva za okolje in prostor ali pa morda vseeno pomoč in pristojnost tudi Ministrstva za kmetijstvo, gozdarstvo in prehrano, tu bi bilo treba doreči, da ljudje dobijo informacije, na katere ustrezne resorje naj se obrnejo. Moram reči, da je tukaj tudi Občina Kočevje, kolikor sem seznanjen, v preteklosti pomagala tem ljudem in naredila neke lokalne razpise za neke vrtine in podobne zgodbe. In bi bilo prav, da tudi država na tem področju na nek način poseže v to problematiko, da se to enkrat za vselej uredi.</p>
               <p>Toliko zaenkrat. Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Želi še kdo od poslank in poslancev besedo? Kolegica Tomić, izvolite.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Hvala lepa. Saj bom zelo kratka, ker so kolegi že izčrpno povedali o proračunu marsikaj.</p>
               <p>Navezala bi se na gospoda Mirka Ravnika, ki je izpostavil posodobitev malih in srednje velikih kmetij. To se mi zdi izjemnega pomena, kajti že na hearingu sem govorila ravno o tem, da Slovenija ima večinoma majhne kmetije in je treba vse ukrepe, ki jih prenašamo iz evropskih direktiv, prilagajati naši specifiki.</p>
               <p>V proračunu vedno tudi najdemo postavko podnebnih sprememb. Podnebne spremembe so stalnica, niso nekaj, kar nas je zadelo enkrat pač kot žledolom, lubadar in podobne nesreče. Dejstvo je, da bo treba vse bolj razmišljati o preventivi, o različnih protitočnih zaščitah, o namakanju in tako naprej, če bomo želeli ohraniti prehransko neodvisnost. Skratka, mislim, da je izjemnega pomena to, da se na tem globaliziranem trgu posvetimo čim bolj samooskrbi in to nam mora biti glavni postulat. Me veseli, ker ste se vedno ukvarjali z dvigom oskrbe zelenjave, in mislim, da tu smo v velikem zaostanku, pridelava zelenjave mora biti res pospešena in na višjem nivoju. Glede na to, da nam narašča zadolženost, bomo morali tudi zaradi tega se zavedati, da v megamarketih ne bo rasla naša hrana, ampak pri čim bližjem kmetu. Tako te kratke prehranske verige morajo biti naša prioriteta.</p>
               <p>Bi vas pa eno stvar vprašala, kajti že zdaj na hearingu in danes sem slišala, da predvidevate ukrepe pri afriški prašičji kugi. Imeli smo že eno sejo - mislim, da mogoče celo v prejšnjem mandatu ali pa v tem, saj ne vem več, ker se stvari tako hitro spreminjajo -, in takrat - zanima me, koliko primerov afriške prašičje kuge smo zaznali v Sloveniji, kajti takrat nam je bilo poslancem povedano, da v primeru, da pride do okužbe z afriško prašičjo kugo, bo treba pobiti vse domače prašiče in tudi vse divje prašiče, kar se mi zdi katastrofa. Razmišljam, ali je možna kakršnakoli preventiva, preden potolčemo vse preventivno, da ne bi zboleli, kajti to pa je ukrep, ki bi se poznal na gospodarstvu, pa tudi na ekološki oziroma biotski raznolikosti. To me res zanima, kajti vedno slišim omembo te kuge, vendar ne vem, ali jo imamo ali je nimamo ali jo pričakujemo in kaj je s tem.</p>
               <p>Najlepša hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Še kolega Bandelli ima besedo.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednik, za besedo.</p>
               <p>Saj se nisem hotel oglasiti, ampak tule sem videl par podatkov, ki se mi jih zdi zanimivo vsaj omeniti v tem kontekstu. Malo se bom navezal na razpravo kolegice Violete. Prav ta problem nepreglednega in nekontroliranega širjenja divjih prašičev vpliva na to raznovrstnost, če bi tako rekli, biotsko raznovrstnost, zato ker jih je preveč in delajo škodo. In kadar gre nekaj ven iz normalnih številk, je treba postaviti spet v tista merila. Veste sami, kako so prašiči, prašiči so nonstop, kako bi rekel, ne moreš jih ustaviti kar tako, ni, da bi lahko dal ti kakšne kontracepcije ali kakšne reči, da ne bi oni delali tega. Treba je zmanjšati njihovo število, to je edini način. Jaz sem dal tudi predlog neki dan, ko je minister imel hearing. Rekel sem, da bi se lahko pogledalo, ali bi se dalo to v prehrano – kot sem dal predlog – divjačinske hrane, ki je bolj zdrava verjetno, je manj maščobna, da bi lahko šli v dogovor s šolami, da bi lahko bilo to na meniju v šolah, mislim, na splošno. Tu bi bil potreben nek dogovor med lovci, Ministrstvom za kmetijstvo, Ministrstvom za šolstvo, napraviti nekaj. Tu je treba dobiti neko rešitev v tem smislu, ne da se jih samo – se strinjam, ne bi bilo lepo, da jih samo potolčemo, da se jih kar postreli, po domače povedano.</p>
               <p>Hotel sem še nekaj drugega vprašati. Samo en podatek, minister – bodoči, se opravičujem, skorajšnji, upam -, če mi lahko poveste, glede podprograma Ukrepi razvoja podeželja. Naslednje leto je predvideno kar nekaj več sredstev, v letu 2022 pa se ta sredstva znižajo. Gledal sem malo po NRP, pa nisem videl, da bi se znižalo tisto, kar je meni najbolj pri srcu, to so LAS-i. LAS-i so te lokalne akcijske skupine, ki so nujno potrebne v kombinaciji z MGRT za razvoj podeželja. To je ena dobra zadeva. Videl sem, da se malo spreminjajo vrednosti, ampak kje je ta velika razlika, zakaj se bo toliko znižalo na tem razvoju podeželja, ker nisem videl v obrazložitvah, zakaj se bo to znižalo.</p>
               <p>Samo toliko z moje strani. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Predvidevam, da imate repliko.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Kolega Bandelli me je narobe razumel. Nisem bila proti lovstvu, spraševala sem o afriški prašičji kugi, ko potem prašiča tudi pojesti ne moreš, če se okuži. Pa me zanima, kaj je s to boleznijo, konkretno.</p>
               <p>Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala.</p>
               <p>Želi še kdo razpravljati? <stage>(Ne.)</stage> Dr. Podgoršek, vaša zaključna beseda, izvolite.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa tudi za te pobude. Bom poskušal bolj splošno odgovarjati, pa vendar. Strateški dokumenti oziroma novo programsko obdobje 2021-2027 je še vedno malo naša neznanka. Kot sem že prej uvodoma omenil, se v letu 2022 zmanjšuje predvsem zaradi tega, ker za nekatere ukrepe še nimamo pravnih podlag in zato nimamo planiranih sredstev. Tudi v ponedeljek smo se pogovarjali o tem, nekako do novega leta pričakujemo na našem ministrstvu pripravo strateških dokumentov z vsemi operativnimi programi oziroma intervencijami, ali po zdajšnji terminologiji, z vsemi finančnimi ukrepi, ki jih planiramo za novo programsko obdobje. Prej sem pozabil odgovoriti še na eno vprašanje, kdaj bo tranzicijska uredba, ki bo tudi zelo pomembna za Republiko Slovenijo, tudi za te proračune, o katerih govorimo. Časovnica je, da naj bi bila Evropskem parlamentu potrjena 30. 10. Zdaj pa berem informacijo, ki sem jo v tem času pridobil od naših kolegov na ministrstvu, da parlament na nek način ocenjuje, da se 30. 10. še ne bo uspel doseči dogovor. Kar pomeni, mi moramo najprej počakati na EU in šele potem smo mi z uredbo v Državnem zboru oziroma na Vladi, pardon, z uredbo na Vladi, In bo ta tranzicijska uredba povedala, v katero smer zadeva gre. Se opravičujem, uredba ni v Državnem zboru. Ampak ne glede na to, pa mislim, da bomo v Državnem zboru obravnavali, na tem odboru zagotovo, strateške dokumente, ravno tako intervencije za novo programsko obdobje in bo takrat mnogo več znanega, pa tudi predviden proračun za leto 2022. Zato v tem trenutku nimamo še vseh informacij, kaj se bo takrat dogajalo, ker nas čaka še resen pravni del iz Evropske unije in potem tudi naša domača naloga v Republiki Sloveniji.</p>
               <p>Strateški dokumenti oziroma novo programsko obdobje 2021-2027 je še vedno malo naša neznanka. Kot sem že prej uvodoma omenil, se v letu 2022 zmanjšuje predvsem zaradi tega, ker za nekatere ukrepe še nimamo pravnih podlag in zato nimamo planiranih sredstev. Tudi v ponedeljek smo se pogovarjali o tem, nekako do novega leta pričakujemo na našem ministrstvu pripravo strateških dokumentov z vsemi operativnimi programi oziroma intervencijami, ali po zdajšnji terminologiji, z vsemi finančnimi ukrepi, ki jih planiramo za novo programsko obdobje. Prej sem pozabil odgovoriti še na eno vprašanje, kdaj bo tranzicijska uredba, ki bo tudi zelo pomembna za Republiko Slovenijo, tudi za te proračune, o katerih govorimo. Časovnica je, da naj bi bila Evropskem parlamentu potrjena 30. 10. Zdaj pa berem informacijo, ki sem jo v tem času pridobil od naših kolegov na ministrstvu, da parlament na nek način ocenjuje, da se 30. 10. še ne bo uspel doseči dogovor. Kar pomeni, mi moramo najprej počakati na EU in šele potem smo mi z uredbo v Državnem zboru oziroma na Vladi, pardon, z uredbo na Vladi, In bo ta tranzicijska uredba povedala, v katero smer zadeva gre. Se opravičujem, uredba ni v Državnem zboru. Ampak ne glede na to, pa mislim, da bomo v Državnem zboru obravnavali, na tem odboru zagotovo, strateške dokumente, ravno tako intervencije za novo programsko obdobje in bo takrat mnogo več znanega, pa tudi predviden proračun za leto 2022. Zato v tem trenutku nimamo še vseh informacij, kaj se bo takrat dogajalo, ker nas čaka še resen pravni del iz Evropske unije in potem tudi naša domača naloga v Republiki Sloveniji.</p>
               <p>Kot smo se tudi v ponedeljek pogovarjali, ja, vsi skupaj moramo zelo razvijati konkurenčnost naših kmetij, takšnih, kot jih imamo. Samo ponovim to, kar smo že v ponedeljek govorili. In tudi v NextGenu se kažejo ambicije, da želimo s posameznimi regijami začeti oblikovati neke posebne sheme - gospod poslanec Bandelli je že omenil tudi LAS-e -, Leader projekte. Naj omenim, da se zdaj govori o CRLD, v katerem naj bi bili tako socialni sklad, sklad za regionalni razvoj, kmetijski sklad in tudi ribiški sklad. Torej govorimo o štirih skladih, ki naj bi v bodoče naslavljali razvoj podeželja kot podeželja, ne več samo kmetijstva. In v tem delu pričakujemo tudi razvoj turizma - naj omenim, da imamo za nekmetijske dejavnosti na razpolago v tem programskem obdobju preko 16 milijonov evrov samo za razvoj nekmetijskih dejavnosti, med katere spada tudi turizem na podeželju. V bistvu je bil kmečki turizem – s tem se lahko pohvalimo – edina turistična branža ob letošnjem spomladanskem zapiranju, ki je dobila izpad dohodka, torej nadomestilo za izpad dohodka zaradi zaprtja. Noben drug deležnik v turizmi tega ni uspel dobiti oziroma ni bil upravičen, kmečki turizem kot dopolnilno dejavnost – nekateri res živijo od tega in je to pomemben del dopolnilnih dejavnosti na kmetijah – je uspel, smo uspeli takrat v spomladanskih protikorona paketih ena doseči dogovor, da se jim na ta način pomaga. Se strinjam z vsemi vami, razvoj turizma na teh majhnih kmetijah, razvoj morda shem kakovosti, ekološko, ne vem, seneno mleko, seneno meso, ne vem še, tu rabimo res teren, da bo povedal, kje vidi svojo priložnost. In vemo, da je treba pripeljati ljudi na ta območja, in potem se bo tudi tistih nekaj repov izplačalo imeti v hlevu, ker bo dodana vrednost, ker se ne bomo več pogovarjali, ali je bik vreden 2,7 evra, jaz upam, da bomo prišli kmalu na čas, ko bomo govorili, da je bik vreden vsaj 3,5 evra na kilogram ali še kaj več. To lahko naredimo s temi skupinskimi projekti, z regijskimi projekti, ne samo za eno kmetijo, si težko predstavljam, morda tudi, ampak predvsem s temi skupinskimi, regijskimi načrti. Kjer absolutno rabimo LAS-e, to so tisti, ki delajo na terenu, delajo z ljudmi, in to so ti projekti od spodaj navzgor. In sam osebno si bom zagotovo, če bom - ja, danes ste me nekateri že imenovali minister -, če bom jutri imenovan, potrjen za ministra, si bom zagotovo prizadeval, da z LAS-i naredimo na tem območju še kaj bolj ambicioznega, ravno v teh regijskih pristopih, ker je to skoraj edini način, da pomagamo tem majhnim kmetijam, ker na teh območjih, območjih z omejenimi dejavniki, je vsaka kmetija, ki nam propade, dragocena, ker za njo ni drugega, ki bi ta zemljišča začel obdelovati, ampak se ta zemljišča zarastejo. V ravnini je druga zgodba, tam novi kmetje prevzemajo in se kmetijska zemljišča obdelujejo. Na območjih z omejenimi dejavniki je pa to velik problem.</p>
               <p>Akcijski načrt gozdno-lesne verige. Ja, se strinjam z vami, je treba narediti analizo tega dela. In, ponovno hipotetično, če bom jutri potrjen za ministra, bom tudi našim kolegom na ministrstvu naročil pripravo analize akcijskega načrta, vključno z Ministrstvom za gospodarstvo, ker je po mojem vedenju skoraj bolj pomemben nosilec predvsem za lesno verigo - mimogrede, Ministrstvo za gospodarstvo ima Direktorat za lesarstvo -, torej, naš domet je do primarne predelave lesa majhnega obsega, to pomeni, velikosti do 10 tisoč kubikov na leto prežaganega lesa. To mi lahko iz PRP sredstev pomagamo financirati in v ta namen za gozdarstvo namenjamo tudi v tem programskem obdobju, pa tudi v naslednjem programskem obdobju bodo namenjena sredstva, in sicer v tem programskem obdobju smo</p>
               <p> namenili za gozdarstvo, torej za naložbe v razvoj gozdnih območij in razvoj izboljšanje sposobnosti gozdov za preživetje, torej iz ukrepa programa razvoja podeželja preko 41 milijonov evrov. Naj omenim, da smo to počrpali že preko oziroma skoraj do 50 % že izplačali in odobrili že okoli 70 % sredstev od tega predvsem za podpore, za naložbe v gozdarsko tehnologijo in predelavo mobilizacijo in trženje gozdno-lesnih proizvodov. Torej, točno ta del tudi v predelavo, o kateri danes govorimo, ampak še enkrat naš domet je zgolj do primarne predelave lesa in še tukaj majhnega obsega. <stage>/ nerazumljivo/</stage> ne more nekdo zgraditi žage za ne vem 50 milijonov kubikov na leto ali pa 50 tisoč kubikov, da bomo bolj realni. Skratka, imamo sredstva za program razvoja podeželja, manjše žage in tako naprej. Kar se tiče pa tukaj SiDG-ja, in to smo se tudi v ponedeljek pogovarjali, se strinjam z vami, da je treba verjetno v tem delu narediti dodaten pregled teh planiranih štirih lesno predelovalnih obratov. Verjetno je treba na poslovnem načrtu nekaj spremeniti bodisi idejo bodisi povečati dodano vrednost in s tem narediti projekte tudi stroškovno zanimive. Mislim pa, da se vsi skupaj strinjamo, da nerentabilne projekte v naprej financirati, kjer bodo tudi v nadaljevanju prinašali zgubo, pa res ni smotrno in to je bila ta zadrega, ki smo jo imeli z Ministrstvom za gospodarstvo in na koncu tudi z Ministrstvom za finance, da takšni poslovni načrti kot so bili predstavljeni, enostavno, mislim, da se vsi strinjamo, da nima smisla jih delati, torej je treba nekaj spremeniti. Gozd je naša naravna dobrina in to, da mi gozd vozimo v tujino samo v sosednje države, kako pa to, da se njim splača, imam povsem enako razmišljanje kot ga imate vi, torej je treba najti način, da se bo tudi v Sloveniji to splačalo delati, kako nisem najpametnejši, se niti ne štejem, ampak si pa želim, da bi našli tudi te poti.</p>
               <p>Glede manj sredstev, gospod Baković, mislim, da ne rabim ponavljati, da sem že odgovoril zakaj jih je manj v PDP<gap reason="inaudible">
                     <desc>(?)</desc>
                  </gap>, možnosti financiranja rešitev za ta posamezna kmetijska gospodarstva na kočevskem, tudi meni je to poznano, predvsem na kočevskem, kjer so posamezne odmaknjene kmetije, ki nimajo te oskrbe narejene. V tem programskem obdobju mi nismo imeli možnosti financiranja teh aktivnosti, kolegica mi je napisala, da pa morda v naslednjem programskem obdobju lahko v kolikor bi to uvrstili v ta lokalni akcijski razvoj, torej LAS-leadr projekte, v tem primeru pa menim, da bi, če se bomo za to odločili lahko tudi takšne tipe projektov finacnirali.</p>
               <p>Podnebne spremembe, da, se strinjam z gospo Tomić in tudi mislim, da program razvoja podeželja kaže to smer že v tem trenutku, zagotovo pa si želimo, da bo tako tudi v naslednjem programskem obdobju. Preventivni ukrepi, namakanje, mreže, protipozebna zaščita, protislanska zaščita in tako naprej. S spremembo, osmo spremembo, ne vem katera je že bila, spremembo programa razvoja podeželja smo dvignili stopnjo sofinanciranja, v nekaterih primerih pri mladih kmetih je na območju z omenjenimi dejavniki tudi do 90 % za te okoljske vsebine, za preventivne ukrepe, ker bi se tukaj res strinjal z vami, da to so tisti koraki, ki nas bodo naredili bolj odporne, da se ne bomo vsako leto bali spomladanskem pozebe, toče poleti in suše in tako naprej. Imamo kdaj srečo včasih, pa tudi oziroma zadnje leto predvsem smolo v tem delu in teh škod je vedno več.</p>
               <p>Kratke verige, absolutno, že zdaj v ukrepu sodelovanja je to sofinancirano. Mi si želimo ravno zdaj odpreti razpis tudi z organizacijo pridelovalcev, skupino pridelovalcev, ampak še enkrat ponavljam, kakšna prisila ni možna, tukaj rabimo tudi, torej računamo, prosimo tudi kmetijsko svetovalno službo, da nam pomaga aktivirati ljudi na podeželju zato, da bomo vsi skupaj sledili tem istim ciljem, ker nam nič ne pomaga, če bo zgolj politika nekaj govorila, svetovalci pa nekam drugega, svetovalci so tisti, ki so dnevno, tedensko na kmetijah in so zelo pomembni v tem razvoju in mi dovolite še enkrat reči res prosim za to pomoč od svetovalne službe, da nam pomaga motivirati ta posamezna kmetijska gospodarstva za bolj ambiciozen pristop k povezovanju oblikovanju verig.</p>
               <p>Afriška prašičja kuga, ja, hvala bogu je še vedno nimamo. To smo že tudi rekli v ponedeljek smo še vedno država prosta. Ko sem postal državni sekretar in začel pokrivati gozdarstvo pred dvema letoma mi verjemite že takrat smo imeli samo vprašanje časa kdaj bo prišla, še vedno o tem govorimo hvala bogu, se nam pa približuje, je že prišla čez Madžarsko počasi proti, Srbija proti Hrvaški, ravno tako od teh naših severnih, Češka je bila do zdaj edina, ki je uspela zgodbo zajeziti in je danes ponovno, ko je že dobila afriško prašičjo kugo z ogromnimi sredstvi, manevri, ograjami in tako naprej je danes ponovno država prosta te bolezni, ampak je bilo to izjemen napor, jaz si ga v Sloveniji težko predstavljam, ker to pomeni, da so območja zagradili in notri dobesedno odstranili vse divje prašiče in ni bilo več nobenega v tistem ograjenem območju in v tem območju so bili in lovci in vsi ostali, ki so znali rokovati z orožjem. Torej, zato rabimo ta Zakon o afriški prašičji kugi, ki sem ga tudi napovedoval kot kandidat v ponedeljek in jaz pričakujem, da ga bomo res v čim krajšem času dobili sem v to hišo demokracije na ta odbor, kjer bomo predstavili zakon v katerem so predvideni ukrepi za preprečevanje prenosa tako pri divjih prašičih kot tudi za preprečevanje prenosa, če jo že enkrat pri divjih prašičih dobimo, potem na domače prašiče, torej da ne bo treba uporabiti ukrepa, kot ste ga tudi vi omenila, torej da bomo znali, vendarle ne bomo več država prosta te bolezni, še vedno bomo pa poskušali narediti vse, da ohranimo reje domačih prašičev. To se da kot kaže tudi primeri iz Evrope ob izjemni disciplini, še pošta bo mogla upoštevati nekatere ukrepe, torej vsakdo, ki bo hodil, dnevni prevozi mleka na teh območjih, torej to je skoraj podobno kot zdaj govorimo pri covidu, izjemna disciplina bo potrebna in tukaj spet zgolj politika ne bo mogla narediti vsega, torej rabimo tudi naše rejce. Naj omenim samo še to, da raziskave kažejo, da zgolj število divjih prašičev v tem trenutku ne vpliva na hitrost prenosa, je pa res, da si želimo imeti čim manj divjih prašičev v trenutku, ko pa dobimo afriško prašičjo kugo, ker takrat bomo pa imeli manj kot bomo imeli divjih prašičev v naravnem okolju tudi hitreje bomo to bolezen lahko obvladovali. Zato je ta pritisk zdaj malo večji na odvzem divjih prašičev iz okolja, kljub temu, da ne vpliva na smo hitrost prenosa, vpliva pa na obvladovanje, ko jo enkrat imamo v Sloveniji oziroma v kateremkoli območju. Toliko na kratko.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Kolegica Dimic, želite besedo? Ali želi še kdo besedo? Samo kolegica Dimic. Izvolite.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa za besedo, spoštovani predsedujoči, spoštovani kandidat za ministra. Moram reči, da sem prisluhnila in tudi se poglobila v sam proračun oziroma rebalans za leto 2021 in proračun za leto 2022, lahko rečem tako kot predstavnik Kmetijsko-gozdarske zbornice, da je proračun, oba skupaj, da sta obetavna, da bi na nek način lahko rekla obetajoče in zagotovo veste tudi sami, da bodo tudi kmetje imeli svoja pričakovanja iz takega proračuna. Sama sem se želela bolj osredotočit na tisto kar se mi zdi, da je zelo pomembno, pa kar že nekaj let spremljam, to je področje gozdarstva, veliko je bilo že danes rečenega, pa vendarle za gozdove lahko rečemo, da so pljuča našega planeta za Slovenijo pa še dodatno lahko dodamo, da je to naša nafta, naš naravni obnovljivi vir energije, pa tudi imamo v gozdovih tudi sociološki vidik, ker vendarle še vedno naši gozdovi so odprti za prost prehod in tudi za različne rekreacije, ki jih ljudje lahko izkoristimo, bom rekla, v takem naravnem zdravem okolju polnem zraka in se mi zdi, da še za čas covida, da je to še toliko bolj pomembno, pa vendarle za gozdarstvo je preko Ministrstva za kmetijstvo, gozdarstvo in prehrano namenjeno 44,3 milijona evra, torej 5,4 milijona evra več kot je bilo v sprejetem proračunu 2020 in skoraj milijon evrov več od realizacije 2019. Denar je namenjen, kot sem razbrala, obnovi, negi, varstvu gozdov in vzdrževanju gozdnih cest. Velika večina sredstev - 41,7 milijona evrov predstavlja - je namenjenih obnovi, negi in varstvu gozdov, to je skoraj 94 %. Financiranje in sofinanciranje tistih del v gozdovih, ki zagotavljajo njihovo stabilnost in razvoj. Preprečevanje gospodarske škode v gozdovih zaradi naravnih ujm in protipožarne varnosti, kar se mi zdi, da resnično že vse od leta 2014 na tem odboru to intenzivno spremljamo in intenzivno si vsi skupaj prizadevamo, da bi se stvari na tem področju spremenile. Seveda je tudi za gozdarstvo v proračunu predvidenih za leto 2022 več sredstev, namenjenih je 45 milijonov evrov, kar je 1,5 milijona evrov več kot v predlogu proračuna za 2021. Se pravi, da se sredstva v tem delu povečujejo, kar se mi zdi, da je zelo pozitivno, sploh zato, ker gre za sofinanciranje nege in obnove varstva gozdov, hitre sanacije.</p>
               <p>Zdaj pa prehajam na tisto, kar me zanima, seveda vaše videnje. Že vsa leta se mi zdi, da je v gozdarstvu pomembno razumeti tudi tiste, ki delajo, skrbijo za naše gozdove, to so revirni gozdarji. Če se ni v zadnjem času spremenilo, še vedno velja, da revirni gozdarji prihajajo v gozd na odmero, na pregled z beležko in svinčnikom, verjetno še vedno; mislim, da v zadnjem času nisem bila seznanjena, da je drugače. Moja pobuda ali pa pobuda Nove Slovenije je bila že pred časom, da bi se tudi na tem področju naredilo korak dlje, kar pomeni korak k digitalizaciji. Se mi zdi, da bomo s tem razbremenili delo revirnih logarjev, hkrati pa tudi naredili bolj transparentno zadevo, preglednejšo, lažje preverljivo, tudi kar se tiče odmere, kvalitete, količine lesa. Ko gre revirni gozdar po gozdu - verjetno ste že kdaj imeli to izkušnjo -, on zapisuje, ena smreka, približno tak kubik, nekje lahko oceni, ali je to prva klasa ali je to tretja klada ali je to samo celulozni les. In če to vnese avtomatično v neko bazo, se to nekje shranjuje in je bolj preverljivo pri končnem izidu, kakšen les je bil v posameznem gozdu. In se mi zdi, da so ti podatki pomembni predvsem pri raznih špekulacijah, ki se dogajajo dandanes, tako v državnih gozdovih kot zasebnih, da se razumemo. V Novi Sloveniji nasprotovali vrednotnicam in že takrat sem predlagala, da bi šli v digitalizacijo te službe revirnih gozdarjev, včasih smo rekli logarjev, in bi s tem najlažje in na najboljši način uredili to zadevo, da bi bila pregledna, poštena, s tujko rečeno transparentna. Pa me zanima vaše videnje v tej smeri. Kot vidim, sredstev je dovolj.</p>
               <p>Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Dr. Podgoršek, boste odgovorili.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa za vprašanje. Ne morem drugače, kot zgolj strinjati se z vašim mnenjem. Je pa res, še vedno hodijo v glavnem z beležko in svinčniki, ja, drži. Tudi s tega zornega kota smo v program za obnovo in razvoj NextGen predlagali skupen projekt digitalizacije celotnega kmetijstva, gozdarstva in ribištva. Da bi poenotili baze, da bi naredili te baze praktično primerljive, dostopne vsem uporabnikom, v končni fazi tudi z Agencijo za kmetijske trge in tako naprej za izvajanje teh ukrepov, ker osebno menim, da je tu res še izjemno veliko polje priložnosti za debirokratizacijo. In da se da, dokazujejo tudi ukrepi, ki smo jih v letošnjem letu izvajali na podlagi tako imenovanega 74. člena PKP1 paketa, torej pomoč oziroma nadomestilo za izpad dohodka, kjer smo iz uradnih evidenc pobrali število oddanih živali, recimo, in na podlagi tega so kmetijska gospodarstva bolj kot ne samo še kaj podpisovala in vračala nazaj, ker smo jim mi že prej poslali oziroma zdaj v tem ukrepu celo predlagamo še večjo poenostavitev, samo dovoljenje, da mi iz uradnih evidenc sami naredimo vse, torej, nekdo bo moral samo še dovoliti, da lahko to naredimo za njega, in bomo tudi to verjetno naredili. Ker to so ukrepi, s katerimi se približujemo kmetijskim gospodarstvom.</p>
               <p>Glede revirnih gozdarjev, da, vsi skupaj si želimo. Sam osebno se imam namen takoj – še vedno hipotetično – po četrtkovem imenovanju, če bom dobil zaupanje v tem hramu demokracije, v naslednjih dneh se srečati tudi s trenutnim vodstvom Zavoda za gozdove, odpreti te tematike. Tudi to, kar sem rekel v ponedeljek, resno računam na to, da bomo tako mi kot kmetijsko ministrstvo kot tudi Zavod za gozdove, revirni gozdarji, intenzivneje delali z lastniki gozdov. Kar pomeni, da jih je treba razbremeniti točno tega, birokracije, vse, gozdarje in kmete. In se strinjam z vam, če bomo prišli do tega, da ne bo več svinčnikov in papirja, ko mora nekdo potem nekaj prepisovati, ko se pripelje nazaj v pisarno, potem, če bo tu prišlo do avtomatizma, bo imel taisti revirni gozdar več časa za to, da bo obiskal morda dva kmeta, dva lastnika gozdov več v istem dnevu. In bomo sledili temu cilju. Se strinjam z vami, ta izziv nas čaka, nedvomno, in si ga želimo narediti. Zdaj, ali bo – saj smo že prebrali tudi v nekaterih medijih, kajne, to pismo Božičku oziroma če bo to pismo Božičku lahko uresničeno v tem letu in pol, še ne vem, želim pa si, da bi veliko tega bilo vendarle realiziranega. Torej, da bi tudi Božiček prinesel kaj nazaj od tega pisma, kot sem ga predstavil v ponedeljek.</p>
               <p>Toliko na kratko.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Zaključujem razpravo.</p>
               <p>Ugotavljam, da v razpravi ni bil predlagan noben amandma, ki naj bi ga odbor sprejel kot zainteresirano delovno telo. Zato zaključujem razpravo z ugotovitvijo, da se je Odbor za kmetijstvo, gozdarstvo in prehrano seznanil s Predlogom sprememb proračuna Republike Slovenije za leto 2021 in Predlogom proračuna Republike Slovenije za leto 2022 s svojega delovnega področja.</p>
               <p>Določiti moramo še poročevalca za sejo matičnega delovnega telesa, to je Odbora za finance. Prosil bi kolega Jožeta Lenarta, ki je član tega matičnega odbora, če bi on lahko, če bo potrebno, predstavil poročilo. Lahko? Hvala.</p>
               <p>S tem zaključujem točki dnevnega reda in 24. nujno sejo Odbora za kmetijstvo, gozdarstvo in prehrano.</p>
               <stage type="time">Seja se je končala 14. oktobra 2020 ob 15.13.</stage>
            </sp>
         </div>
      </body>
   </text>
</TEI>
