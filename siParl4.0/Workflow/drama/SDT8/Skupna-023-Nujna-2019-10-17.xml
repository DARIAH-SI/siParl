<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="Skupna-023-Nujna-2019-10-17">
   <teiHeader>
      <fileDesc>
         <titleStmt>
            <title>Skupna seja</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-023-Nujna-2019-10-17.Skupna" n="023">
               <name>Nujna</name>
               <date when="2019-10-17"/>
            </setting>
         </settingDesc>
         <particDesc>
            <listOrg>
               <org xml:id="Skupna-023-Nujna-2019-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-023-Nujna-2019-10-17.Skupna">
                        <orgName key="Skupna">Skupna seja</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA PRAVOSODJE</stage>
            <stage type="session">12. nujna seja</stage>
            <stage type="title">in REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">23. nujna seja</stage>
            <stage type="date">(17. oktober 2019)</stage>
            <stage type="chairman">Sejo sta vodila Blaž Pavlin, predsednik Odbora za pravosodje in Robert Polnar, predsednik Odbora za finance.</stage>
            <stage type="time">Seja se je začela ob 8.33 uri.</stage>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Dobro jutro. Članice in člane odborov, vabljene ter vse ostale prisotne lepo pozdravljam. Pričenjam 12. nujno sejo Odbora za pravosodje. Obveščam vas, da so zadržani in se seje ne morejo udeležiti naslednje članice in člani Odbora za pravosodje, in sicer gospod Željko Cigler. Sedaj pa dajem besedo predsedniku Odbora za finance gospodu Robertu Polnarju.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, kolega Pavlin. Gospe in gospodje, dobro jutro. Pričenjam 23. nujno sejo Odbora za finance. Obveščam vas, da so zadržani in se seje ne morejo udeležiti naslednji poslanci člani Odbora za finance: Luka Mesec, Primož Siter in dr. Anže Logar.</p>
               <p>Prehajamo na določitev dnevnega reda seje. S sklicem seje ste prejeli dnevni red in ker v poslovniškem roku nisem prejel predlogov za razširitev oziroma za umik katere od predlaganih točk dnevnega reda, je določen dnevni red seje kot je bil predlagan s sklicem. Ima eno točko dnevnega reda, na katero sedaj prehajamo.</p>
               <p>Prehajamo na <title>1. TOČKO DNEVNEGA REDA – OBRAVNAVA ZAHTEVE VRHOVNEGA SODIŠČA REPUBLIKE SLOVENIJE ZA OCENO USTAVNOSTI ZAKONA O DAVČNEM POSTOPKU IN ZAKONA O ODVETNIŠTVU.</title>
               </p>
               <p>Obravnavali jo bomo na podlagi drugega odstavka 265. člena Poslovnika Državnega zbora.</p>
               <p>Prejeli smo naslednje gradivo: zahtevo Ustavnega sodišča, mnenje Zakonodajno-pravne službe in mnenje Vlade. K tej točki dnevnega reda sta bila vabljena Zakonodajno-pravna služba in dve ministrstvi: Ministrstvo za finance in Ministrstvo za pravosodje.</p>
               <p>Najprej dajem besedo predstavnici Zakonodajno-pravne službe gospe dr. Katji Triller Vrtovec. Prosim.</p>
            </sp>
            <sp who="TrillerVrtovecKatja">
               <speaker>DR. KATJA TRILLER VRTOVEC:</speaker>
               <p>Hvala za besedo. Dobro jutro. Vrhovno sodišče vlaga zahtevo za oceno ustavnosti Zakona o davčnem postopku in Zakona o odvetništvu, ker naj zakona ne bi varovala zaupnosti informacij med odvetnikom in njegovimi strankami ter odvetniških poslovnih prostorov v postopku davčnega inšpekcijskega nadzora nad davčnim zavezancem odvetnikom. Ker naj bi bila kršena komunikacijski in prostorski vidik pravice do zasebnosti, predlagatelj Ustavnemu sodišču predlaga naj ugotovi obstoj protiustavne pravne praznine ter zakonodajalcu naloži, da navedeno protiustavnost odpravi.</p>
               <p>Predlagatelj Ustavnemu sodišču predlaga tudi začasno zadržanje izvajanja preiskovalnih dejanj uradnih oseb v davčnih postopkih po vzoru sklepa Ustavnega sodišča št. UP 218/14, s katerim je Ustavno sodišče v kazenskem postopku zoper stranke odvetnikov do končne odločitve prepovedalo upravljanje nadaljnjih preiskovalnih dejanj v zvezi z zasegi v odvetniških pisarnah.</p>
               <p>V zvezi z zatrjevanim ustavnim neskladjem v Zakonu o odvetništvu menimo, da gre za materialno-pravni zakon, v katerem je zakonodajalec opredelil le cilj, da se mora odvetniška tajnost ustrezno varovati. Ni pa zakon primeren za urejanje procesne poti, ki po mnenju predlagatelja manjka v davčnih postopkih. Zato predlagateljevo zatrjevanje, da materialno pravni Zakon o odvetništvu vsebuje protiustavno procesno pravno praznino ni utemeljeno.</p>
               <p>V zvezi z zatrjevanim ustavnim neskladjem v Zakonu o davčnem postopku s prostorskim vidikom pravice do zasebnosti menimo, da iz okoliščin prekinjenega postopka pred predlagateljem izhaja, da odvetnik uradni osebi davčnega organa ni omogočil vstopa in pregleda svoje odvetniške pisarne. Ker torej do zatrjevanega posega v nedotakljivost odvetniških prostorov sploh ni prišlo, predlagatelju zakonskih določb, za katere trdi, da manjkajo, v nobenem primeru ne bo treba uporabiti. Zato v tem delu niso izpolnjene procesne predpostavke za obravnavo zahteve za oceno ustavnosti.</p>
               <p>V zvezi z zatrjevanim neskladjem Zakona o davčnem postopku s komunikacijskim vidikom pravice do zasebnosti pa menimo, da Ustava poseg dovoljuje le kadar je ta nujno potreben za uvedbo ali potek kazenskega postopka ali za varnost države. Navedenih ciljev se že na abstraktni ravni ne more doseči v davčnem postopku, zato bi bilo od zakonodajalca protislovno zahtevati, da bi v davčnem postopku na konkretni izvedbeni ravni uredil vsa ustavna procesna jamstva. To je zlasti predhodno sodno uredbo nepristranskega sodnika, ki jih v omenjeni zadevi UP 218/14 in UI 215/14 Ustavno sodišče zahtevalo v kazenskem postopku.</p>
               <p>Glede na strogo omejene cilje, ki jih Ustava zahteva pri posegu v komunikacijski vidik pravice do zasebnosti v upravnih postopkih že po obstoječi ureditvi posegi v odvetniško tajnost namreč nikdar niso dovoljeni. Če davčni organ do podatkov, varovanih z odvetniško tajnosti, vseeno želi priti, pa mora zoper davčnega zavezanca začeti prekrškovni postopek, kjer mora postopati v skladu z Zakonom o prekrških in Zakonom o kazenskem postopku. Tam je zakonodajalec pomanjkljivosti, ki jih je ugotovilo Ustavno sodišče v odločbi UI 115/14 že odpravil z novelo ZKP-N, ki bo začela veljati 20. 10. 2019.</p>
               <p>Glede na to zatrjevano neskladje Zakona o davčnem postopku s komunikacijskim vidikom pravice do zasebnosti ni utemeljeno. Končno menimo, da ni smiseln niti predlog za začasno zadržanje izvajanja preiskovalnih dejanj uradnih oseb v davčnih postopkih, saj glede na povedano, obstoječa zakonodaja izvajanje preiskovalnih dejanj, ki bi posegala v komunikacijski vidik pravice do zasebnosti že sedaj prepoveduje.</p>
               <p>Zato Državni zbor Ustavnemu sodišču predlaga naj ugotovi, da Zakon o davčnem postopku in Zakon o odvetništvu nista v neskladju z Ustavo ter naj predlog za začasno zadržanje izvrševanja preiskovalnih ukrepov zavrne. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa. Prejel sem dve pooblastili za Odbor za finance, in sicer poslanec Predrag Baković nadomešča poslanca Matjaža Hana iz Poslanske skupine Socialnih demokratov in poslanec Franc Breznik nadomešča poslanko Suzano Lep Šimenko iz Poslanske skupine Slovenske demokratske stranke.</p>
               <p>Nadaljujemo. Predstavnica Ministrstva za finance je državna sekretarka Natalija Kovač Jereb. Izvolite, imate besedo.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Lepo pozdravljeni! Spoštovani predsednik, spoštovane poslanke, spoštovani poslanci! V nadaljevanju bom predstavila oceno in razloge zaradi katerih Vlada meni, da zahteva Vrhovnega sodišča za oceno ustavnosti Zakona o davčnem postopku in Zakona o odvetništvu nista utemeljeni.</p>
               <p>Z Ustavo Republike Slovenije in drugimi zagotovljenimi privilegiji odvetnika je namreč varovanje zaupnega razmerja med stranko in odvetnikom v zvezi s pravnim svetovanjem ne pa varovanje odvetnika pred posegi davčnega organa v zvezi z njegovo davčno obveznostjo. Nobenega dvoma ni, da davčni organ v davčnem inšpekcijskem nadzoru zoper davčnega zavezanca, ki je odvetnikova stranka in z njim v zaupnem razmerju, ne more pridobivati podatkov o odvetnika v zvezi z davčno obveznostjo njegove stranke. Davčni organ pri obravnavanju davčnega inšpekcijskega nadzora ne sme pogledovati v dokumente, iz katerih je razvidna vsebina odvetnikovega dela iz zaupnega razmerja s strankami. Ob tem je varovana odvetnikova zasebnost, zasebnost njegove pisarne, elektronskih naprav, dokumentov in listin v njej, saj niso povezani z ugotavljanjem davčne obveznosti odvetnika in predmetom davčnega inšpekcijskega nadzora.</p>
               <p>Vlada poudarja, da pri davčnem inšpekcijskem nadzoru odvetnika kot davčnega zavezanca ne gre za poseg v varovano zaupno razmerje. V davčnem inšpekcijskem nadzoru se ne ugotavlja kaj je odvetnik izvedel od stranke ali v zvezi s stranko in zato ne more priti do stanja, ko bi davčni organ ob izvajanju davčnega inšpekcijskega nadzora pri odvetniku v zvezi z izpolnjevanjem njegovih zakonskih določenih obveznosti lahko posegel v pravice ali interese njegove stranke in tudi ne v samostojnost ter neodvisnost odvetništva.</p>
               <p>Z Ustavo zagotovljeno varstvo, ki ga uživa vsebina zaupnega razmerja med odvetnikom in njegovo stranko, ni namenjena varovanju odvetnika pred posegi davčnega organa v zvezi z njegovo davčno obveznostjo.</p>
               <p>Drugačno razumevanje tega varstva pa bi povzročilo izogibanje davčnim obveznostim. Takšna ureditev bi pomenila nedopustno razlikovanje med davčnimi zavezanci oziroma davčnimi dolžniki, saj bi bil davčni zavezanec, ki se izogiba svojim davčnim obveznostim brez utemeljenih in stvarnih razlogov privilegiran, torej v neprimerno boljšem položaju kot vsi ostali davčni zavezanci.</p>
               <p>Opozoriti je potrebno še na 147. člen Ustave Republike Slovenije, ki je pomemben z vidika določitve davčne obveznosti. Ta določa, da država z zakonom predpisuje davke, carine in druge dajatve, ki pomenijo finančni vir oziroma materialno osnovo za njeno delovanje. Davčna obveznosti, ki se izpolni z izplačilom davka v zakonsko predpisanem roku po nastanku davčne obveznosti, je temeljna obveznost davčnega zavezanca, ki jo mora izpolniti ne glede na svoje druge obveznosti.</p>
               <p>Davčni organ za izvajanje temeljne naloge, to je pobiranje davkov, potrebuje podatke. Podatki pa so pomembni predvsem za določitev davčne obveznosti, opravljanje davčnega nadzora in davčne izvršbe. S tem namenom Zakon o davčnem postopku določa splošno dolžnost davčnega zavezanca, da davčnemu organu daje resnične, pravilne in popolne podatke ne glede na to ali so jim v breme ali v korist. Dolžnost za posredovanje resničnih in pravilnih podatkov izhaja tudi iz načela Zakona o splošnem upravnem postopku, načela dolžnosti govoriti resnico in načela poštene uporabe pravic.</p>
               <p>Davčni organ mora imeti možnost ugotoviti vsa dejstva, ki so pomembna za zakonito in pravilno odločbo. Dolžnost dajanja podatkov pa ne zavezuje samo pravnih subjektov, temveč tudi druge fizične osebe. Te morajo na zahtevo davčnega organa dati vse podatke in dokumentacijo, s katero razpolagajo, če imajo ti podatki ali dokumentacija vpliv na davčno obveznost ali davčno izvršbo. Obveznosti odvetnika za vodenje poslovnih knjig in evidenc, v katerih so izkazani poslovni dogodki njegove poslovanja, so potreba za pobiranje davkov in se ne razlikujejo od obveznosti, ki jih imajo drugi poslovni subjekti. To pomeni, da je odvetnik za pravilno ugotavljanje davčnih obveznosti dolžan zagotoviti vse podatke o dohodkih in davčnemu organu zagotoviti vpogled v podatke, ne glede na to kje in v kakšni obliki so. Odvetnik pa je dolžan poskrbeti, da bodo podatki njegovih strank in njihovo zaupno razmerje z odvetnikom ustrezno varovani, ob tem pa davčnemu organu omogočiti opravljanje njegovih nalog. To je pobiranje davkov.</p>
               <p>S svojim načinom evidentiranja imajo odvetniki možnost, da dokumentacijo v zvezi z obveznostjo vodenja poslovnih knjig oziroma evidentiranja poslovnih dogodkov ter dokumentacijo potrebno za izkazovanje njihovih davčnih obveznosti ločijo od podatkov, ki se nahajajo na zaupno razmerje, ki so ga po Zakonu o odvetništvu tudi dolžni varovati. Zakon o odvetništvu določa, da mora odvetnik varovati tako tajnost kot mu je zaupala stranka, še podrobneje pa je ta odvetnikova dolžnost opredeljena v kodeksu odvetniške poklicne etike.</p>
               <p>Tako tudi davčni organ pri opravljanju svojih nalog skladno z zakonom varuje podatke, ki jih mora zaradi svojih značilnosti in posebej vsebine strožje varovati.</p>
               <p>Izpostavljamo pa tudi mnenje Informacijske pooblaščenke, da je dolžnost odvetnika, da mora varovati kot tajnost tisto, kar mu je zaupala stranka. Ne izključuje pa pristojnosti in pooblastil inšpekcijskih služb, ki v javnem interesu izvajajo nadzor nad izvajanjem oziroma spoštovanjem drugih predpisov. Informacijski pooblaščenec meni, da se v zaupnem razmerju med odvetnikom in stranko ščiti vsebina odvetnikovega spisa, ne pa dokumenti, ki omogočajo vpogled v poslovanje odvetnika kot zavezanca za davek. Dopusten je vpogled v račune, popis spisa in tudi način davčnega nadzora, pri katerem finančna uprava podatke pomembne za obračun davka za konkretne odvetnike pridobi iz sodnih spisov.</p>
               <p>Po mnenju Vlade veljavna ureditev Zakona o odvetništvu zagotavlja izdajo zakonitih in pravilnih odločitev ter pravno varnost davčnih zavezancev, v tem primeru odvetnikov. Ustavno varstvo odvetniške zasebnosti zaradi zasledovanja odvetnikovih lastnih interesov ne more biti predmet varstva, izpolnjevanja njegovih zakonsko določenih davčnih obveznosti.</p>
               <p>Vlada meni, da je ureditev Zakona o davčnem postopku in Zakona o odvetništvu v skladu z Ustavo in da je pobuda za oceno ustavnosti neutemeljena. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa, državna sekretarka. Predstavnik Ministrstva za pravosodje je državni sekretar Gregor Strojin. Izvolite, imate besedo.</p>
            </sp>
            <sp who="StrojinGregor">
               <speaker>GREGOR STROJIN:</speaker>
               <p>Hvala lepa za besedo, predsedujoči. Bom zelo kratek.</p>
               <p>Zakon o odvetništvu je materialno-pravni predpis, ki ureja pravice in obveznosti odvetnikov. S tem kar je bilo povedano glede davčnega postopka, se strinjamo in ocenjujemo, da niti ni potrebno, niti primerno, da se drugače ureja ureditev.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod državni sekretar. Sprašujem članice in člane obeh odborov, Odbora za pravosodje in Odbora za finance, ali že kdo razpravljati o mnenju Zakonodajno-pravne službe o navedeni zahtevi. Poslanec Šircelj, imate besedo.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa. Sam imam v zvezi s tem eno vprašanje. Tukaj se govori predvsem o tem katere podatke mora dati odvetnik in katere podatke mora dati davčni zavezanec. V povezavi s tem je pa tudi še vprašanje katere podatke pa lahko pridobi davčni organ. V povezavi s tem me zanimajo določbe, ki določajo, da davčni organ lahko pridobi določene podatke.</p>
               <p>Govorim o davčni preiskavi. Na podlagi zakona, mislim, da to sploh ni Zakon o davčnem postopku, ampak Zakon o finančni upravi, lahko davčni organ pridobi katerekoli podatke ne da bi odvetnik, niti da bi davčni zavezanec o tem vedel, da jih sploh davčni organ pridobiva.</p>
               <p>V povezavi s tem je to, bom rekel, samo ena stran katere podatke daje. Zanima me pa prvič točna pravna podlaga za to kaj davčni organ lahko pridobiva, da tudi pridobiva na skriven način ali je to res ali ne, ali je o tem davčni zavezanec seznanjen ali je o tem odvetnik seznanjen. Lahko tudi poveste koliko postopkov vodite na ta način.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec. Ali želi še kdo razpravljati? Če ne, potem najprej eno pooblastilo. Poslanka Maša Kociper nadomešča poslanca Franca Kramarja na Odboru za finance iz Poslanske skupine Stranke Alenke Bratušek.</p>
               <p>Na podlagi razprave poslanca Širclja dajem besedo državni sekretarki na Ministrstvu za finance gospe Nataliji Kovač Jereb. Prosim.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Najlepša hvala za besedo. Se pravi iz Zakona o finančni upravi v 100. členu opredeljuje to finančno preiskavo. V finančni preiskavi davčni zavezanec ni seznanjen, da se zoper njega vodi kakršenkoli postopek. Davčni zavezanec je seznanjen šele v davčno inšpekcijskem nadzoru, da se zoper njega vodi postopek.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa državna sekretarka. Poslanec Šircelj, izvolite, imate besedo.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala. Vprašal sem še nekaj več in nisem dobil odgovora. Pa mi sedaj povejte. To se pravi davčni organ tako ali tako lahko pridobi vse podatke. In to pač tako, da davčni zavezanec sploh ne ve. Tukaj se sedaj postavljajo različna vprašanja glede varstva človekovih pravic. Teh danes ne bom načel. Me pa zanima od koga lahko pridobiva podatke, katere podatke lahko pridobiva, na kakšen način jih lahko pridobiva. Dajte mi en podatek, številka, to ni davčna tajna, koliko letno takšnih davčnih preiskav naredite. Tajnih, da davčni zavezanci ne vedo, da se o njih pregleduje, da je to skrito očem in vsem. Skratka, tukaj bi me pa res zanimalo koliko to delate – finančna uprava.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec. Gospa državna sekretarka, izvolite, imate besedo.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Najlepša hvala za besedo. Tega podatka nimam koliko je davčnih preiskav in ga ne morem dati. Se pravi, davčni organ pa podatke pridobiva iz uradnih evidenc in vsak vpogled davčnega organa v uradno evidenco je tudi zabeležen. To je transparentno delovanje.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala. Kolega Šircelj, vi želite še besedo. Morda bi ostali v okviru mnenja Zakonodajno-pravne službe. Izvolite, imate besedo.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Predsednik, ne me omejevati. To vprašanje sem že postavil in nisem dobil odgovora. Bom pa direktno vprašal. Ali finančna uprava lahko pridobi te podatke od banke ali zavarovalnice?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa. Gospa državna sekretarka, če lahko prosim, da podate konkreten odgovor. Izvolite.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Na zahtevo lahko pridobi od banke in zavarovalnice.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa. Gospe in gospodje, zaključujem razpravo in prehajamo na odločanje. Najprej odloča Odbor za finance. Številke glasovalnih naprav so od 1 do 20. Na podlagi 265. člena Poslovnika Državnega zbora dajem na glasovanje naslednje mnenje: »Odbor za finance podpira mnenje Zakonodajno-pravne službe o zahtevi za oceno ustavnosti Zakona o davčnem postopku in Zakona o odvetništvu.«</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Zaključujem to točko dnevnega reda in današnjo sejo Odbora za finance ter predajam besedo predsedniku Odbora za pravosodje poslancu Blažu Pavlinu. Prosim.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Obveščam vas, da na današnji seji Odbora za pravosodje poslanko Anjo Bah Žibert nadomešča poslanec Franc Rosec.</p>
               <p>Prehajamo na odločanje Odbora za pravosodje. Glasujemo z glasovalnimi napravami številko od 21 do 40. Na podlagi 265. člena Poslovnika Državnega zbora dajem na glasovanje naslednje mnenje: »Odbor za pravosodje podpira mnenje Zakonodajno-pravne službe o zahtevi za oceno ustavnosti Zakona o davčnem postopku in Zakona o odvetništvu.«</p>
               <p>Pričenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odbora bosta pripravila skupno poročilo, v katerega bosta sprejeti mnenji vključeni in ga poslala Zakonodajno-pravno službi, ki v skladu z 266. členom Poslovnika Državnega zbora pripravi odgovor za Ustavno sodišče.</p>
               <p>Zaključujem to točko dnevnega reda in današnjo sejo Odbora za pravosodje. Hvala.</p>
               <stage type="time">Seja je bila končana 17. Oktobra 2019 ob 8.57 uri.</stage>
            </sp>
         </div>
      </body>
   </text>
</TEI>
