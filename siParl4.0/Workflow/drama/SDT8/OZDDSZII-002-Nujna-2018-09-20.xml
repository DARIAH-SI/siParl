<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-002-Nujna-2018-09-20">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-002-Nujna-2018-09-20.OZDDSZII" n="002">
               <name>Nujna</name>
               <date when="2018-09-20"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-002-Nujna-2018-09-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-002-Nujna-2018-09-20.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">2. nujna seja</stage>
            <stage type="date">(20. september 2018)</stage>
            <stage type="chairman">Sejo je vodil Vojko Starović, predsednik odbora.</stage>
            <stage type="time">Seja se je pričela ob 9.00.</stage>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Dober dan spoštovani, spoštovane članice in člani odbora, spoštovani vabljeni.</p>
               <p>Pričenjam 2. nujno sejo Odbora za delo, družino, socialne zadeve in invalide. Obveščam vas, da so zadržani in se seje ne morejo udeležiti, oziroma samo eden je, Marijan Pojbič. Na seji kot nadomestni član odbora s pooblastili sodelujejo Boris Doblekar namesto Jožefa Lenarta, namesto Janje Sluge je Monika Gregorčič, namesto Mihe Kordiša je Željko Cigler, namesto Jelke Godec je Franc Rosec in namesto Jerce Korče je Edvard Paulič in namesto Aljaža Kovačiča, Tina Herefle. Mislim, da smo se skozi to prebili.</p>
               <p>Na sejo so povabljeni predstavniki Ministrstva za delo, družino, socialne zadeve in enake možnosti. Vse navzoče lepo pozdravljam. Ker v poslovniškem roku nisem prejel predlogov za spremembo dnevnega reda, ugotavljam, da je določen takšen dnevni red seje, kot ste ga prejeli s sklicem. Matično delovno telo, navedeno v gradivu obravnava na podlagi 154.h člena Poslovnika Državnega zbora.</p>
               <p>Prehajamo torej na <title>1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O EVROPSKEM SKLADU ZA PRILAGODITEV GLOBALIZACIJI.</title>
               </p>
               <p>Gradivo z dne, 12. septembra 2018 je objavljeno na spletnih straneh Državnega zbora.</p>
               <p>Prosim državno sekretarko, Bredo Božnik z Ministrstva za delo, družino, socialne zadeve in enake možnosti, da nam predstavi predlog stališča. Izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa za besedo gospod predsednik.</p>
               <p>Jaz sem danes prvič z vami, prvič med vami, tako da vas jaz zelo lepo pozdravljam in se v bistvu veselim našega nadaljnjega sodelovanja.</p>
               <p>Če dovolite, bi v uvodu nanizala najprej nekaj zgodovinskih dejstev v zvezi s tem predlogom in pa samim namenom te uredbe. In sicer Evropski sklad za prilagoditev globalizaciji ESPG je bil ustanovljen leta 2007 z namenom izkazovanja neke solidarnosti in zagotavljanja podpore delavcem, ki postanejo presežni zaradi najrazličnejših stvari. Gre predvsem za velike strukturne spremembe v svetovnih trgovinskih trgih, tokovih, ki so posledica globalizacije, kasneje, leta 2009 pa tudi zaradi posledic finančne in pa gospodarske krize. Sredstva iz ESPG so namenjena izključno financiranju ukrepov in pa dejavnosti na trgu dela, ki bi presežnim delavcem lahko pripomogla k lažji ponovni vključitvi v sam trg dela.</p>
               <p>Poleg zgoraj navedenega pogoja že, so morale države, ki so za pomoč zaprosile po prvotni uredbi izpolnjevati tudi pogoj vsaj tisoč presežnih delavcev v podjetju ali pa sami panogi. Tega pogoja mnogo držav članic, med njimi tudi Slovenija, ni mogla, ni zmogla izpolniti, tako kot druge, saj je bil pogoj tisoč delavcev bistveno previsok. Zato je leta 2009 v veljavo stopila začasna uredba, ki je področje delovanja sklada razširila na posledice finančne in pa gospodarske krize, znižala prag števila presežnih delavcev iz tisoč na 500. Zvišala pa se je tudi stopnja sofinanciranja iz 50 % na 65. Slednji pogoji so ostali v veljavi tudi v trenutno veljavni uredbi, ki velja za leto mandatno obdobje 2014-2020. Na podlagi začasne uredbe je pogoje za pridobitev sredstev izpolnila tudi Slovenija. Slovenija je svojo vlogo na Evropsko komisijo oddala dne 28.4.2010. Vloga je bila pripravljena za pomoč presežnim delavcem družbe Mura. Zadeva se je tudi izpeljala. Vlogo je Evropska komisija ocenila kot zelo dobro in nas ob tem in ob enem prosila, če jo lahko kot zgleden primer predstavi tudi drugim državam članicam. Kar se tiče samega predloga nove uredbe na ravni EU, gre za to, da naj bi predlog nove uredbe stopil v veljavo s 1 januarjem 2021 in naj bi veljal do nadaljnjega in predvsem razširja področje uporabe na zagotavljanje podpore delavcem, ki postanejo presežni zaradi nepričakovanih velikih prestrukturiranj, ki so posledica globalizacije sprememb v svetovnih trgovinskih tokovih, trgovinskih sporov, finančne in gospodarske krize, prehoda na nizkoogljično gospodarstvo ali posledic globalizacije in pa same avtomatizacije. Poleg navedenega se v predlogu nove uredbe spreminjajo tudi merila za pomoč, in sicer za predlagani prag števila presežnih delavcev tokrat nižja iz sedanjih 500 na 250 presežnih delavcev. Nadaljnje predlog navaja, da je za razliko od sedanje uredbe med ukrepe obvezno vključiti širjenje spretnosti, ki jih zahteva digitalna doba. Tehnična pomoč je namenjena državam članicam kot podpora pri izvajanju vseh ukrepov potrebnih za izvajanje predlagane uredbe. Standardno obdobje za izvajanje ukrepov ESPG ostaja 24 mesecev. Vendar pa predlagana uredba določa, da se obdobje 24 mesecev šteje od sprejetja sklepa za uporabo ESPG in ne od same predložitve vloge za podporo tega projekta oziroma te uredbe. Kljub temu država članica lahko začne z ukrepi za presežne delavce že prej, torej pred samim sklepom in tudi pred oddajo vloge na Evropsko komisijo, saj je bistvenega pomena, da so presežni delavci deležni ustreznih ukrepov takoj v tistem trenutku, ko se zadeva zgodi, čim prej torej ob izgubi zaposlitve in ne kasneje kot nam to zdaj omogoča trenuten sistem. Pogoji za oddajo vloge poleg navedenih zadev, ki sem jih že povedala, so: torej vsaj 250 presežnih delavcev ali samozaposlenih oseb v obdobju 4 mesece v podjetju v državi članici vključno z delavci, ki ostanejo presežni pri dobaviteljih ali proizvajalcih v poproizvodni fazi ali vsaj 250 presežnih delavcev ali samozaposlenih oseb v obdobju 6-ih mesecev zlasti v malih in srednje velikih podjetjih kadar vsa delujejo v istem gospodarskem sektorju na ravni oddelkov NUTS revizija 2 v eni regiji ali dveh sosednjih regijah po ravni NUTS2, ali vsaj 250 presežnih delavcev ali samozaposlenih oseb v obdobju štirih mesecev zlasti v malih in srednjih podjetjih, ki delujejo v istem ali različnih gospodarskih sektorjih na ravni oddelkov NUTD revizija 2 in se nahajajo v isti regiji NUTS2. Imamo še en pogoj, in sicer pogoj majhnega trga, majhnega trga dela ali izjemnih okoliščin kadar odpuščanje delavcev resno vpliva na zaposlenost in lokalno gospodarstvo. Samo izvajanje ukrepov se v začetku financira iz državnega proračuna, natančneje iz domače proračunske postavke resornega ministrstva, šele po potrditvi vloge s strani Evropske komisije, država članica prejme pomoč iz ESPG. Predlog nove uredbe skrajšuje čas potrjevanja vloge s strani Evropske komisije za šest tednov. Tako bi potrjevanje vloge v najslabšem primeru trajalo nekje 20 tednov. Stopnja sofinanciranja iz ESPG bo v novi uredbi enaka stopnji sofinanciranja iz ESS. Sedaj je bila manjša, tako da je tudi to ena pridobitev. Če dovolite bi predstavila sedaj povzeto stališče Republike Slovenije. in sicer, Republika Slovenija podpira cilj predloga uredbe, ki je zagotavljanje solidarnosti in podpore delavcem v EU. Delavci, ki postanejo presežni zaradi nepričakovanih velikih prestrukturiranj, ki so posledica zlasti globalizacije, sprememb v svetovnih trgovinskih tokovih, trgovinskih sporov, finančne in gospodarske krize, prehoda na nizko ogljično gospodarstvo ali posledic globalizacije ali avtomatizacije. Tako Republika Slovenija načeloma podpira nove uredbe za prilagoditev globalizaciji, vendar bo posebej pozorna pri pogajanjih o odločbah, ki se nanašajo na opredelitev pojmov, meril za pomoč, izračun števila presežnih delavcev in prenehanja opravljanja dejavnosti, upravičence in upravičene ukrepe s ciljem zagotavljanja pomoči tega skleda tudi na majhnih trgih. Prav tako si bo Republika Slovenija prizadevala, da predlagane spremembe uredbe, zlasti tiste, vezane ne spreminjanje izvajanja ukrepov, ne bodo pomenile dodatnega nesorazmernega finančnega in pa administrativnega bremena naše države.</p>
               <p>Jaz bi vas ob koncu ob tem želela seznaniti, da je stališče Ministrstva za delo, družino, socialne zadeve in enake možnosti Republike Slovenije glede predloga uredbe o ESPG dejansko bilo objavljeno na EU portalu in pa usklajeno s štirimi ostalimi ministrstvi. Hvala lepa.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, gospa državna sekretarka za to obrazložitev.</p>
               <p>Želi mogoče še kdo od vabljenih besedo? Ne.</p>
               <p>Torej, odpiram razpravo.</p>
               <p>Želi besedo kdo od poslank in poslancev? Želi. Gospod Primož Siter ima besedo.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa, lepo dobro jutro, podpredsednica, spoštovani vabljeni, gospa državna sekretarka.</p>
               <p>Hvala lepa za predstavitev. V Levici načeloma podpiramo spremembo te uredbe, v glavnem iz naslova te razširitve področja njene uporabe, torej da se upošteva varnost delavcev, ki bodo svoje delo izgubili zaradi prehoda na nizko ogljično gospodarstvo, zaradi avtomatizacije in drugih, kot ste našteli, scenarijev. To je eden od razlogov.</p>
               <p>Drug razlog je oziroma stvar, ki jo vidimo in je smiselna, je tudi sprememba meril za pomoč, torej da se prag presežnih delavcev zniža, kot ste rekli, s 500 na 250. Kar pomeni bržkone, da bo vlogo za pomoč možno vložiti že v primeru 250 odpuščenih delavcev oziroma preklicanih pogodb. Pomembno, ker ima ta številka, torej znižana številka 250, že sama po sebi lahko nek katastrofalen učinek, še posebej na geografsko manjših delih, v Sloveniji še posebej vidno. In ta scenarij smo že videli v zadnjih, od osamosvojitve naprej, v tisoč primerih. V povezavi s to točko, torej s tem nižanjem praga, imam vprašanje. Je tudi ta, ta prag vseeno v izjemnih primerih lahko še nižji? In kateri so potemtakem parametri odločitve?</p>
               <p>Še na eno točko bi se naslonil. V vsebinskem sporazumu petorčka je določena ena zaveza k razogljičenju. In s tem nadomeščanje fosilnih goriv z obnovljivimi viri, citiral bom del tega. »Čim prej bomo sprejeli pripravljen trajnostno usmerjen energetski koncept Slovenije z ambicioznimi in vzdržnimi cilji za gospodarstvo in prebivalce ob upoštevanju trajnostnih načel na področjih razogljičenja ter primerjalne zanesljivosti in kakovosti oskrbe ter dostopnosti energentov do leta 2050. In sicer ob upoštevanju dviga stopnje samooskrbe ter načel pravičnega prehoda ob zagotovitvi konkurenčne proizvodne cene energije za državljane in gospodarstvo.« Potem pa na področju podnebnih sprememb v dodatku. »Vzpostavili bomo horizontalne povezave ministrstev in služb, ki bodo omogočile koordinirano pripravo strategije za prilagajanje podnebnim spremembam, ki bom med drugim vključevala, prvič, deklarativno zavezo prehoda na obnovljive vire energije ter določitev deleža BDP, ki ga bomo v ta namen vsako leto odmerjali za podnebno tranzicijo. In drugič, izdelavo časovnice prehoda do junija 2019 na obnovljive vire energije do leta 2030. Zdaj, to so sicer dobrodošli okoljski ukrepi, ki pa za sabo potegnejo eno vzporednico z vprašanjem, oziroma s tematiko, ki jo danes naslavljamo.</p>
               <p>Zaradi teh nujnih sprememb na dolgi rok lahko pričakujemo, da bo prišlo do nekega odpuščanja delavcev, predvsem v tem ogljičnem delu energetskega sektorja.</p>
               <p>Lahko vprašamo, ali je Slovenija pripravljena na ta scenarij? Bo izkoristila vse možnosti, ki lahko pripomorejo k enemu tudi socialno pravičnemu prehodu v brezogljično družbo, torej vključujoč, oziroma v kontekstu dotične uredbe, o kateri danes govorimo? Prvič in drugič – bo Slovenija lahko iz sklada za prilagoditev globalizaciji črpala tudi sredstva za prekvalifikacijo delavcev? Torej, prihodkovno neko kompenzacijo v višini pretekle plače, dokup zavarovalne dobe in ali bo postavljen, vzpostavljen nek poseben sklad za ta pravičen prehod, ki bi bil financiran iz dobičkov in obdavčitve teh energetskih in drugih podjetij, ki uporabljajo fosilne vire energije?</p>
               <p>Hvala lepa.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, gospod Siter. Kot naslednji se je prijavil k besedi gospod Jurij Lep, izvolite.</p>
            </sp>
            <sp who="LepJurij">
               <speaker>JURIJ LEP (PS DeSUS):</speaker>
               <p>Hvala podpredsednica za besedo. Vsem skupaj lep pozdrav.</p>
               <p>Gospa sekretarka, vsekakor tudi pri nas, v Desusu to zadevo, ki ste jo dali pred nas, zelo z veseljem sprejemamo in tudi mislimo, da je prav, da glede na to, da se svet in Evropa razvijata tudi v tem smislu nekaj prispeva k tem državam, ki so posledično, imajo neke slabe zadeve.</p>
               <p>Mene bo konkretno zdaj zanimalo neke stvari, ko ste rekli, da smo bili mi v letu 2010 zelo uspešni pri vlogi za to naše veliko podjetje Mura, ki je propadlo, da vidimo sploh malo točko, oziroma številko, koliko so uspeli pridobiti sredstev po zaposlenem, v tem kontekstu, glede na to, da v tej uredbi predvidevamo, da bi bilo 200 milijonov evrov na leto za ta namen. To se pravi, če štejemo od leta 2021 do 2027 pa potem še krat toliko. Me to zanima.</p>
               <p>Potem pa tudi to – v enem od tekstov je bilo omenjeno, da to v bistvu ni dober instrument za mlade in to bi malo obrazložili, zakaj ni dober instrument za mlade? Sicer piše, da potem so lahko izločeni iz drugih sistemom sofinanciranja, ampak v tem tekstu na strani 2. sem to prebral, da ta ESPG ni primeren, da bi se vezal za pomoč mladim, tako rekoč samo za brezposelne, ki je posledica, recimo, da firme propadejo. In ta številka, da ste rekli 250 sigurno je dobra, glede na to, da smo začeli s tisoč, to je dejansko za slovenske razmere skoraj nemogoče, da bi takšna velika firma propadla, da bi vsi šli – se pravi, sedaj velja 500, sedaj pa 250, tako da mislim, da je ta zadeva zelo dobra in kot je kolega že povedal, tudi če je možnost kakšne izjeme, glede na to, da je pri nas veliko firm, ki so mala podjetja – samozaposleni recimo in kot sem opazil v vašem izvajanju ste povedali, da če so pa ta mala podjetja vezana v neki skupni trg, tudi tu velja, da se lahko prijavijo. In malo bi tudi operativno povedali, kako sploh to poteka? Saj vidimo, te podatki so zelo zahtevni, prijava vloge in vse skupaj, ampak ali se morajo posamezne firme, podjetja prijavljati na ministrstvo ali kako drugače?</p>
               <p>Hvala.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala gospod Lep. Kot naslednja se je prijavila gospa Iva Dimic, izvolite.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa.</p>
               <p>Ja, dejstvo je, da je globalizacija tukaj, tudi drugačne oblike dela. Sama sem že, bom rekla, že pred časom ali pa že kakšno leto, dve nazaj ministrico spraševala takratno, kakšne bojo prilagoditve glede na globalizacijo, glede na spremembe načina dela – tako so urniki, tako so, bom rekla potrebe delodajalcev, mogoče ne potrebujejo posameznega delavca za polnih osem ur. Kaj bomo naredili na tem področju? Ali bomo mogoče šli tudi dvigovati višjo kvaliteto življenja? To jo vsi želimo. Ali bomo starejšim od 55 let ali pa 60 let skrajševali urnike, da bomo lahko mlajše, da ne bodo odhajali v tujino, lahko zadrževali v Sloveniji? To je mislim da povezano, kar se tiče globalizacije in to je dejstvo kaj nas čaka v prihodnosti. Sem vesela, da se ustanavlja tale sklad za<gap n="..."/> bom rekla, predlog ESPG predlagane spremembe meril za pomoč, in sicer na podlagi praga števila presežnih delavcev. Pa me zanima, sicer zdaj je kolega razpravljal, odpuščenih 500 ali pa 250, jaz mislim, da v Sloveniji mogoče na prste ene roke naštejemo, koliko podjetij je takih, ki imajo toliko delavcev zaposlenih. Ali se bo to na ravni države ali na ravni podjetij seštevalo? Jaz nisem tega ravno tako konkretno razbrala pa bi želela mogoče ta podatek. Če je to 500 presežnih delavcev v enem obdobju - tudi na obdobje me zanima, v kakšnem obdobju, ali je to obdobje enega leta? Napoveduje se, da prihaja nova kriza. Vemo, kaj nas je doletelo od 2008 do 2013, kakšna so bila odpuščanja. Ali je to vezano na obdobje, kdaj država zaprosi, ali kateri so še tisti dejavniki, ki bojo odločali, ali bo država dobila pomoč iz tega sklada ali ne bo država dobila pomoči iz tega sklada. Zato ker če so pogoji preostri, da se mi zdi potem, da je to delano za neke druge države in bo Slovenija tukaj pač, ne vem, nek plačnik ali kakorkoli in je to plačnik, ne vem, koliko bo lahko koristila. Imamo take primere evropskih skladov tudi na drugih področjih, na drugih odborih smo obravnavali, pa me zanima samo to. Kako in kaj se bo seštevalo, kdaj bo tista meja, v kolikšnem obdobju pa število delavcev – res ne vem, če imamo toliko velikih podjetij. Imamo pa veliko malih, ki prav tako morajo preživeti in ravno tako morajo dajati varnost delavcu. Hvala za odgovor.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, gospa Iva Dimic.</p>
               <p>Jaz bi sedaj predala besedo predstavnikom Ministrstva za delo, če lahko odgovorijo na vsa ta vprašanja.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa za vprašanja, hvala lepa za besedo.</p>
               <p>Prvo vprašanje, mislim, da gospod Siter. Gre za to, da je prag lahko še nižji. Lahko je – ob upoštevanju in izpolnjevanju vseh pogojev uredbe. Slovenija - tako bom rekla, nikoli nismo dovolj pripravljeni, vendar mi menimo, da v tem trenutku Slovenija je oziroma še bo bolje pripravljena na te zadeve. Kar pa se tiče vprašanja možnega črpanja sredstev, vam tudi tukaj lahko pritrdim, podam pritrdilen odgovor, da je možno črpanje sredstev za vse vrste ukrepov.</p>
               <p>Vprašanje gospoda Jurija. Mi smo oziroma Republika Slovenija je delila iz sklada za Muro 2 milijona 200 tisoč evrov. Vključenih je bilo tisoč oseb in zadeva je v bistvu primerna tudi za mlade. Kar pa se tiče skrbi in strahu glede sredstev pa – v proračunu je dovolj sredstev – 200 milijonov, ki bi pač bile namenjene tej zadevi. Tako da hvala lepa tudi vam.</p>
               <p>Če dovolite, da odgovorim še vam. Gre za to, da v prvem delu vaše razprave in vašega vprašanja moram povedati, da to v bistvu ni stvar tega projekta in tega ukrepa ESPG, da ta uredba predvideva zgolj in samo presežne delce. Govorimo samo o presežnih delavcih. Za ilustracijo – v letu 2016 smo imeli 339 podjetij in je bilo 250 zaposlenih. Kar pa se tiče tega samega obdobja, je pa v bistvu to od štiri do šest mesecev, ko traja to zbiranje teh presežnih, teh presežkov, teh presežnih delavcev.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala za odgovore, gospa državna sekretarka, gospa Breda Božnik.</p>
               <p>Želi še kdo besedo? Izvolite, gospa Suzana Lep Šimenko.</p>
            </sp>
            <sp who="LepŠimenkoSuzana">
               <speaker>SUZANA LEP ŠIMENKO (PS SDS):</speaker>
               <p>Najlepša hvala za besedo.</p>
               <p>Jaz bi imela še nekaj dopolnilnih vprašanj. In sicer mene zanima, v kolikor smo mi bili v letu 2010 tako uspešni, je bil naš primer Mure na nek način zgled, zakaj smo ostali zgolj pri tem primeru? Ali je bila omejitev teh 500 presežnih delavcev ali kje so razlogi za to? Zanima me, koliko imamo, glede na to, da vseeno je potrebno prvotna sredstva zagotoviti iz proračuna, koliko sredstev imamo v ta namen tudi v obstoječem proračunu rezerviranih? In pa seveda, če se zdaj v pripravi za leto 2019, 2020, verjamem, da proračun že tako ali tako pripravljen, koliko sredstev imamo pač za možnost črpanja iz</p>
               <p> ESPG in pa zanima me še nekaj, omenili ste, da se gleda regionalno na nivoju NUC2, kar pomeni za Slovenijo, vzhodna, zahodna regija, dve regiji – je to že v obstoječemu sistemu ali je to v novem in seveda, če se gleda pa celotna vzhodna Slovenija, potem pa ne vidim razloga, zakaj bi tudi teh 500 zaposlenih bila omejitev? Zdi, se mi enostavno, da mi tega do sedaj smo bistveno premalo izkoriščali in nekako ne vem, glede na situacijo kakšna je bila v Sloveniji, bi lahko iz tega ukrepa črpali bistveno več sredstev in se mi zdi, da zdaj, na novo finančno perspektivo 2021-2027, ko se to obdobje nanaša, moramo biti bistveno bolj pripravljeni kakorkoli, sploh glede na to, da se lahko vključuje celotno panogo, da se gleda regijo za nas, to pomeni vzhod, zahod, to ne gre za neke male statistične regije in vemo, da <stage>(ne vem)</stage> zagotovo na vzhodni Sloveniji, bi pa imeli več takšnih primerov, ki bi se lahko zbralo.</p>
               <p>Torej, jaz razumem, da je pobuda na strani vas, ministrstva, ne toliko podjetij, ker podjetij s 500 zaposlenimi zdaj dejansko nismo imeli veliko in resnično moram biti malo kritična do tega, več kot očitno nismo dobro izkoristili, seveda pa pozdravljam, da se pa ta nivo znižuje na 250 presežnih delavcev.</p>
               <p>Hvala za odgovore.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala za besedo, gospa Šimenko. Dodatno besedo želi gospod Siter, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa.</p>
               <p>Samo še en podvprašaj, oziroma se navežem na to, kar je kolegica izpostavila.</p>
               <p>Slovenija je res majhna in malo je podjetij, ki se lahko pohvalijo s tem, da je pa, v navednicah, seveda, da pa je »250 ali pa 500 ljudi presežnih«, kakšna mora biti osnovna masa, da bi bilo takšno število presežno?</p>
               <p>Prej sem že vprašal, pa ste morda preslišali vprašanje v zvezi s tem – z določitvijo nižjega praga, kakšni so parametri? Kaj je, kdo je, katere so smernice, kdo in kako, na kakšen način določi – okej, tukaj gremo pa na 100, recimo, ali pa v manjših podjetjih, da drobtinice nabiramo, da tako rečemo? Zopet se naslonim na kolegico – se bo to seštevalo, iz predstavitve mi ni bilo jasno, se bodo te stvari na ravni države ali na ravni podjetja določale? Zdaj, v uredbi imate 3. odstavek, 5. člena, če bo to v pomoč, pravi: »Na majhnih trgih dela ali v izjemnih okoliščinah, zlasti v zvezi z vlogami pri katerih so udeležena mala in srednja podjetja, ki jih država članica prosilka ustrezno utemelji, se lahko šteje, da je vloga za finančni prispevek na podlagi tega člena sprejemljiva, tudi, če pogoj iz točke a, b ali c iz odstavka 1 niso v celoti izpolnjeni, kadar pojav presežnosti resno vpliva na zaposlene in lokalno ali regionalno gospodarstvo, država članica prosilka opredeli, katero merilo za pomoč iz točk a, b ali c odstavka 1 ni v celoti izpolnjeno, skupna višina prispevkov, ki se dodelijo v izrednih okoliščinah pa ne sme presegati 15 % letne zgornje meje ESPG«.</p>
               <p>V redu, torej še enkrat, kateri so parametri in ali se določa na ravni države ali podjetja?</p>
               <p>Hvala lepa za odgovor.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, gospod Siter. Besedo želi še gospod Cigler.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Lepo pozdravljeni.</p>
               <p>Glede na to, da sva z državno sekretarko oba dva iz čistega okolja Celjske kotline, se tega vprašanja lahko dotikamo tudi takole – bom zdaj povedal. Namreč, Slovenija je eksistenčno odvisna od izvoza. Izvoz se pri nas odvija v mnogih industrijskih panogah, pa tudi energetiki, ki je visoko ogljično odvisna in v primeru, da se zaradi različnih vzrokov, ki ste jih večkrat navedla, začne naš izvoz močno zmanjševati in lahko tudi krize kar naenkrat pridejo – ogromno slovenskih podjetij, kot je prej tudi gospa Dimiceva že omenila, ki jih je zelo malo nad 250 delavci, v hude težave in pa v posameznih regijah, lahko pride do zapiranj celih segmentov gospodarstva in tukaj – tele stvari so pravilne, kot ste gospa Božnikova fino vi rekli, tale ugotovitev: nikoli nismo dovolj pripravljeni, zdajle, v tem trenutku se je treba začeti</p>
               <p> pripravljati na to zadevo. Ta mehanizem je zelo pomemben lahko za pridobivanje sredstev za pomagati delavcem, da se prilagodijo prestrukturiranju, ki je posledica te globalizacije. In tudi to, kot smo vsi rekli, očitno nobeden nima odgovora na to. Vi ste sicer rekli, da parametri za doseganje nižjega praga izhajajo iz kriterijev te uredbe – tukaj ni napisanega nič jasnega, popolnoma nič, to je »prosto po Shakespearu«, jaz rečem, oziroma politično arbitrarno. Tako kot odločanje na Evropski komisiji o veljavnosti tega našega spora<gap n="..."/>, delitve med nami in Hrvaško, kaj je že tega, sporazuma. Tako da jaz moram <gap n="..."/> Še enkrat bi pa rad tudi povedal, da lahko v zelo kratkem času pride tudi, kar je kolega Siter opozarjal, do odpuščanja velikega števila odpuščenih delavcev v visoko ogljičnem delu gospodarstva in energetike v Sloveniji. Mislim, da se vsi zelo dobro razumemo, o čem govorimo, in tu je treba biti pripravljen, ker vprašanje, ali bo lahko, ali bomo lahko kot Slovenija sami s svojimi sredstvi dovolj tu posegli, če imamo pa na voljo evropska sredstva. Tako da res predlagam in mislim, da smo tu zelo enotno diskutirali poslanci tega Državnega zbora in apelirali na ministrstvo, pripravite se konkretno, ker čez par mesecev, leto ali leto pa pol bomo pa dejansko to vprašanje, ki se danes tu postavlja, bomo ponovno pri vas postavili. Pripravite se, prosim. Hvala.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, gospod Cigler.</p>
               <p>Besedo sedaj ponovno predajam državni sekretarki.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala za besedo.</p>
               <p>Če lahko odgovorim kolegici na vprašanje, zakaj v preteklosti Slovenija ni oddala več vlog pri črpanju sredstev iz ESPG. Gre za to, da preprosto niso bili izpolnjeni tisti oziroma vsi pogoji, ki bi lahko, ki bi morali biti, da bi mi lahko pridobili ta sredstva. Bodisi ni bilo mogoče dokazati povezave med presežnimi delavci in globalizacijo ali gospodarsko in pa finančno krizo, bodisi ni bil izpolnjen pogoj zadostnega števila presežnih delavcev, to je tisoč oziroma 500, kar je bilo res, res veliko. Zdaj smo v bistveno boljši situaciji, ker pač govorimo o 250.</p>
               <p>Nadalje, ESPG za Slovenijo ni bil finančno ugoden. Sama stopnja sofinanciranja iz sredstev ESS je bila bistveno višja kot pa iz ESPG – za ilustracijo: ESS je nudil 85 %, medtem ko je šlo iz ESPG 50 oziroma 65 %. Zdaj se pa tudi ta raven nekako približno izenačuje.</p>
               <p>Potem pa še – za črpanje sredstev iz ESS je v Sloveniji vzpostavljen že sistem črpanja tega denarja in je vzpostavljena v bistvu tudi že služba za to zadevo, to pozna in pač te stvari grejo, tečejo. V bistvu pa za ESPG tega sistema pri nas še ni, tako da v bistvu zadeva res še ni bila tako močno usidrana in vzpostavljena v sami Republiki Sloveniji in zato ESPG za državo predstavlja eno veliko v bistvu administrativno breme, kar pa je pravzaprav tudi mnenje ostalih članic Evropske unije.</p>
               <p>Skratka, odgovor na vaše vprašanje je, da v preteklosti nismo oddali več vlog za to črpanje ravno iz razloga, ker bodisi niso bili izpolnjeni pogoji in pa da zadeva za Slovenijo še ni bila tako finančno ugodna, kot so zdaj prinesle te spremembe. Jaz upam, da sem vam odgovorila. Hvala lepa.</p>
               <p>Nadalje bi odgovorila spet gospodu Siterju. Kar se tiče parametrov, govorimo o velikih in nepričakovanih prestrukturiranjih, govorimo o posledicah globalizacije, spremembah v svetovnih trgovinskih tokovih, trgovinskih sporih, finančni in gospodarski krizi, prehodu na nizko ogljično gospodarstvo ali samih posledic globalizacije in pa avtomatizacije.</p>
               <p>Kar se tiče odločanja, ko ste postavili vprašanje, odločalo se bo na ravni države. Hvala.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, državna sekretarka.</p>
               <p>Naslednji želi besedo Boštjan Koražija. Izvolite.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA(PS Levica):</speaker>
               <p>Najlepša hvala za besedo.</p>
               <p>Mene pa zanima, kateri problemi so se pojavljali pri dokazovanju upravičencev do teh sredstev pa kako je regulirano na državni ravni Slovenije, ker ste prej govorili ne evropski ravni. Hvala.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Če sva se zdaj prav razumela, v bistvu gre za to, da nismo mogli dokazati povezave med presežnimi delavci in pa globalizacijo, oziroma gospodarsko krizo. To je bil pogoj, ki dejansko ni bil izpolnjen, da ni bilo več oddanih vlog.</p>
               <p>Tako da, hvala. Če pa dovolite, bi se pa še zahvalila gospodu Ciglerju za njegovo razpravo in njegov prispevek. Hvala.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, državna sekretarka. Kot naslednji želi besedo gospod Boris Doblekar.</p>
            </sp>
            <sp who="DoblekarBoris">
               <speaker>BORIS DOBLEKAR (PS SDS):</speaker>
               <p>Hvala lepa za besedo, lepo pozdravljeni vsi skupaj.</p>
               <p>To vaše stališče oziroma stališče Republike Slovenije do tega vprašanja ESPG – jaz sicer na splošno podpiram, tudi jaz, boljše je nekaj kot nič. Zdaj neka vprašanja in odgovori so se že pojavili, jaz bi mogoče samo še dodatno vprašal, zelo konkretno – sicer ste prej že sami načeli pri prejšnjem odgovoru, ker sem želel vprašati kako bo to zbiranje tega, sledenje vloge, obveščanje podjetij oziroma posamezniku, da je, obstaja ta možnost, kako bo to operativno funkcioniralo, kdo bo konkretno za to skrbel? Čisto konkretno, kako ste si to predstavili glede na to, da pravite, da bo to neka nova zadeva. Neke izkušnje iz ESS že imate, čisto konkretno me zanima, kako ste vi pripravljeni na to, da bo ta zadeva tudi zaživela, oziroma, da jo bodo lahko uporabniki tudi izkoristili?</p>
               <p>Hvala lepa.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, gospod Doblekar. Želi mogoče še kdo besedo, preden predam gospe, državni sekretarki? Še želi besedo gospod Koražija, izvolite.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Hvala za besedo.</p>
               <p>Še enkrat ponavljam tisto prejšnje vprašanje – se pravi regulacija potekajo po postopku, ki jih sprejme Slovenija ali po evropskih direktivah, ki pač so?</p>
               <p>Hvala.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala, besedo torej ponovno predajam državni sekretarki. Ali mogoče še kdo želi vprašanje kdo od članov, poslancev, poslank? Ne, ni več vprašanj. Torej, gospa državna sekretarka, izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa. Prvo vprašanje: gre predvsem za brezposelne osebe. Ministrstvo za delo, družino, socialne zadeve vso situacijo spremlja in jo bo spremljalo v sodelovanju skupaj z Zavodom za zaposlovanje in ko pridemo do te informacije, ko pridemo do pregleda nad to zadevo, potem se dejansko stvar aktivira in se spelje. Tako da hvala lepa.</p>
               <p>Še pa odgovor vam – v bistvu je v uredbi navedeno več možnih načinov in potem pač zberemo enega tistega, ki je za nas najbolj primeren in ugoden, čisto tako bom rekla.</p>
            </sp>
            <sp who="ŽnidaričMojca">
               <speaker>PODPREDSEDNICA MOJCA ŽNIDRIČ:</speaker>
               <p>Hvala gospa državna sekretarka. Sedaj, če ni več prijavljenih, zaključujem torej razpravo in predlagam sprejetje naslednjega mnenja: »Odbor za delo, družino, socialne zadeve in invalide je v skladu s 154.h členom Poslovnika Državnega zbora sprejel naslednje mnenje: Odbor za delo, družino, socialne zadeve in invalide podpira predlog stališča Republike Slovenije do predloga uredbe Evropskega parlamenta in Sveta o Evropskem skladu za prilagoditev globalizaciji, ki ga je predložila Vlada in predlaga Odboru za zadeve Evropske unije kot pristojnemu odboru, da ga sprejme«. Prešli bomo na glasovanje.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Mnenje je bilo torej sprejeto.</p>
               <p>Določiti moramo še poročevalca na seji Odbora za zadeve Evropske unije. Predlagam, da naše poročilo predstavi gospod Primož Siter. Ali se strinjate z mojim predlogom? Hvala za zaupanje.</p>
               <p>Zahvaljujem se vsem za sodelovanje in zaključujem 2. nujno sejo odbora. Hvala.</p>
               <stage type="time">Seja je bila končana 20. septembra 2018 ob 9.41.</stage>
            </sp>
         </div>
      </body>
   </text>
</TEI>
