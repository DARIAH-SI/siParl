<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-068-Nujna-2022-01-12">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-068-Nujna-2022-01-12.OZDDSZII" n="068">
               <name>Nujna</name>
               <date when="2022-01-12"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-068-Nujna-2022-01-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-068-Nujna-2022-01-12.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">68. nujna seja</stage>
            <stage type="date">(12. januar 2022)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je začela ob 10.05</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan. Vse članice in člane odbora, vabljene ter ostale prisotne lepo pozdravljam. In najprej mi dovolite, da vam zaželim vse dobro v novem letu in da bomo na tem odboru še naprej konstruktivno in dobro sodelovali.</p>
               <p>Začenjam 68. nujno sejo Odbora za delo, družino, socialne zadeve in invalide. Obveščam vas, da zaenkrat nimam nikogar, ki bi se opravičil. Na seji kot nadomestni članice in članice odbora s pooblastili sodelujejo: namesto gospoda Marka Koprivca je z nami gospa Bojana Muršič, namesto gospoda Aljaža Kovačiča gospa Tina Heferle, namesto Marijana Pojbiča gospod Leon Merjaces. Vse tri lepo pozdravljam in jim želim dobro delo.</p>
               <p>Ker v poslovniškem roku nisem prejela predlogov za spremembo dnevnega reda, ugotavljam, da je določen dnevni red seje kot ste ga prejeli s sklicem, in sicer imamo eno točko dnevnega reda: Predlog zakona o dopolnitvi Zakona o pokojninskem in invalidskem zavarovanju. Zakon bomo v skladu z odločitvijo Kolegija obravnavali po skrajšanem postopku.</p>
               <p>Prehajamo torej na <title>1. IN EDINO TOČKO, TO JE TOREJ PREDLOG ZAKONA O DOPOLNITVI ZAKONA O POKOJNINSKEM IN INVALIDSKEM ZAVAROVANJU</title> . Gradivo je objavljeno na spletnih straneh Državnega zbora, in sicer predlog zakona, mnenje Zakonodajno-pravne službe, mnenje Komisije Državnega svet za socialno varstvo, delo, zdravstvo in invalide. Poleg imate tudi sklep Sveta zavoda za pokojninsko in invalidsko zavarovanje Slovenije o podpori predloga za dopolnitev ZPIZ-2 s 142.a členom in sklep o usklajevanju pokojnin, zahtevo za sklic izredne seje Državnega zbora s to točko dnevnega reda ter vložene amandmaje.</p>
               <p>Na to sejo sem bili vabila Ministrstvo za delo, družino, socialne zadev in enake možnosti. Z nami je gospa državna sekretarka Mateja Ribič, Zakonodajno-pravno službo, Državni svet ter ZPIZ.</p>
               <p>Kolegij predsednika Državnega zbora je na 107. seji sklenil, da se predlog zakona obravnava po skrajšanem postopku. Odbor bo predlog zakona torej obravnaval na podlagi 126. in 142. člena Poslovnika. K predlogu so bili vloženi amandmaji poslanskih skupin SDS oziroma koalicije, če se ne motim ste sedaj na klop dobili tudi rahlo modifikacijo že prej vloženega amandmaja in imamo še amandma k 2. členu poslanske skupine DeSUS.</p>
               <p>Pričenjam torej z <title>drugo obravnavo</title> predloga zakona v kateri bomo opravili razpravo in glasovanje o posameznih členih predloga zakona. In najprej dajem besedo ali želi predlagatelj te točke dnevnega reda uvodoma gospod Branko Simonovič, izvolite, beseda je vaša.</p>
            </sp>
            <sp who="SimonovičBranko">
               <speaker>BRANKO SIMONOVIČ (PS DeSUS):</speaker>
               <p>Hvala lepa predsednica za besedo in lep pozdrav vsem prisotnim. Predlagatelji zakonske dopolnitve ZPIZ-2 želimo odpraviti posledice preteklih zamrznitev pokojnin in nadomestil iz invalidskega zavarovanja, ki so se zaradi gospodarske in finančne krize na podlagi fiskalne politike Republike Slovenije in posledično uvedbe prikritih ukrepov na področju pokojninskega in invalidskega varstva pričele v letu 2010.</p>
               <p>V obdobju od leta 2010 do vključno 2015 se pokojnine niso usklajevale v skladu s sistemsko ureditvijo po ZPIZ -1 in ZPIZ 2, kar je po izračunih Zavoda za pokojninsko in invalidsko zavarovanje povzročilo prikrajšanje v uskladitvah za 8,4%.</p>
               <p>V poslanski skupini DeSUS smo t primanjkljaj v pokojninah po koncu krize o ponovni gospodarski rasti in izboljšanjem javno finančnem stanju skušali odpraviti in sicer z vložitvijo predloga zakona že v letu 2017. Žal je takratna politična scena preprečila obravnavo in sprejem zakona vendar smo si v naslednjih vladah še nadaljnje prizadevali zaostanek pri usklajevanju pokojnin nadoknaditi.</p>
               <p>Ob rednem usklajevanju pokojnin z letom 2018 se je konkretno pričelo z nadomeščanjem izgubljenega oziroma prikrajšanega usklajevanja. Tako so bile pokojnine v letu 2018 usklajene dva krat redna uskladitev v začetku leta je znašala 2,2% v mesecu aprilu pa so se pokojnine uskladile izredno še za 1,1%. Že v letu 2019 so bile prav tako pokojnine usklajene dva krat. Redna v januarju za 2,7% in v decembru za 1,5%. V letu 2020 so bile pokojnine prav tako dva krat usklajene za 3,2% v januarju in izredno ob koncu leta še za 2%.</p>
               <p>Obstoječ primanjkljaj do želele ravni iz naslova usklajevanja je po zadnji izredni uskladitvi decembra znašal še 3,5%. Z vložitvijo zakonskega predloga v mesecu maju lanskega leta smo ciljali na dokončno odpravo, ki bi se realizirala v mesecu decembru. Zaradi postopkovnih razlogov v okviru časovne dimenzije vrstnega reda obravnave predloženih zakonov, ki vsebinsko urejajo odvisno tematiko je prišlo do zamikov obravnave, kar je povzročilo, da navedeni zakon ni obravnavan in sprejet do konca leta 2021.</p>
               <p>Ker so upokojenci že leta prikrajšani na račun varčevalnih ukrepov za čas gospodarske krize, ki pa je že zdavnaj minila pri čemu je prikrajšanje upokojencev trajno nova zdravstvena kriza pa starejšo populacijo še dodatno posebej ogroža smo z vložitvijo zahteve za izredno sejo želeli pospešiti zamujeno proceduro. Hkrati pa po drugi tudi omogočati da se ta manjkajoča uskladitev opravi še pred redno uskladitvijo, ki se jo praviloma izvede v mesecu februarju.</p>
               <p>V poslanski skupini se zavedamo finančnih posledic. Vemo, kaj 200 milijonov pomeni za vzdržnost pokojninske blagajne. Kljub temu pa menimo, da je starejša generacija, torej vsi upokojenke in upokojenci plačala izjemno visok davek pri blažitvi gospodarske krize. V zadnjih dveh letih pa žal ta generacija plačuje še nov dodatek, ki se imenuje covid. Po našem mnenju je skrajni čas, da se upokojencem dokončno in v celoti povrne prikrajšanje, ki so ga v preteklih 10 letih občutili zardi precej večletnega nerednega usklajevanja pokojnin. Prepričani smo, da tako imenovane popravek krivic upokojencem podpirajo poslanci vseh političnih opcij in verjamemo, da bo dopolnitev zakona sprejeta z veliko večino glasov v parlamentu, če ne kar soglasno.</p>
               <p>Pa ker sem že pri besedi se tudi kot predstavnik predlagatelja zahvalim tudi Zakonodajno-pravni službi za izčrpno mnenje, ki je ki so ga podali na naš predlog novele. Verjamemo to kar ste napisali, da pokojninski sistem predstavlja sistem socialnega zavarovanja, kar pomeni, da so pravice, ki se iz zavarovanja priznavajo vezana na obdobje zavarovanja in niso in na višino zavarovalnih osnov od katerih so bili plačani prispevki, saj je od višine teh praviloma odvisna tudi višina pravice. To je gotovo neko spodbudno, da se ne ponavljamo in druga zadeva prav tako razumemo vaše pomisleke glede prehodnih odločb s katerim urejamo to področje, da je to morda najbolj primeren način pa vendar prepričani smo, da če želimo nekaj skupaj narediti bomo najdli tudi pot. Hvala, da ste me poslušali.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, kot predlagatelju za uvodno predstavitev. Sedaj pa dajem besedo predstavnici Ministrstva za delo, družino, socialne zadeve in enake možnosti, državni sekretarki gospe Mateji Ribič. Izvolite.</p>
            </sp>
            <sp who="RibičMateja">
               <speaker>MATEJA RIBIČ:</speaker>
               <p>Hvala za besedo, predsedujoča. Spoštovane poslanke in poslanci in vsi ostali prisotni. Vlada Republike Slovenije je v maju 2021 v mnenje prejela predlog zakona o spremembah in dopolnitvah zakona o pokojninskem in invalidskem zavarovanju, ki ga je Državnemu zboru predložila skupina poslank in poslancev s prvo podpisanim Francem Juršo.</p>
               <p>Predlog vsebinsko predlaga, da se v mesecu decembru 2021 pokojnine izredno uskladijo v višini 3,5%. Naj uvodoma izpostavim, da se Vlada Republike Slovenije pri svojem delu ves čas zavzema za zagotavljanje socialne in materialne varnosti vseh kategorij upokojencev v okviru tega cilja pa tudi za odpravo varčevalnih ukrepov v povezavi z usklajevanjem pokojnin.</p>
               <p>Usklajevanje pokojnin je temeljni instrument s katerim se ohranja realna vrednost pokojnin v daljšem časovnem obdobju, upokojencem pa se na ta način zagotavlja socialna in materialna varnost. Na ta način se spoštuje načelo pravne države ter tudi pravna varnost posameznikov in zaupanje le-teh v sistem, ki je bilo pred nekaj leti zaradi večkratnih posegov v sistem pokojninskega zavarovanja z drugimi zakoni omajano.</p>
               <p>Vlada Republike Slovenije je imela tekom epidemiološke krize v letih 2020 in 2021 ves čas v mislih tudi upokojence in tako upokojencem z nižjimi dohodki zagotovila solidarnostni dodatek, s katerim so lahko ublažili posledice zdravstvene krize, poleg tega pa je bilo v preteklem letu sprejetih nekaj sprememb zakona o pokojninskem in invalidskem zavarovanju ZPIZ-2 zaradi katerih se je socialna varnost upokojencev z najnižjimi dohodki dvignila že v mesecu maju 2021. Z ukrepi za odpravo pretekle gospodarske, ekonomske krize vsi upokojenci niso bili naslovljeni v enakem obsegu, zato je nujna predhodna rešitev vprašanja kateri so bili tisti upokojenci, katerim posledice preteklih ukrepov še niso bile odpravljene v celoti.</p>
               <p>V ta namen je bila s strani Zavoda za pokojninsko in invalidsko zavarovanje opravljena analiza predhodnih uskladitev po posameznih letih ter primerjava le-teh z uskladitvami do katerih bi bili upravičeni, če bi se pokojnine usklajevale skladno s sistemsko zakonodajo. Izsledki opravljanja analize kažejo, da bi se morale pokojnine uskladiti v različnih višinah, in sicer bi se pokojnine priznane do vključno 31. 12. 2010 dodatno uskladile za 3,5%, pokojnine priznane v letu 2011 pa bi se dodatno uskladile za 1,7%. Tem izsledkom je sledil tudi amandma, ki so ga vložile koalicijske stranke. Iz omenjenega amandmaja izhaja, da naj bi se z namenom zmanjšanja zaostanka pri usklajevanju pokojnin pokojnine priznane do vključno 31. 12. 2010 s 1. januarjem 2022 dodatno uskladile za 3,5%, pokojnine priznane v letu 2011 naj bi se z istim datumom dodatno uskladile za 1,7%, pokojnine priznane od 1. januarja 2012 dalje ter najnižje pokojnine zagotovljena pokojnina in najnižji znesek invalidske pokojnine iz prvega, tretjega in četrtega odstavka 39. člena tega zakona pa naj bi se z istim datumom uskladile za 1%.</p>
               <p>Skladno z navedenim bi z vidika vlade želeli, dodati, da je za odpravo prikrajšanja preteklih usklajevanj torej potrebna izredna uskladitev pokojnin vendar na način, kot izhaja iz vsebine amandmaja koalicijskih strank, sicer cilj, ki ga zasledujemo ne bo dosežen. Uskladitev za vse upokojence v višini 3,5% namreč ne bi pomenila odprave razlik, ki so nastale zaradi ne usklajevanja oziroma omejenega usklajevanja ampak bi ustvarila nove nepravičnosti med generacijami upokojencev glede na leto njihove upokojitve. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi državni sekretarki za predstavitev in sedaj dajem besedo v kolikor želi Zakonodajno-pravni službi mag. Andreji Kurent. Izvolite.</p>
            </sp>
            <sp who="KurentAndreja">
               <speaker>MAG. ANDREJA KURENT:</speaker>
               <p>Hvala za besedo, gospa predsednica. Lep pozdrav vsem skupaj. Torej skladno z nalogami, ki jih daje zakon in poslovnik je Zakonodajno-pravna služba tudi tokrat pripravila pisno mnenje tako kot vsakemu predlogu zakona. Gre pa predvsem za pravni vidik.</p>
               <p>Naše mnenje je bilo izdano že pred tremi tedni, kratko bi ga predstavila, opredelila pa bi se tudi do amandmaja oziroma spremembe amandmaja poslanskih skupin koalicije, ki pa je bilo vloženo pred eno uro. Zdaj skladno s svojimi nalogami Zakonodajno-pravna služba opozarja, da je predlog zakona po naši oceni sporen z vidika Ustave, 2., 14. in 155. člena za sam amandma oziroma za spremembo amandmaja pa ocenjujem, da teh pripomb ne odpravlja.</p>
               <p>Najprej glede 2. člena Ustave, ki določa pravno državo. Kot je Zakonodajno-pravna služba že nekajkrat opozorila obravnavi novel ZPIZ-2 predvsem v lanskem letu takšni parcialni posegi v sistemski zakon, kjer je sistem pokojninskega in invalidskega zavarovanja konsistentno in koherentno urejen to povzroča nepreglednost in deloma tudi neskladnost samega sistema. S tem se krni načelo pravne varnosti in pravne predvidljivosti, kar vse izhaja iz 2. člena Ustave. Ob tem še pripomb, da je potrebno upoštevat, da je sama materija pokojninskega in invalidskega zavarovanja izredno zahtevna, tvegamo ceno, da je popolnosti obvladajo le specialisti s tega področja. ZPIZ-2 pa je tudi zaradi takšnih ne sistemskih pristopov zakonodajalca nepregleden, nerazumljiv v bistvu tudi težko berljiv.</p>
               <p>Poleg Zakonodajno-pravne službe na takšne neustrezne zakonodajne posege opozarja tudi strokovna in strokovno politična javnost, kot smo mnenje komentarja velikega komentarja ZPIZ-2 stališče Državnega sveta in Sveta zavoda citirali v opombi v našem pisnem mnenju. Za ilustracijo na primer. Samo usklajevanje je urejeno v 105. členu ZPIZ-2, izredno usklajevanj pa v prehodnih določbah 430. člena ZPIZ-2. Čeprav pa ima zgled to izredno usklajevanje, določeno sicer v prehodni določbi sistemsko naravo in bi torej moralo biti umeščeno v materialne določbe. Dodatno pa se prav v te prehodne določbe osnovnega ZPIZ-2 iz leta 2012 s predlogom zakona vnaša še dodatna ureditev, ki pa ureja neko tako imenovano dodatno usklajevanje in to v letu 2022.</p>
               <p>Ob tem ta dodatna uskladitev ne upošteva pogojev, ki jih sicer za redno in izredno uskladitev urejajo določbe sistemskega ZPIZ in ne glede na v zakonu določen postopek za samo usklajevanje. To je tem bolj pomembno tudi za to, ker s takim pristopom oziroma s predlogom zakona zakonodajalec v bistvu prevzema odgovornost za ureditev, tokrat pa še kar sam določa procent uskladitve. To je potrebno opozorit zato ponavljam, ker je celoten sistem je v zakonu urejen. Odstotek se določi na podlagi podatkov, ki jih izda SURS, o tem odloča svet zavoda in pa tudi vlada.</p>
               <p>Opozorit je potrebno tudi, da predlagatelj navaja podatke, mislim da tudi amandma jih ocenjuje kot analiza zavoda ZPIZ, ki pa niso del zakonodajnega gradiva zato jih niti ni mogoče preverit niti v predlogu zakona oziroma amandmaju ni naveden sklic na to gradivo.</p>
               <p>Zakonodajno-pravna služba pa je že v pisnem mnenju opozorila, da se ti podatki, kot jih navaja predlagatelj delno razlikujejo od podatkov, kot jih navaja komentar veliki komentar ZPIZ-2, ki ga pa je treba šteti za strokovno gradivo.</p>
               <p>Nadalje glede skladnosti 14. členom Ustave, ki določa pravno enakost. Iz gradiva izhaja, da so nekatere pokojnine res bile prikrajšane, nekatere pa ne in je zato enotna 3,5% uskladitev za vse s tem v neskladju. Opozorili smo, da je treba upoštevat tudi sam princip ZPIZ-a, ki sledi zavarovalniškemu načelu. Torej preprosto povedano več prispevkov, večja pokojnina. Zato seveda nimajo vsi upokojenci najnižje pokojnine pač pa so nekatere pokojnine celo zelo visoke. Za socialno ogrožene upokojence pa mora po našem mnenju poskrbeti socialna država s socialnimi korektivi, ki pa so izven ureditve po Zakonu o pokojninskem in invalidskem zavarovanju in se teh elementov naj ne bi vnašalo v sam zakon.</p>
               <p>Potem glede skladnosti s 155. členom Ustave smo pisno opozorili, da mora predlagatelj izkazati pogoje, ki jih dopustnost povratnega učinkovanja zakona določa ustava.</p>
               <p>Naslednje naše naloge so pregled pravno sistemski in zakonodajno-tehnični vidik. Na to smo dali precej pripomb v pisnem mnenju, tukaj jih ne bi ponavljala.</p>
               <p>Zdaj pa bi se opredelila še kar do samega amandmaja oziroma do spremembe amandmaja. Seveda ni upoštevana naša pripomba, da se ta dodatna uskladitev ne sme vnašati v 430.a člen ZPIZ-2 kot zadnjo prehodno določbo zakona, ki je bil uveljavljen v letu 2012. Nadalje datumi oziroma namen razlog same odprave zaostanka pri usklajevanju pokojnin je verjetno treba še dopolnit. Upoštevat je namreč treba, da se osnovni predlog zakona se je skliceval na varčevalne ukrepe. Predvidevalo se je, da so to varčevalni ukrepi, ki so izhajali iz 143. člena ZUJF-a, vendar pa je bil ZUJF uveljavljen leta 2012, zato so ti navedeni datumi 2010 in 2011 v amandmaju diskutabilni in jih je treba dodatno pojasniti.</p>
               <p>Glede samega namena namen te dodatne uskladitve naj bi bila odprava zaostanka pri usklajevanju pokojnin. Menim, da sem dolžna povedati, da samo usklajevanje kot je predvidoma po ZPIZ-u ni avtomatično vendarle se tako redno kot izredno usklajevanje uporabi le tedaj, če so izpolnjeni pogoji. Ne glede na te pogoje in postopek kot sem že navedla se s tem členom ureja neka dodatna uskladitev.</p>
               <p>Glede samih odstotkov se niti ne bi spuščala. Seveda to gre za strokovno materijo. V spremembi amandmaja pa je navedeno, da se uskladijo pokojnine in drugi prejemki razen dodatna za pomoč in postrežbo in letnega dodatka. Zdaj v sami navedbi ta termin drugi prejemki ni popolnoma jasno kaj naj bi to sploh zajemalo. Po naši oceni je precej zamegljeno. Posebej pa smo opozorili, da dodatek za pomoč in postrežbo in letni dodatek da je vprašljivo ali jih je potrebno res na tem mestu izvzemati, saj se usklajujejo po posebnih zakonih, kar ZPIZ-2 izrecno določa.</p>
               <p>Nadalje glede teh samih procentov ponavljam, da bi se mogli ta predvsem glede 1% ta navedba sploh ni obrazložena, ni popolnoma jasno zakaj se bom rekla prejemki iz 39. člena Zakona uskladijo za 1%, to bi bilo treba dopolnit obrazložitev. Zlasti za to, ker ni popolnoma jasno ali je namen te uskladitve sploh skladen z začetnim delom stavka, to je odprava zaostanka pri usklajevanju pokojnin. Opozorit je treba tudi, da se sicer usklajevanje pokojnin načeloma izvaja na podlagi podatkov, ki jih izračuna in objavi Statisti8čni urad Slovenije in ti podatki pač seveda štejejo za relevantne.</p>
               <p>Nadalje pa še glede drugega odstavka v spremembi amandmaja. Tukaj so našteti še nekateri drugi prejemki, ki naj bi se uskladili za 1%, tako na primer najnižja pokojnina, zagotovljena pokojnina, najnižji znesek invalidske pokojnine. Zdaj za vse pokojnine je že določeno, da se usklajujejo tako kot same pokojnine. V zvezi z navedbo zagotovljene pokojnine, tukaj bi opozorila, da niti iz pojmovnika ni popolnoma jasno, da gre to za tretji odstavek 39. člena ZPIZ, ampak je to seveda izrecno navedeno v samem komentarju. Na to opozarjam zato, ker tudi sam zakon, ki naj bi urejal določene zadeve za vnaprej za nazaj naj bi vsaj povprečnemo bralcu bil precej razumljiv. Zato bi predlagala, predvidevam, da bi zadoščal ta 1% v drugem odstavku, da bi pri tem zadoščal sam sklic na predmetne določbe 39. člena. Toliko za enkrat. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Saj sedaj imamo še gospoda Petra Požuna in direktorja ZPIZ-a gospoda Marjana Papeža, ki bosta zagotovo lahko oziroma vsaj direktor ZPIZ-a odgovoril na nekatere izpostavljene dileme. In sedaj dajem najprej besedo predstavniku Državnega sveta gospodu Petru Požunu. Izvolite.</p>
            </sp>
            <sp who="PožunPeter">
               <speaker>PETER POŽUN:</speaker>
               <p>Spoštovana predsedujoča, spoštovane poslanke in poslanci, ostali prisotni. Hvala za besedo. Na začetku se tudi jaz pridružujem vašim dobrim željam za leto 2022 z željo, da bo eno zdravo leto tko kot smo si to bili tega navajeni.</p>
               <p>Torej pristojna komisija je zakon obravnavala 28. oktobra lani in mu izrekla podporo ob tem predvsem z vidika, da bi zakon upošteval tudi predlog o katerem smo govorili, torej da se uskladitve izvede diferencirano glede na leto upokojitve upokojencem, ki so se upokojili v letu 2011 pa se izvede ustreznejša upokojitev in kot lahko vidim, je to z vloženimi amandmaji tudi na nek način ustrezno sledeno.</p>
               <p>Podpora je bila izrečena predvsem iz vidika solidarnosti do tistih upokojencev, ki so bili zadnjih 11 letih finančno prikrajšani zaradi nedoslednega usklajevanja pokojnin obenem pa je komisija mnenja, da se bo večji del teh sredstev, ki se jih bo namenilo za predlagani izredni dvig pokojnine preko povečane potrošnje upokojencev prelilo v gospodarstvo in seveda tudi nazaj v proračun.</p>
               <p>Ob podpori je komisija kot že večkrat poprej izrazila skrb za vzdržnost blagajne pokojninskega in invalidskega zavarovanja predvsem tudi z vidika velikih izzivov, ki jih prenašajo negativni demografski trendi v Sloveniji. Predvsem predstavniki interesov delojemalcev Državnem svetu so izrazili skrb, da bi se v prihodnje lahko znašli v situaciji, ko bi bilo potrebno sprejemati spet ostre varčevalne ukrepe glede na visoko stopnjo obremenitve državnega proračuna in zadolženosti in pa seveda glede na spremembe zakonodaje v zvezi dohodnino, davščinami in razbremenjevanjem kapitala. Neodvisno od tega pa so tudi predstavniki delojemalci izrazili podporo temu zakonu.</p>
               <p>Kot že rečeno, Komisija je predlog zakona podprla. Hvala za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam in sedaj dajem besedo še direktorju Zavoda za pokojninsko in invalidsko zavarovanje gospodu Marjanu Papežu. Izvolite, beseda je vaša.</p>
            </sp>
            <sp who="PapežMarijan">
               <speaker>MARJAN PAPEŽ:</speaker>
               <p>Hvala za besedo. Lep pozdrav vsem prisotnim. Nimam toliko časa, da bi lahko na vse odgovoril, kaj je Zakonodajno-pravna služba napisala. Jasno, je širšo področje pokojninskega invalidskega zavarovanja opredelila kot zapleteno z velikimi posegi kar dejansko v zadnjem času tudi spremljamo. Jaz se bom fokusiral v bistvu na to izredno ali pa dodatno uskladitev pokojnin, ki visi v zraku že od prve izredne uskladitve v letu 2018 ko se v bistvu vsako leto pobude, da se odpravi ne usklajevanje pokojnin v času sistemsko ne usklajevane v času od 2010 do 2015. 2010 pomeni, ker tudi z interventnimi zakoni je bilo že pred ZUJF-om opredeljeno, da se v letu 2010 uskladijo polovično v 2011 četrtinsko v 2012, 2014 pa 2015 se niso uskladile, 2013 pa vidimo na podlagi drugega odstavka 430. člena ZPIZ-2 pa za zanemarljivih 0,1 %.</p>
               <p>Bila je že pobuda, da bi bil zakon sprejet in tudi diferencirano že takrat izredne uskladitve bile izvedene. Do tega ni prišlo in do izrednih uskladitev so bile do sedaj upravičeni vsi upokojenci. Tudi prvotni predlog DeSUS-a je šel v tej smeri. Zavod je pripravil tudi analize, kjer je tudi prikazal finančne učinke in tudi že vrsto let, se pravi, že kar nekaj let izpostavljal, da tisti, ki so upokojeni v različnih obdobjih, da so že v ugodnejši situaciji. Tudi Svet zavoda je to obravnaval in sprejet sklep o diferencirani uskladitvi pokojnin.</p>
               <p>Sedaj je tukaj vložen tudi amandma. Če se opredelim glede amandmaja, mislim, da je v dani situaciji zelo dober. Zakaj? Namen izrednih uskladitev je bil do sedaj, da vsi dobijo. In tukaj je bil tudi tak predlog. Ta amandma pa določa, da se odpravi neusklajevanje pokojnin od 2010 do 2011, se pravi, da še za tiste 3,5 %, 1,7 % in pridejo na nič. Ker pa je bila vedno težnja izrednih uskladitev, da vsi dobijo, pa se tudi za 1 % uskladijo te pokojnine. In tudi iz finančnega vidika je čisto drugače kot če bi se vse za 3,5 %, ko bi bilo 205 milijonov, sedaj pa je v bistvu na podlagi tega amandmaja 145 milijonov. Iz tega je vsaj z vidika Zavoda ta zadeva sprejemljiva. In končno pridemo do odprave tega neusklajevanja, da se potem zaključi ta zgodba iz leta 2010 do 2015.</p>
               <p>Tukaj je ta razlog tudi 1 %, da dejansko izredno uskladitev, ki so jo bile hočeš nočeš navajeni, da jo vsi dobijo, da jo tudi sedaj dobijo.</p>
               <p>Sama dikcija in umeščenost kam ta člen spada ali ne, se lahko strinjam tudi z Zakonodajno-pravno službo, ampak v zadnjem času tudi z izrednimi uskladitvami kakšne druge stvari so se te prehodne določbe večkrat uporabljale. Celo drugače, da so šle določene določbe v kakšnem drugem zakonu v prehodno in se sklicevale na drug zakon. Tudi da bi bilo neustavno z aspekta izredne uskladitve ali dodatne, ne vidim jaz osebno tega razloga.</p>
               <p>Ko je opredeljeno zakaj je potrebno na tak način, tudi kot je ta amandma, v prvem, ko je Zavod sodeloval smo pozabili napisati drugi prejemki, ki so tudi v ZIPRS-u v zadnji izredni uskladitvi, ki je bila decembra 2020 za 2 %, je tudi napisano; pokojnine in drugi prejemki. Kar pomeni, da Zavod lahko normalno izvede usklajevanje kot ga je usklajeval do sedaj. Če ne bi sedaj napisali še druge prejemke, bi bila težava z razlago ali lahko posežemo tudi na področje invalidskih nadomestil, pa še določenih drugih stvari. Recimo dodatki k tujim pokojninam. Tako da je potrebno izločevanje dodatka za pomoč in postrežbo in letnega dodatka ja ali ne je vprašanje, ampak tudi v zadnji izredni uskladitvi je bilo to napisano razen letnega dodatka in dodatka za pomoč in postrežbo. Tukaj je dobro opredeljeno.</p>
               <p>Zagotovljena pokojnina, ki je bila prvič uvedena z ZPIZ2-C je v členu napisano; zagotovljena pokojnina, je bilo takrat 500 evrov. Tudi v ZPIZ2-I je napisano zagotovljena pokojnina, najnižja pokojnina in tudi se zagotavlja znesek invalidske pokojnine. Tukaj ni, da bi bilo v komentarju, ampak je zagotovljena pokojnina pojem, ki je opredeljen v sami zakonski dikciji. Ne vidim, da bi bilo kaj narobe, da je še bolj opredeljeno zakaj. Je pa tudi pomembno, da se določi 1 %. Vemo, da od 2010 do 2015 zagotovljene invalidske pokojnine ni bilo, da ZPIZ2-I je uredil razmerja med temi pokojninami, se pravi temi varovalkami lahko rečemo, z ostalimi pokojninami in če bi se ti zneski uskladili z višjim procentom, bi se dejansko porušila razmerja upokojenih potem v obdobju od 2012 naprej in bi dejansko bil še večji socialni korektiv prinesen v sam zakon. Ta zakonska dikcija je sprejemljiva in ne vidim kakšnih spornih zadev, ki ne bi v bistvu omogočale, da Zavod normalno izvede usklajevanje pokojnin, tudi to izredno uskladitev, če bo sprejeta na podlagi te zakonske dikcije, tako da druge prejemke smo v prvi varianti spregledali in je potrebno, da v celoti lahko normalno izvedemo to dodatno uskladitev oziroma izredno uskladitev, če bo zakon dejansko sprejet.</p>
               <p>Tukaj se pa močno strinjam, da z parcialnimi rešitvami, ki so bile v zadnjem obdobju, se sam sistem nekako še dodatno zakomplicira, postaja nepregleden, tako da še strokovnjaki na Zavodu težko rečemo, da vse do potankosti obvladujemo.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala vam.</p>
               <p>Sedaj vabljeni na to sejo so vsi dobili besedo, da so podali stališča o tem zakonu. V kolikor pa se bo v nadaljevanju izkazalo skozi razpravo, da je potreben še kakšen dodaten odgovor, bom na koncu dala besedo.</p>
               <p>Sedaj pa predlagam, da obravnavo tega zakona opravimo na način, da razpravljamo o obeh členih skupaj, potem pa glasujemo še o amandmajih. Po glasovanju o amandmajih pa bom dala na glasovanje še oba člena skupaj. Sprašujem ali kdo nasprotuje takšnemu načinu? Vidim, da ne.</p>
               <p>In torej gremo na razpravo o 1. in 2. členu predloga zakona. K 1. členu je, kot rečeno, vložen amandma poslanskih skupin koalicije. Danes ste na klop prejeli rahlo spremembo tega amandmaja. In prvi se je k razpravi prijavil gospod Miha Kordiš. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala lepa za besedo, predsedujoča.</p>
               <p>V Levici se že od svojega prvega vstopa v Državni zbor, daljnega leta 2014 naprej, zavzemamo za odpravo krivic do upokojencev, bodisi tistih, ki so bile storjene v preteklosti, bodisi tiste, ki se še kar kotalijo iz starega leta v novo leto in teh je kar nekaj.</p>
               <p>Zelo sem zadovoljen, lahko rečem celo ponosen, da nam je iz našega programa za upokojence uspelo izpeljati dve akcije. Na našo pobudo je bila denimo sprejeta novela Zakona o pokojninskem in invalidskem zavarovanju, ki je samoplačnikom v pokojninsko blagajno po 1. 1. 2013 priznala to dobo kot pokojninsko dobo brez dokupa. Posledica te naše akcije je bila, da smo nekaterim upokojencem uspešno zagotovili bistveno višje pokojnine. Drugo pomembneje pa je to, da se lahko sploh starostno upokojijo.</p>
               <p>Druga širše otipljiva akcija za večji del upokojencev, ki pa smo jo izpeljali, pa je bila dvig zagotovljene pokojnine za polno pokojninsko dobo. Sedaj ta številka znaša 620 evrov in je bil zelo pomemben korak v smeri odpravljanja najhujših oblik revščine med upokojenci. Seveda pa še marsikaj ostaja, kar je potrebno postoriti. Ena izmed naših pobud, ki smo jo v aktualnem sklicu Državnega zbora vlagali kar dvakrat, pa je bila dvig prispevnih stopenj za delodajalce, ki vplačujejo v pokojninsko blagajno za 3,2 %, ki bi po preteku štiriletnega obdobja na letni ravni dopolnila pokojninsko blagajno z dodatne pol milijarde evrov svežih sredstev in tako omogočila nadaljnjo dvigovanje in popravke pokojnin. Žal je bila ta naša zakonska pobuda dvakrat zavrnjena s strani političnega esteblišmenta, ampak tako kot pri vseh ostalih naših poantah in politikah bomo tudi pri tej vztrajali.</p>
               <p>Aktualno zakonsko spremembo, ki bi dvignila oziroma uskladila pokojnine za 3,5 % iz naslova našega stališča za odpravo krivic do upokojencev seveda podpiramo. Ob tem pa poudarjamo, da predlog nikakor ne rešuje vseh krivic, ki so bile storjene v preteklosti in bi za karkoli takega morali v resnici celotno pokojninsko zakonodajo napisati na novo in ne da jo štrikamo skupaj z raznoraznimi novelacijami. Niti ta predlagani dvig ne rešuje krivic, ki so se upokojencem storile v času aktualne vlade. Kar mislim s tem je določitev, da se uskladitev pokojnin v letu 2021 izvede na način, da ignorira dejanske plače v letu 2020 in je zato že redna uskladitev 2,5 % iz lanskega leta v resnici neustrezna. Pa je to v resnici samo opomba pod črto.</p>
               <p>Pomembneje se mi zdi izpostaviti, da bi se ta dvig pokojnin v obsegu 3,5 % moral preračunati v absolutne zneske. Vse pokojnine pa bi se morale uskladiti v tem enakem absolutnem znesku. Ko greš ti enkrat v pokoj se ti odmeri pokojnina po takrat veljavnem Zakonu o pokojninskem in invalidskem zavarovanju. Nekatere pokojnine so odrejene nižje, druge pokojnine so odrejene višje, vmes pa lahko zijajo kar velike razlike. Imamo bogataše med upokojenci z 1.500 evri pokojnine, pa imamo najnižjo pokojnino, ki znaša 280 evrov. Kot da to že ni dovolj krivično. Usklajevanje pokojnin v sledečih letih v odstotkih pomeni, da se bo nekomu, ki ima že tako zelo visoko pokojnino, ta pokojnina občutno dvignila. Nekomu, ki pa najbolj občuti učinke deficitarnega pokojninskega sistema in na stara leta dobesedno životari v revščini s 300 evri pokojnine, temu pa kakršnakoli uskladitev v simboličnih odstotkih v resnici ne pomaga, ker vprašanje, če mu na mesečni ravni na mizo prinese dodatno štruco kruha, če se teh evrov sploh nabere dovolj.</p>
               <p>Veliko bolj pravično bi bilo, da se uskladitve pokojnin izvajajo po različno odmerjenih pokojninah takrat, ko se človek upokoji. Da se torej te nadaljnje uskladitve izvajajo v absolutnem znesku in za vse upokojence enako. To bi bilo veliko bolj pravično, veliko bolj fer. Veliko bolj bi pripomoglo k reševanju revščine med upokojenci, ki mislim, da je tisti prvi najbolj pereč problem, ki ga s pokojninami in pokojninsko blagajno imamo.</p>
               <p>Lahko na to pogledamo tudi še iz enega drugega vidika. To je, ko se pokojnine usklajujejo, se draži hrana, drugi osnovi artikli, ki jih človek potrebuje v življenju, na trgovinskih policah, za vse enako. Ne glede na to kakšno višino pokojnine imajo. In če se torej za vse življenje draži približno enako, potem je smiselno, da so vse pokojnine popravi za enak znesek in ne po procentih zaradi katerih bo nekdo lahko dobil 100 evrov več, seveda pretiravam, karikiram, ampak za občutek, nekdo drug, ki pa ima najnižjo pokojnino nekaj 100 evrov, s katerimi že tako ne more preživeti bo pa dobil bistveno manj, zgolj delček tega zneska. Morda se mu bo pokojnina popravila za tistih 10 evrov. To mislim, da je ključno osrednja krivica našega pokojninskega sistema v navezavi z dejstvom, da pokojninska ureditev kot jo imamo omogoča ljudem životarjenje v revščini na njihova stara leta. To je nezaslišano, ne glede na to, če mi pokojninsko blagajno branimo iz stališča, da gre za tako imenovani zavarovalniški sistem in da branimo različne višine pokojnin, nikakor ne moremo pristati na to, da tovrstne razlike v višinah pokojnin pomenijo revščino za upokojence. Čisto statistično vzeto imamo 90.000 takih upokojencev, ki prejema pokojnino pod pragom tveganja revščine. To je pač absolutno nesprejemljivo. Mislim, da bi morali nadaljevati z akcijami popravljanja najnižjih pokojnin za polno dobo oziroma prioritetno bi morali dvigniti prag tistih absolutno najnižjih izplačanih pokojnin. Vsak človek si na svoja stara leta zasluži varno starost, brezskrbno starost ne glede na to kdo ali kaj je bil v življenju in kaj je počel. Vsaj navsezadnje je ravno to smoter človekovih pravic, ne pa da se morajo ljudje potem še bukati in boriti z revščino, takrat ko so obnemogli. Sploh so tu ogrožene starejše samske ženske na podeželju, ker so tudi socialno bolj izolirane kot mogoče kdo drug. In tem ljudem se ne da zares priskočiti na pomoč z nobenimi uskladitvami, ker so tako zelo globoko pod pragom tveganja revščine in njihove pokojnine so tako zelo nizke, da preprosto ni druge, kot da se jim osnovni znesek, ki ga prejemajo postavi višje. Najmanj kar bi morali storiti je, da se to pokojninsko dno absolutno najnižjih pokojnin, tudi če te niso za polno dobo, postavi na raven kratkoročnih minimalnih življenjskih stroškov. To je ena številka, ki se obračuna v našem uredu? na vsakih nekaj let in trenutno pravi, da kratkoročni minimalni življenjski stroški znašajo 442 evrov. Seveda ta številka dolgo časa ni bila prilagojena, preračunana na novo. Če bi bila, bi hitro ugotovili, da kratkoročni minimalni življenjski stroški niso 442 evrov, ampak so krepko več. Pa vendarle je ta znesek 442 evrov še vedno bistveno več kot je to 280 evrov kolikor imamo sedaj na mizi z najnižjimi pokojninami.</p>
               <p>Absolutno pa se ne morem strinjati z amandmajem, ki so ga predložile poslanske skupine SDS, NSi in SMC, da se uskladitev pokojnin ne izvede niti v 3,5 % za vse pokojnine, pa je že to problematično, bi rabili absolutni znesek, ampak da se ta uskladitev še dodatno raztrančira in razreže glede na to po kakšnemu ZPIZ je nekdo odšel v pokojnino. Mi imamo veliko manjši problem s tem po kakšnem pravno formalnem režimu se je nekdo upokojil kot z dejstvom, da imamo ljudi, ki s svojimi pokojninami ne morejo shajati. In to bi moralo biti izhodišče, s katerim pristopamo do pokojninske zakonodaje. Imamo ljudi s pokojninami, ki lahko z njimi preživijo in imamo ljudi s pokojninami, ki z njimi ne morejo preživeti. To bi moralo biti naše prvo vodilo, kjer zapoprimemo za pokojninsko blagajno, ne pa da iz naslova ohranjanja in branitve že tako zelo zakompliciranega in nepotrebno zmedenega pokojninskega sistema kot ga imamo. Upokojencem z najnižjimi pokojninami, ki so se morda upokojili nekoliko prej ali kasneje pokojnine dvigujemo za 1 % namesto za 3,5 %.</p>
               <p>Mislim resno. To lahko privede do takih absurdov in bo privedlo do takih absurdov, da bo nekdo z 280 evrov pokojnine, tistega najnižjega, dobil povišice namesto v šivih 3,5 % še manj, dobil bo povišico za 1 %. Ali se vam zdi to fer? Ne slišim kakšnih silnih vzklikov notri v dvorani, da bi se ljudem zdelo fer kako 1 % povišice na 280 evrov predstavlja nekaj pravičnega in poštenega. Seveda da ne.</p>
               <p>In tu mislim, da je bolj vztrajati pri osnovni rešitvi problematična kot je. Se pravi 3,5 % dvig za vse pokojnine kot pa da se ta številka še dodatno trančira glede na to po kakšnemu pokojninskem režimu je nekdo odšel v jesen svojega življenja.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Naj vas samo opozorim, da sedaj imamo Poslansko skupino Konkretno in ne več Poslanske skupine SMC. Samo toliko v opozorilo. Ampak zato, da pač vemo kdo so predlagatelji amandmaja.</p>
               <p>Sedaj pa sprašujem, če želi še kdo razpravljati? Vidim, da ne. Želite gospod Reberšek? Izvolite. Govorimo torej o usklajevanju pokojnin, tako da bi prosila, da se navežete na točko dnevnega reda. Izvolite.</p>
            </sp>
            <sp who="ReberšekAleksander">
               <speaker>ALEKSANDER REBERŠEK (PS NSi):</speaker>
               <p>Hvala lepa za besedo, spoštovana predsednica.</p>
               <p>Večkrat rečem, da v življenju štejejo samo dejanja in ne lepe besede, kajti naši državljani bodo dobro živeli, če bomo mi dobro delali in ne dobro govorili. In tisto, kar sem trdno prepričan je to, da še nobena vlada do sedaj ni tako izdatno pomagala upokojenkam in upokojencem kot ravno ta Vlada. Številke so seveda nazoren pokazatelj in številke ne lažejo.</p>
               <p>Koalicija v kateri sodeluje tudi Nova Slovenija deluje s posebnim čutom za starejše in poleg gradenj domov za starejše smo upokojencem pomagali tudi z višjimi pokojninami. Izredno uskladitev pokojnin za 2 % decembra 2020 v vrednosti 94 milijonov evrov, redna letna uskladitev pokojnin za 3,2 % v letu 2020 172 milijonov evrov in da ne govorimo o trikratnih solidarnostnih protikoronskih dodatkih za vse upokojence z najnižjimi pokojninami, približno 210 milijonov evrov. Ne rabite verjeti meni. Če vprašate upokojenke, vprašate upokojence kdaj so dobili toliko kot so dobili pod to Vlado. Vprašajte jih.</p>
               <p>Redni letni dodatek pokojninam v letu 2020 v vrednosti 139 milijonov evrov, zvišanje najnižjih invalidskih pokojnin na 389 evrov 6,5 milijonov evrov na leto, zvišanje najnižjih pokojnin na 279 evrov 2,5 milijonov evrov letno in zvišanje zagotavljanja starostne pokojnine za 40 let delovne dobe na 620 evrov 34 milijonov letno in višji letni dodatki v letu 2020 od 130 do 440 evrov 2021 in 135 do 445 evrov in 2022 od 140 do 450 evrov.</p>
               <p>Zgovorna je tudi povprečna starostna pokojnina izplačana v novembru 2021, torej v mandatu te aktualne Vlade in je znašala 729,51 evrov. Zgolj za primerjavo; v mandatu Vlade Alenke Bratušek je povprečna bruto starostna pokojnina v letu 2014 znašala 616 in še nekaj evrov. To pomeni, da je sedaj v tem trenutku povprečno bruto pokojnina višja za okrog 110 evrov kot v času vlade Alenke Bratušek.</p>
               <p>Da pa sploh ne govorim o domovih za starejše. V 15 letih niste zgradili nobenega doma in to pove vse. Zadnji dom leta 2007 je zgradila ministrica iz Nove Slovenije in naslednjega bo tudi minister iz Nove Slovenije. Ravno v tem trenutku se po vsej Sloveniji gradi preko 100 investicij za naše najstarejše državljane v 66 občinah, v Moravčah, Komendi, Ravne na Koroškem. To je samo nekaj krajev, kjer smo že postavili temeljni kamen in bomo zgradili domove za starejše. In tukaj se kaže vaš odnos do starejših.</p>
               <p>Naj zaključim. Pri nas niso prioritete analize, razne študije, ampak so prioritete koliko bodo naši upokojenci prejeli na svoje račune. Pri nas v tej Vladi je prioriteta višje pokojnine in to dokazujemo z dejanji. Danes zato odpravljamo krivice, ki so nastali s preteklim neusklajevanjem pokojnin. V praksi to pomeni, da upokojencem dvigujemo pokojnine. Najbolj tistim, ki so se upokojili do leta 2010, in sicer za 3,5 %, tistim, ki so se upokojili leta 2011 za 1,7 % in vsem, ki so se upokojili pozneje pa za 1 %. In na tem mestu vam zagotavljam, da se bomo še naprej borili za naše upokojence, za status naših upokojencev in to z dejanji in ne z besedami.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam. Repliko je sedaj želel gospod Kordiš. Izvolite, tri minute.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo. Zgolj bi izpostavil, da je bil dvig zneska za zagotovljeno pokojnino pri polni delovni dobi akcija Levice in ne akcija Vlade Janeza Janše. Misim, mene niti ne prizadene, da se vi trkate po prsih. Sem samo srečen, da je bila t akcija uspešna, smo dajte to, minimum korektnosti.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj zaključujem razpravo k 1. in 2. členu in dajem v glasovanje amandma k 1. členu, sicer poslanskih skupin koalicije. Preden pa preidemo na glasovanje naj vas opozorim na spremembo glede ugotavljanja navzočnosti članic in članov delovnega telesa na sejah o kateri ste bili tudi pisno obveščeni 27. decembra 2021.</p>
               <p>Glasovanje na sejah delovnih teles odslej poteka tako, da morate navzoči članice in člani obvezno pritisniti eno od treh tipk na glasovali napravi. Se prvi za, proti ali pa kvorum. Sicer se šteje, da na seji niste navzoči. Torej dajte to upoštevati, tako da ne bomo imeli kakšni zapletov potem ob glasovanju.</p>
               <p>Torej kot že rečeno, dajem sedaj na glasovanje amandma poslanskih skupin koalicije.</p>
               <p>Glasujemo! Glasovanje poteka!</p>
               <p>Se opravičuje, hvala za opozorilo. Naj samo povem, da je torej amandma sprejet.</p>
               <p>Kar pa zadeva kartice vas samo prosim, da res pogledate, da lučka sveti. Samo to je po navadi problem, navadno ni nekih tehničnih težav. Torej lučka vam mora svetiti rumena.</p>
               <p>Dobro in sedaj prehajamo še na odločanje o amandmaju k 2. členu, in sicer poslanske skupine DeSUS.</p>
               <p>Glasujemo! Glasovanje poteka!</p>
               <p>Kdo je za? <stage type="vote-ayes">(12 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>In sedaj bomo dali na glasovanje še oba člena. Sprašujem, če želi kdo obrazložiti svoj glas? Vidim, da ne, tako da dajem na glasovanje še 1. in 2. člen.</p>
               <p>Glasujemo! Glasovanje poteka!</p>
               <p>Kdo je za? <stage type="vote-ayes">(17 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da sta člena sprejeta. Sprejete amandmaje bomo vključili v dopolnjen predlog zakona, ki bo sestavni del poročila odbora.</p>
               <p>Dovolite mi, da sem sama poročevalka odbora na seji Državnega zbora kot predsednica.</p>
               <p>S tem pa zaključujem drugo obravnavo predloga zakona na matičnem delovnem telesu in 68. nujno sejo. Zahvaljujem se vabljenim na današnjo sejo, ki so podali konkretno svoja stališča, tudi vsem razpravljavcem in vam želim vse dobro in srečno. Se vidimo jutri.</p>
               <stage type="time">Seja je bila zaključena 12. januarja 2022 ob 11.04.</stage>
            </sp>
         </div>
      </body>
   </text>
</TEI>
