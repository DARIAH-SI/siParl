<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZP-007-Redna-2020-06-09">
   <teiHeader>
      <fileDesc>
         <titleStmt>
            <title>Komisija za poslovnik</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZP-007-Redna-2020-06-09.KZP" n="007">
               <name>Redna</name>
               <date when="2020-06-09"/>
            </setting>
         </settingDesc>
         <particDesc>
            <listOrg>
               <org xml:id="KZP-007-Redna-2020-06-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZP-007-Redna-2020-06-09.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA POSLOVNIK</stage>
            <stage type="session">7. seja</stage>
            <stage type="date">(9. junij 2020)</stage>
            <stage type="chairman">Sejo je vodil Vojko Starović, predsednik Komisije za poslovnik.</stage>
            <stage type="time">Seja se je začela ob 14.01.</stage>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Vse člane komisije in ostale prisotne lepo pozdravljam. Pričenjam 7. sejo Komisije za poslovnik. Prvič kot predsedujoči. Upam, da bomo dobro sodeloval, da bomo delovali umirjeno in ustvarjalno, ker se ukvarjamo s tako materijo, za katero je potrebna dvotretjinska večina in tu moramo do nekega soglasja priti. Ni preglasovanja, čisto na enostaven način.</p>
               <p>Kar je vabljenih, da je kdo zadržan, da bi se mi nekdo opravičil, ni. Je pa z nami Mojca Žnidarič, ker je tako ali tako na mojih odborih, kjer je bila v moji prejšnji vlogi podpredsednica. Zamenjuje Matejo Udovč. Lepo pozdravljena. Pridružil se nam je še en član.</p>
               <p>Prehajamo na določitev dnevnega reda seje komisije. Ker nisem sprejel predlogov za umik točke z dnevnega reda in predlogov za razširitev dnevnega reda seje, ugotavljam, da je dnevni red določen kot je bil dne 26. 5. 2020 posredovan s sklicem.</p>
               <p>Prehajamo na <title>1. TOČKO DNEVNEGA REDA – PREDLOG SPREMEMB IN DOPOLNITEV POSLOVNIKA DRŽAVNEGA ZBORA V ZVEZI Z UREDITVIJO PROCESNE IMUNITETE POSLANCEV.</title>
               </p>
               <p>S sklicem seje ste prejeli naslednje gradivo, ki je objavljeno na spletnih straneh Državnega zbora: predlog sprememb in dopolnitev Poslovnika Državnega zbora, ki so jih pripravile strokovne službe Državnega zbora z dne 4. 11. 2019, dopis predsednika Državnega zbora mag. Dejana Židana z dne 4. 11. 2019, trenutna ureditev procesne imunitete poslancev in možne spremembe kadar se poslanec na imuniteto ne sklicuje z dne 11. 12. 2019, dopis Državnega zbora mag. Dejana Židana z 28. 5. 2018, dopis Poslanske skupine SMC z dne 31. 1. 2020 in dopis Poslanske skupine Slovenske demokratske stranke z dne 24. 2. 2020.</p>
               <p>Če gremo malo po kronologiji. Komisija je na svoji 4. seji dne 3. 7. 2019 sprejela sklep na podlagi katerega je poslanske skupine in strokovne službe Državnega zbora zaprosila, da ji do 31. 10. 2019 posredujejo pisne predloge za spremembe in dopolnitve Poslovnika Državnega zbora v zvezi s procesno imuniteto poslancev, ki naj bodo v obliki členov in z obrazložitvijo. V tem roku je komisija prejela pisni predlog v obliki delovnega gradiva, ki so ga pripravile strokovne službe Državnega zbora.</p>
               <p>Delovno gradivo je pripravljeno na podlagi strokovnih izhodišč, ki so jih oblikovale službe Državnega zbora in sledijo dogovoru doseženem na delovnem posvetu predsednika Državnega zbora in podpredsednikov Državnega zbora in vodij poslanskih skupin.</p>
               <p>Komisija je na svoji 5. seji dne 29. 11. 2019 sprejela sklep, na podlagi katerega je poslanske skupine Državnega zbora zaprosila, da ji do 31. 1. 2020 v pisni obliki posredujejo opredelitve do predloga sprememb in dopolnitev poslovnika.</p>
               <p>Dopis Poslanske skupine iz Stranke modernega centra iz dne 31. 1. 2020 smo prejeli. Dopis Poslanske skupine Slovenske demokratske stranke pa 24. 2. 2020 smo prejeli.</p>
               <p>Glede na to, da je v umestnem času prišlo do sprememb v razmerju med koalicijskimi in opozicijskimi poslanskimi skupinami in posledično do sprememb v sestavi komisije, predlagam, da delovno gradivo, ki so nam ga posredovale strokovne službe ponovno posredujemo poslanskim skupinam Državnega zbora s prošnjo, da se do delovnega gradiva strokovnih služb pisno opredelijo v roku 30 dni. Mislim, da je to smiselno, da gremo v to smer in odpiram razpravo. Izvolite.</p>
               <p>Če ni želje po razpravi, zaključujem razpravo in predlagam naslednji sklep: »Komisija za poslovnik prosi poslanske skupine Državnega zbora, da ji do 8. 7. 2020 v pisni obliki posredujejo opredelitve do predloga sprememb in dopolnitev Poslovnika Državnega zbora - to je delovno gradivo strokovnih služb Državnega zbora iz 29. 10. 2019 – v zvezi s procesno imuniteto poslancev.«</p>
               <p>V glavnem ste že bili člani te komisije in ste delovali, so to bolj procesne zadeve v zvezi z zakonom o poslancih. Razumem, da zaradi tega ni razprave.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je sklep soglasno sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – POBUDA POSLANSKE SKUPINE SLOVENSKE NACIONALNE STRANKE ZA SPREMEMBO POSLOVNIKA DRŽAVNEGA ZBORA.</title> Ob tem bi rad naprej povedal, da sem se angažiral in sem še angažiral druge ljudi okoli sebe, da smo se s to materijo pozabavali. Ugotavljam, 89. člen pravi: O glasovanjih opravljenih z glasovalne naprave se vodi računalniška evidenca. Poslovnik ima to rešeno. Stvar na službah je, da to rešijo. Nimamo poslovniškega problema. Imamo izvedbeni problem. Z nami je tudi nekdo, ki nam bo predstavil rešitev. Danes sem bil na demonstraciji in se bo potem vse videlo gor kdo je glasoval, za koga, kam. Rešitev je narejena. Mora biti še stestirana in razdeljene kartice. Imam pač željo, da je učinkovito in da gremo naprej.</p>
               <p>Ob tem bi rad naprej povedal, da sem se angažiral in sem še angažiral druge ljudi okoli sebe, da smo se s to materijo pozabavali. Ugotavljam, 89. člen pravi: O glasovanjih opravljenih z glasovalne naprave se vodi računalniška evidenca. Poslovnik ima to rešeno. Stvar na službah je, da to rešijo. Nimamo poslovniškega problema. Imamo izvedbeni problem. Z nami je tudi nekdo, ki nam bo predstavil rešitev. Danes sem bil na demonstraciji in se bo potem vse videlo gor kdo je glasoval, za koga, kam. Rešitev je narejena. Mora biti še stestirana in razdeljene kartice. Imam pač željo, da je učinkovito in da gremo naprej.</p>
               <p>Za začetek sem moral povedati kje smo in dajem besedo predlagatelju. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa, predsednik. Me veseli, da ste se pozanimali o tej zadevi. To v bistvu je vse v stilu in sodi zraven k tej naši pobudi, da se na odborih glasuje na enak način kot na sejah Državnega zbora, tako da bo evidentirano kdo je kako glasoval. Mislim, da je to smiselno. Če je že pripravljeno v Državnem zboru, je potrebno to hitro implementirati in začeti uporabljati, da ne bomo spet imeli nekje v kleti ene aparature, ki jih ne bomo uporabljali.</p>
               <p>Mislim, da je s tem zadeva rešena. Sedaj ne vem, lahko daste to tudi na glasovanje, konec koncev je to predlog o katerem se glasuje. Ampak mislim, da kakšna daljša razprava tukaj ni potrebna.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Moram še povedati, da so bili k tej točki vabljeni predlagatelj Zmago Jelinčič Plemeniti, predsednik Državnega zbora Igor Zorčič se je opravičil, podpredsednica Tina Heferle je z nami, podpredsednik Jože Tanko je tudi z nami, podpredsednik Branko Simonovič pa se je opravičil.</p>
               <p>Prosil bi, da damo besedo še Bojanu Verbiču, ki sem ga povabil k nam, da nam razloži nov način glasovanja. Verjetno bo hitro. Kolikor je demonstracija potekala, je to tako nedvomno jasno. Izvolite, gospod Verbič.</p>
            </sp>
            <sp who="VerbičBojan">
               <speaker>BOJAN VERBIČ:</speaker>
               <p>Hvala lepa. Spoštovani predsednik, hvala za besedo. Spoštovane, spoštovani! V Državnem zboru smo že kar nekaj časa nazaj pristopili k idejni rešitvi kako to zadevo narediti. Vesel sem, da danes lahko v sejni sobi 212/II vidimo prototipno rešitev, ki ni več prototipna, ampak je lahko v zelo kratkem času, govorim o desetih ali štirinajstih dneh, skratka po seji Državnega zbora, naslednjih sej delovnih teles bi že lahko imeli na ta način. To kar imamo ta trenutek v sejni sobi 212 moramo pač razporediti še ostalih sejnih sobah, tako da bi bilo praktično povsod, kjer imamo na mizi urejeno glasovalno napravo, lahko glasovali na ta način. To sta ti dve dvorani tukaj 209 in 212, velika dvorana, skratka povsod, kjer tehnične možnosti že obstajajo pa te rešitve zaenkrat ni bilo.</p>
               <p>Kaj so tehnične predpostavke oziroma kaj so tehnične zahteve? Nič samo to, da mora poslanec za svojo avtentikacijo? in avtorizacijo uporabljati kartico. To je podoben princip kot smo imeli sedaj v času korona krize, ko smo bili v veliki dvorani razseljeni na fizični razdalji, da smo to lahko zagotavljali. Na enak princip je sedaj to v vseh sejnih dvoranah. Skratka poslanec se identificira s kartico za govor in glasovanje in po končanem glasovanju so na zaslonih. Prej ste videli, da pri tem načinu glasovanja je bila sinoptična slika in samo rezultat za, potem pa je namesto te sinoptične slike spisek poslancev, ki so glasovali za in spisek poslancev in poslank, ki so glasovali proti. Ne samo, da je to na voljo na seji, tisti trenutek po glasovanju, te rezultati se beležijo, gredo v podatkovno zbirko, tako da je v bistvu tudi kadarkoli kasneje možno ugotoviti kdo je kako glasoval.</p>
               <p>Te izpiski glasovanja so opremljeni z delovnim telesom, časom, krajem, poslanko in poslancem, poslansko skupino. Na nas tehnikih oziroma na Oddelku za razvoj informacijskega sistema je, da pripravimo tehnična navodila, ki so v pripravi, ampak moramo še malo pravopis preveriti. Na sekretariatu pa je, da pripravi izvedbena navodila oziroma kako se bo te zadeve počelo. Sam sem optimističen in mislim, da bi lahko to v najkrajšem času, kot sem rekel po seji Državnega zbora, v naslednjem ciklu to že uporabljali.</p>
               <p>Hvala lepa. To je z moje strani vse. Če je pa kakšno vprašanje pa rade volje povem. Lahko pa tudi povabim koga na predstavitev v 212, tako da lahko to tudi v živo pokažemo. Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Odpiram razpravo. Podpredsednica Državnega zbora Tina Heferle.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Da ne bo šel vaša prva komisija brez razprave, zato sem se prijavila. Saj bom čisto kratka. Strinjam se z vsem kar je sedaj povedal spoštovani gospod pred menoj. Morda samo eno vprašanje za tiste seje odborov, ki bodo potekale v velikem salonu, kjer vemo, da nimamo te aparature kot jo imamo tukaj, ampak glasujemo poslanci na tistih prenosljivih karticah. Je res, da že sedaj vedno dobimo člani odbora kartico s številko kamor se tudi potem na seznam pod isto številko podpišemo. Tudi to bi bilo sledljivo, če se objavi potem seznam in glasovanje hkrati.</p>
               <p>Pozdravljam tukaj predlog gospoda Jelinčiča, da vendarle je naše delo javno in da se tudi javno vidi kako posamezni poslanec glasuje. Kot pa smo lahko že danes slišali, pa je tudi moje mnenje tako, da zato ne potrebujemo spremembe poslovnika, ampak samo neko tehnično izvedbo. Morda v razmislek ali je sploh potrebno glasovati o predlogu gospoda Jelinčiča ali enostavno samo sprejmemo nek sklep, da bodo to službe zagotovile in praktično ne glasujemo o spremembi poslovnika, ker res ni potrebno. Hvala, predsednik.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Mogoče odgovor za problem v velikem salonu, čeprav ga je že podala.</p>
            </sp>
            <sp who="VerbičBojan">
               <speaker>BOJAN VERBIČ:</speaker>
               <p>Nimam čisto nič drugačnega predloga kot ga je podala spoštovana poslanka. Skratka dokler je veliki salon tak kot je, dokler nima vgrajenih teh glasovalnih naprav, drugače glasovati ne moremo. Za prihodnost nam ostaja tudi veliki salon, vendar tam so deljena mnenja ali da ali ne. Veliki salon je konec koncev namenjen tudi drugim protokolarnim zadevam, takrat pa so te zadeve malce na poti na mizi. To je dilema, ki jo bo pač moral oziroma izziv, na katerega bo moral Državni zbor odgovoriti.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa za pojasnila. Še predlagatelj prosi za besedo. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Iz naše strani ni bila prošnja za spremembo poslovnika, ampak je bil to predlog kako naj se to tehnično izvede. Tukaj lepo piše: »Na osnovi vsega navedena v poslanski skupini predlagamo, da se na odborih glasuje na enak način kot na sejah Državnega zbora«. Torej da je evidentno kako je kdo glasoval. Skratka ni želja spremembe ali pa nadgradnje Poslovnika Državnega zbora, ampak optimizacija glasovanja.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Še kdo? Gospod Jurša, izvolite.</p>
            </sp>
            <sp who="HršakIvan">
               <speaker>IVAN HRŠAK (PS DeSUS):</speaker>
               <p>Bo kar gospod Hršak. Hvala za besedo. Skratka mi v Poslanski skupini DeSUS podpiramo ta predlog Slovenske nacionalne stranke. Kolega Jelinčič je povedal za kaj gre. To se pravi, da bo sledljivost glasovanja. Mi pa želimo sledljivost glasovanja v vseh dvoranah, kjer bodo potekali odbori. To se pravi tudi v velikem salonu. Če ne bo v velikem salonu, potem zadeve nismo rešili.</p>
               <p>Poudaril bi še eno stvar, ki jo gospod Jelinčič prej ni. Sledljivost glasovanja in sledljivost poslank in poslancev, ki so na posameznem odboru oziroma komisiji. Predsednik, ravno pri vas se je zgodilo takrat na Odboru za delo, družino, socialne zadeve in invalide, ko je ne vem, imamo pač takšno poslansko skupino, tako stranko v našem parlamentu, da so takrat menda trije člani tega odbora bili. Prišlo jih je sedem. In potem so se kot zmotili pri glasovanju. In tu je velik problem, da pred glasovanjem moramo točno vedeti kdo pravzaprav je na tej seji in kdo ima pravico glasovanja. Oni so potem rekli, da so se zmotili. Ne verjamem jim. Sam se ne morem zmotiti. Če pridem na en odbor in bom sam razpravljal, ker imam to možnost razpravljati, da se potem zmotim in glasujem.</p>
               <p>To se mi zdi še bolj pomembno, kot tisto prvo. Oboje je pomembno. To se pravi sledljivost, da lahko vidijo tudi drugi kako si glasoval in pa kdo je opravičen do glasovanja, da ne more priti do zlorabe pri glasovanju. To se je prvič sedaj naredilo v 30 letih kakor spremljam, da se je kaj takega zgodilo. Zato mora biti, to pa damo na gospoda pobudo, da je to treba narediti. Torej vsepovsod, kjer bodo potekale seje, mora biti enako poskrbljeno. Tudi v velikem salonu. Razumem, da sedaj kjer so že te naprave nameščene ni problem. Kartice damo noter. Ampak treba je takoj, ko bomo lahko, saj sedaj takoj ne bo možno, ampak takoj ko bo možno, da to uredimo. Sledljivost mora biti na vseh sejah vseh odborov ali komisij. Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Še kdo? Izvolite.</p>
            </sp>
            <sp who="unknown-M">
               <speaker>GOSPOD ________:</speaker>
               <p>Hvala za besedo. Če sem prav razumel, se da tudi v velikem salonu ravno tako slediti. Vsak dobi številko daljinca, kjer je številka gor in pod to številko je tudi vpisan notri na spisku. Potem se lahko samo še objavi kako je kdo glasoval. Tako sem razumel.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Kakor vem in kakor sem bil na odborih je zmeraj številka. Ti se podpišeš pod številko, ko dobiš številko. Ali ni tako?</p>
            </sp>
            <sp who="HršakIvan">
               <speaker>IVAN HRŠAK (PS DeSUS):</speaker>
               <p>Še malo bi dopolnil. Tam dobiš številko, kartico s številko in potem gor vsak pritiska. In ko je konec glasovanja se izpišejo ne vem kdo je bil proti ali za po številkah in takrat ne vemo kdo je bil za ali proti. Takrat bi moral nekdo slikati in prej imeti vse številke kdo kakšno ima, ker potem ko zmanjka slika nobeden več ne ve kako je glasoval. To se pravi, tako ni v redu. To se pravi, da moramo to urediti po vseh prostorih takoj ko bo možno.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Mislim, da je pobuda v redu. Samo pri današnjem poizkusu v sobi 212 bi vprašal zopet gospoda Verbiča. Imaš tipko, ko pritisneš in se zadeve obdržijo na tabli. Tako da je pregled, pritisneš pod pregled in potem ostane. Lahko ponoviš, lahko vsak vpraša po glasovanju, da si pogleda potem glasovanje in tudi po številkah se potem vidi.</p>
            </sp>
            <sp who="VerbičBojan">
               <speaker>BOJAN VERBIČ:</speaker>
               <p>Mogoče še dve besedi za pojasnitev. Torej glasovalne naprave so vgrajene povsod drugod razen v velikem salonu. V velikem salonu se uporablja tako imenovani mobilni glasovalni sistem. In točno tako. Po papirnem spisku kdo je prevzel kakšno številko in po fotografiji rezultatov, se da rekonstruirati. Namreč ta zadeva nima programske podpore, da bi se ti rezultati nekje hranili. Če in ko bomo lahko tudi v velikem salonu imeli tako opremo, kot jo imamo tudi povsod drugod, bo tudi v velikem salonu lahko popolnoma enako.</p>
               <p>Sedaj pa imamo eno izjemo. Veliki salon pač žal trenutno ni ustrezno tehnično opremljen, da bi to lahko programsko podprli. Ta mobilni glasovalni sistem je že kar star. Proizvajalcev ni več. V tem času so se razmere na trgu spremenile, tako da uporabljamo dokler dela, ko pa bo nehal delovati bo pa treba najti zamenjavo oziroma že malo prej.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Še Tina Heferle je prosila za razpravo. Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Mi smo pri tej točki dobili s strani Poslanske skupine SNS pobudo za spremembo Poslovnika Državnega zbora. Pogovarjamo se sicer o zelo zanimivi temi. Očitno se tudi vsi strinjamo, da je treba na tem nekaj narediti, ampak vendarle, ne da bi zavirala razpravo, ta tema ni primerna za Komisijo za poslovnik, ker smo tako ali tako soglasno ugotovili vsi skupaj, da poslovnika ni potrebno spreminjati. Pač pa je ta tema zelo dobrodošla za službe Državnega zbora, tako da sama predlagam, če ima morda gospod Jelinčič še kakšno bolj inovativno ali pa bolj dodelano idejo, da se službami usedemo na kakšnem delovnem sestanku pri predsedniku Državnega zbora skupaj s službami in to idejo dodelamo. Na Komisiji za poslovnik pa verjetno tega vprašanja ne bomo rešili.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Še gospod Zmago Jelinčič. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>To pobudo sem dal že dolgo časa nazaj pri predsedniku Državnega zbora in se ni nič zgodilo. Zato sem rekel, da je treba pisno poslati, ker papir potem ostane. Drugo se pozabi in izgine. Mislim, da je smiselno, da smo o tem govorili, da rešimo to problematiko, ki ni kar tako za odmet. Dostikrat se je zgodilo, da so eni govorili; da jaz sem glasoval tako, tisti, ki je sedel zraven pa je rekel, da ni res, da si tako glasoval, drugače si glasoval. In se ni dalo. Čez nekaj časa to izgine in noben več ne ve kako je kdo glasoval. Tu je problematika v velikem salonu, in sicer zaradi tega, recimo glasovanje, kjer imata dva odbora skupno sejo. In sedaj jaz dobim enkrat za glasovalno številko 24 in zraven še številko 3. Recimo pritisnem številko 3 in številko 24, da glasujem za, vendar potem ko se zasveti sem sam samo številka, kajti nisem se podpisal na papir pod številko 24, ker noben papir sploh nima štiriindvajset rubrik, da bi se lahko podpisal. Če bi se podpisovali glede na številko ob prejemu kartice, potem bi se bilo do neke mere dalo slediti. Sedaj se pa ne da čisto nič slediti. To je treba nekako urediti.</p>
               <p>In še nekaj. Računalniško se to ne beleži. V poslovniku piše, da se vodi računalniška evidenca, vendar se v tem primeru računalniška evidenca ne vodi, ker se praktično ne more voditi. V drugih sejnih prostorih bo sedaj to lahko in se bo to izpeljalo kolikor slišim v eni štirinajstih dneh. Tukaj pa je treba še urediti za veliki salon.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Še kdo mogoče želi razpravljati? Če ni, zaključujem razpravo. Glede na vse povedano ugotavljam, da je pobuda Poslanske skupine Slovenske nacionalne stranke za spremembo Poslovnika Državnega zbora v zvezi z glasovanjem na sejah delovnih teles na način, da se na sejah delovnih teles glasuje na enak način kot na sejah Državnega zbora, to je, da se o glasovanjih na sejah delovnih teles opravljenih z uporabo glasovalne naprave vodi računalniška evidenca.</p>
               <p>S tem mislim, da je zadeva rešena. Rešiti moramo samo še veliki salon. Na tem bomo delali naprej.</p>
               <p>To je samo ugotovitev. O tem ne bi glasovali.</p>
               <p>S tem zaključujem 2. točko dnevnega reda.</p>
            </sp>
            <sp who="HršakIvan">
               <speaker>IVAN HRŠAK (PS DeSUS):</speaker>
               <p>Samo toliko, da ne bo pomote. Prej smo vsi ugotovili, da ne spreminjamo Poslovnika Državnega zbora, vi pa ste sedaj rekli, da smo spremenili Poslovnik Državnega zbora. Mi smo sedaj samo tehnično rešitev našli, če sem prav razumel. To se pravi, tehnična rešitev razen za veliki salon, to bomo čez nekaj časa, da bo Državni zbor našel rešitev. To se pravi, to ni sprememba Poslovnika Državnega zbora, pa naj me gospa Heferle popravi, da ne bi napačen sklep tukaj sprejemali.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Moram pa povedati resnici na ljubo, ker imam pred seboj papir, je bila pobuda za spremembo Poslovnika Državnega zbora. Tako je bilo napisano. Ne morem izven tega. Hvala lepa.</p>
               <p>Prehajamo na <title>3. TOČKO DNEVNEGA REDA – RAZNO.</title> Tu bom dal neko pobudo. Pobuda bo prišla in se bomo pogovarjali o tem. Mi imamo sprejeto Resolucijo o upravni dejavnosti. Pri zakonih, ki pa prihajajo pred odbore in pred seje Državnega sveta pa ni nekih teh elementov. Predsednik Vlade se je ob svojem nastopu obregnil ob zadevo, da imamo preveč predpisov, da so v navzkrižju in da to dela zmedo. Torej oblikoval bom predlog, da se pravno-tehnično zadeve uredi in da je tudi v predlogu zakona, da damo tudi člen, ki urejuje poslovnik, da v predlogu zakona tudi povemo kaj bomo s tem poenostavili, kaj bomo zmanjšali in da je tudi zahteva, če je primerna oblika za degitalizacijo? predpisa. Mislim, da je to smiselno pri 848 zakonih, sedaj smo še ene tri sprejeli, jih je še več in pri 20.000 podzakonskih predpisih smiselno eno tako zahtevo imeti pred seboj.</p>
               <p>To pobudo bom spravil skupaj. To sem že enkrat izrazil na tej komisiji. To je to. Samo ena napoved. Hvala. Gospod Jelinčič, izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Mislim, da bi bilo sploh smiselno delovati malo drugače. Mi imamo dostikrat zakon o spremembi zakona. Potem pravniki režejo listke in limajo k obstoječemu zakonu gor razne spremembe. Vzemimo angleški sistem, da ko je nek zakon spremenjen, je prejšnji zakon anuliran in velja samo novi zakon in potem ne bomo imeli zakon o spremembi zakona o spremembi zakona. Tako kot se je že zgodilo, da jih imamo kar nekaj takih, da se komulativno nalaga kakšna sprememba gre na neke zakone. Potem pridemo do take zmede kakor jo mi imamo v tej državi. Ta zmeda je grozljiva. Treba je tudi nekako poiskati korelacijo med zakoni, ki stojijo in zakoni, ki ne sodijo tja noter. Po tematiki sodijo, po sami rešitvi določenega problema pa ne sodijo, ker se križajo s osnovnim zakonom ali pa celo s kakšnim glavnim zakonom. To je treba urediti. To je huda birokratska šlamastika, ki jo večina drugih držav ne pozna. V Sloveniji pa je do tega prišlo, po mojem mnenju tudi zato, da se je lahko delalo kakor se je kateremu zdelo, ker je vedno nekdo našel en zakon na katerega se je skliceval in rušil tisto osnovno tezo. To bi bilo treba narediti v tej smeri.</p>
               <p>Tu vam nalagam kakšno delo. Nisem član poslovniške komisije, ampak kar delajte.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Še kdo pod razno? Še kakšna pobuda? Če ne, zaključujem 3. točko dnevnega reda in 7. sejo Komisije za poslovnik. Hvala lepa.</p>
               <stage type="time">Seja je bila končana 9. junija 2020 ob 14.33.</stage>
            </sp>
         </div>
      </body>
   </text>
</TEI>
