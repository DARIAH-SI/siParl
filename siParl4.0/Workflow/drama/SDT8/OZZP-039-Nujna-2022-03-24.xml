<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZP-039-Nujna-2022-03-24">
   <teiHeader>
      <fileDesc>
         <titleStmt>
            <title>Odbor za zunanjo politiko</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZP-039-Nujna-2022-03-24.OZZP" n="039">
               <name>Nujna</name>
               <date when="2022-03-24"/>
            </setting>
         </settingDesc>
         <particDesc>
            <listOrg>
               <org xml:id="OZZP-039-Nujna-2022-03-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZP-039-Nujna-2022-03-24.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZUNANJO POLITIKO</stage>
            <stage type="session">39. nujna seja</stage>
            <stage type="date">(24. marec 2022)</stage>
            <stage type="chairman">Sejo je vodila Monika Gregorčič, predsednica odbora.</stage>
            <stage type="time">Seja se je začela ob 11.16.</stage>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Spoštovane kolegice in kolegi, pričenjam 39. nujno sejo Odbora za zunanjo politiko!</p>
               <p>Obveščam vas, da sta danes opravičeno zadržana mag. Meira Hot Poslanska skupina SD ter gospod Marjan Šarec Poslanska skupina LMŠ, na seji pa s pooblastili sodelujejo gospod Miha Kordiš nadomešča dr. Mateja Tašner Vatovca iz Poslanske skupine Levica ter iz Poslanske skupine SDS gospa Elena Zavadlav Ušaj nadomešča gospo Evo Irgl ter gospod Jure Ferjan nadomešča gospo Karmen Kozmus Ferjan. Vse prisotne na seji lepo pozdravljam.</p>
               <p>Prehajamo na določitev dnevnega reda seje odbora. S sklicem seje ste prejeli dnevni red in ker nisem prejela predlogov za njegovo spremembo je določen takšen dnevni red kot je bil posredovan s sklicem. Še eno obvestilo o nadomeščanju in sicer Bojan Podkrajšek nadomešča gospoda Marjana Pojbiča iz Poslanske skupine SDS.</p>
               <p>Prehajamo na <title>1. TOČKO DNEVNEGA REDA – ZAHTEVA STRANKE LEVICA ZA OCENO USTAVNOSTI SKLEPA O NEDOPUSTNOSTI RAZPISA ZAKONODAJNEGA REFERENDUMA O ZAKONU O RATIFIKACIJI SPORAZUMA MED VLADO REPUBLIKE SLOVENIJE IN ORGANIZACIJO ZA SODELOVANJE PRI SKUPNEM OBOROŽEVANJU O OPRAVLJANJU PROGRAMA BOXER S STRANI OCCAR.</title>
               </p>
               <p>Ustavno sodišče je Državnem zboru 14. marca 2022 posredovalo zahtevo za oceno ustavnosti in določilo 10-dnevni rok, v katerem se Državni zbor izjavi glede nedopustnosti razpisa zakonodajnega referenduma ter glede navedb v zahtevi. Odboru sta bili v zvezi z zahtevo posredovani mnenji Vlade in Zakonodajno-pravne službe Državnega zbora, zato so izpolnjeni poslovniški pogoji za današnjo obravnavo. V skladu z 265. členom Poslovnika Državnega zbora bo odbor kot matično delovno telo podal mnenje. K obravnavi točke so bili, zato vabljeni predlagatelj zahteve Poslanska skupina Levica, predstavniki Ministrstva za obrambo, predstavniki Ministrstva za zunanje zadeve ter predstavnica Zakonodajno-pravne službe.</p>
               <p>Besedo dajem najprej vodji Zakonodajno-pravne službe Državnega zbora, gospa Nataši Voršič.</p>
               <p>Izvolite.</p>
            </sp>
            <sp who="VoršičNataša">
               <speaker>NATAŠA VORŠIČ:</speaker>
               <p>Hvala lepa za besedo, gospa predsednica.</p>
               <p>Lep pozdrav vsem udeležencem na seji!</p>
               <p>Zakonodajno-pravna služba je pripravila mnenje o zahtevi stranke Levice za oceno ustavnosti Sklepa o nedopustnosti razpisa zakonodajnega referenduma o Zakonu o ratifikaciji sporazuma med Vlado Republike Slovenije in Organizacijo za sodelovanje pri skupnem oboroževanju OCCAR o upravljanju programa Boxer s strani OCCAR. V obravnavanem ustavnem sporu gre za presojo Sklepa o nedopustnosti razpisa zakonodajnega referenduma. Stranka Levica je vložila zahtevo za oceno ustavnosti tega sklepa in v zahtevi navaja, da je sklep v nasprotju s tretjo alinejo drugega odstavka 90. člena, ki določa nedopustnost zakonodajnega referenduma s 3. členom Ustave, ki določa, da ima v Sloveniji oblast ljudstvo in v nasprotju z 44. členom Ustave, ki določa pravico do sodelovanja pri upravljanju javnih zadev. Predlagatelj je vložil zahtevo za oceno ustavnosti, ker pri izpodbijanemu zakonu po njegovem mnenju ne gre za Zakon o ratifikaciji mednarodne pogodbe temveč gre za ratifikacijo mednarodnega akta nepogodbene narave. Sporazum po mnenju predlagatelja ni mednarodna pogodba, ker ne izpolnjuje pogojev, ki jih določa Zakon o zunanjih zadevah, Dunajska konvencija o pravu mednarodnih pogodb in mednarodno običajno pravo. Sporazum ne predstavlja mednarodne pogodbe, ker predmet sporazuma ni opredeljen, niso opredeljene obveznosti, postopek izstopa iz sporazuma ni določen. Sporazum ni bil sklenjen s pogajanji, ne določa uporabo pravil OCCAR, ne določa nobenih obveznosti Republike Slovenije in ni pravno zavezujoč za Republiko Slovenijo. Poleg tega sporazum ne predstavlja mednarodne pogodbe tudi zato, ker ni bil sklenjen z mednarodno organizacijo. Po mnenju predlagatelja OCCAR ni mednarodna organizacija v pravem pomenu, ker je posrednik med pravno osebo zasebnega prava in Republiko Slovenijo. Po mnenju predlagatelja tudi OCCAR skladno z mednarodnim pravom ne uživa mednarodno pravne subjektivitete. Pravna podlaga za Sklep o nedopustnosti razpisa referenduma je določba tretje alineje drugega odstavka 90. člena Ustave, ki določa, da referendum o Zakonu o ratifikaciji mednarodne pogodbe ni dopusten in določba 21. člena Zakon o referendumu in ljudski iniciativi, ki pa določa postopek Sklepa o nedopustnosti razpisa zakonodajnega referenduma. Predlog Sklepa o nedopustnosti razpisa zakonodajnega referenduma je vložila Vlada. Zakonodajno-pravna služba je v svojem mnenju k izpodbijanemu predlogu sklepa že zavzela stališče, da morajo biti pri mednarodnih pogodbah predhodno ugotovljena tako pravna vprašanja kot tudi volja ljudstva, zato pri teh zakonih po sprejetju Zakona o ratifikaciji mednarodne pogodbe zakonodajni referendum ni dopusten. Zakonodajno-pravna služba je v svojem mnenju že v obravnavi predloga sklepa navedla, da Ustava ureja zakonodajni referendum v 90. členu, ki je bil z ustavnim zakonom spremenjen. Ta drugi odstavek 90. člena določa štiri zakonodajna področja, ker referenduma ni dopustno razpisati in da obravnavani ustavni spor ureja tretja alineja 90. člena Ustave, ki pa določa, da zakonodajnega referenduma ni dopustno razpisati o zakonih, o ratifikaciji mednarodnih pogodb.</p>
               <p>Poleg tega je Zakonodajno-pravna služba v svojem mnenju izpostavila tudi ustavodajno gradivo za spremembo Ustavo. Iz ustavodajnega gradiva izhaja, da je bila nedopustnost razpisa referenduma glede mednarodnih pogodb vključena v drugi odstavek 90. člena Ustave na podlagi dopolnilnega predloga strokovne skupine za zakonodajni referendum. Da je strokovna skupina ugotovila, da bi bilo smiselno te zakone izključiti iz referendumskega odločanja in da je prepoved tega referenduma utemeljena v naravi sklepanja mednarodnih pogodb, pri čemer pa so iz tega izvzete mednarodne pogodbe, ki jih določa drugi odstavek 3.a člena Ustave.</p>
               <p>Zakonodajno-pravna služba je v mnenju razložila tudi, da mora biti za ustavno dopustno izključitev referenduma po tretji alineji drugega odstavka 90. člena Ustave izpolnjena dva pogoja. In sicer prvič, da gre za Zakon o ratifikaciji torej poseben zakon in pa, da ta zakon vsebuje mednarodno pogodbo. V mnenju je Zakonodajno-pravna služba podrobno opredelila pravne elemente, po katerih se ugotavlja tako prvi pogoj torej Zakon o ratifikaciji kot tudi drugi pogoj torej pravne elemente mednarodne pogodbe. Glede mednarodne pogodbe je navedla, da Ustava uporablja torej, da že Ustava uporablja pojem mednarodna pogodba, vendar tega pojma ne opredeljuje. V notranjem pravu pa to opredeljuje Zakon o zunanjih zadevah, ki določa, da je mednarodna pogodba sporazum, ki ga sklene Republika Slovenija pisno z eno ali več državami, za katerega velja mednarodno pravo in sicer ne glede na število listin in ne glede njegovo posebno ime. Pomembno je, da Zakon o zunanjih zadev določa tudi, da daje Sloveniji mnenje o tem ali je konkreten mednarodni akt, mednarodna pogodba Ministrstva za zunanje zadeve. Tako mnenje pa mora organ pridobiti pred začetkom formalnih pogajanj za sklenitev mednarodne pogodbe. To pomeni, da je pravna narava akta kot mednarodne pogodbe mora biti, zaradi pravnih učinkov ugotovljena pred začetkom formalnih pogajanj, kar pomeni, da mora biti ta pogoj torej, da gre za mednarodno pogodbo izpolnjen že pred vložitvijo Predloga Zakona o ratifikaciji mednarodne pogodbe v zakonodajni postopek.</p>
               <p>V samem mnenju so izpostavljena tudi stališča Ustavnega sodišča. Ustavno sodišče je presojalo vprašanje pravne narave mednarodne pogodbe in navedlo tudi kriterije za to presojo. Iz ustavne presoje izhaja, da mora mednarodna pogodba izpolnjevati tako vsebinske kriterije poleg tega pa mora biti tudi sklenjena in uveljavljana po postopku, ki je v pravnem redu določen za mednarodne pogodbe. Pomembna sta dva judikata in sicer sklep iz leta 1998 in sklep iz leta 2001. V postopku ratifikacije mednarodne pogodbe z zakonom je pomembno še eno ustavnopravno vprašanje in sicer vprašanje skladnosti mednarodne pogodbe z Ustavo. V skladu z drugim odstavkom 160. člena Ustave namreč Ustavno sodišče izreka posebno predhodno mnenje o skladnosti mednarodne pogodbe z Ustavo. Vprašanje skladnosti te pogodbe z Ustavo je povezano s postopkom ratifikacije mednarodne pogodbe, zato je Zakonodajno-pravna služba v mnenju izpostavila tako pravno podlago, aktivno legitimacijo, predmet, obseg in pravni učinek te ustavne presoje.</p>
               <p>Glede utemeljitev same zahteve za oceno ustavnosti pa je Zakonodajno-pravna služba v mnenju posebej navedla kriterije oziroma opredelitve glede stališč predlagatelja, da ne gre za mednarodno pogodbo, ker sporazum ne izpolnjuje določenih elementov, ki opredeljujejo to mednarodno pogodbo.</p>
               <p>Predlagatelj prav tako navaja, da sporazum ni mednarodna pogodba, ker ne določa pravil mednarodnega prava. Državni zbor meni, da ti očitki niso utemeljeni. Iz pisno o ponudbi namreč izhaja, da se uporabljajo pravila OCCAR, ki so opredeljena kot konvencija. Poleg tega pa je pisno v ponudbi izrecno določeno, da se uporabljajo tudi določbe o privilegijih in imunitetah ter arbitražna klavzula, ki pa so vsi del konvencije. Ker torej sporazum določa uporabo mednarodne konvencije, s tem nedvoumno določa tudi uporabo pravil mednarodnega prava.</p>
               <p>Predlagatelj hkrati navaja tudi, da sporazum ni mednarodna pogodba tudi iz razloga, ker ni bil sklenjen z mednarodno organizacijo ali drugi državo. V primeru OCCAR naj namreč ne bi šlo za mednarodno organizacijo. V nasprotju s temi navedbami Zakonodajno-pravna služba ugotavlja, da OCCAR je mednarodna organizacija in da uživa mednarodno pravno subjektiviteto. Pravna teorija namreč kot mednarodnega organizacije opredeljuje tiste, ki izpolnjujejo naslednje kriterije: nastanek na podlagi mednarodnega akta, obstoj temeljnega akta, obstoj organov, ki so določeni od organov držav članic in pa izključno oziroma prevladujoče članstvo držav članic. Zakonodajno-pravna služba je v mnenju natančno pojasnila, da OCCAR izpolnjuje vse te kriterije in sicer tako nastanek na podlagi mednarodnega akta, tako glede obstoja temeljnega akta, glede obstaja organov, glede izključnega oziroma prevladujočega članstva držav, glede mednarodne subjektivitete in glede samostojne sposobnosti sklepa mednarodnih aktov.</p>
               <p>Poleg tega velja posebej poudariti, da finančne posledice. In sicer, finančne posledice so eden od pokazateljev, da gre za mednarodno pogodbo. Glede tega pa je pomembno, da sama sklenitev sporazuma še ne prinaša neposrednih finančnih posledic za Republiko Slovenijo, vendar pa sporazum pomeni pravno podlago za sklepanje nadaljnjih mednarodnih pogodb in obligacijsko pravnih poslov, ki pa bodo imeli neposredne finančne posledice. Na navedene pravne akte torej na mednarodne pogodbe in pravne posle pa je treba gledati kot na celoto.</p>
               <p>Še zaključno pravno vprašanje. Zaključno pravno vprašanje je dopustnost referenduma o Zakonu o ratifikaciji mednarodnega akta ne pogodbene narave. V nasprotju stališče predlagatelja Zakonodajno-pravna služba meni, da v mednarodnem ne pogodbenem aktu nista dopustna niti ratifikacija niti zakonodajni referendum. Ustava določa, da se z zakonom ratificirajo mednarodne pogodbe, ki imajo zavezovalnci pravni učinek, zato bi bil Zakon o ratifikaciji mednarodnega ne pogodbenega akta po mnenju Zakonodajno-pravne službe v nasprotju z Ustavo. Posledično pa bi bil v nasprotju z Ustavo tudi zakonodajni referendum o mednarodnem aktu ne pogodbene narave.</p>
               <p>Pomembno je, da če bi Ustavno sodišče ugotovilo neustavnost sklepa o nedopustnosti razpisa zakonodajnega referenduma, ker se nanaša na akt, ki ni mednarodna pogodba bi razveljavitev sklepa morala učinkovati tudi na Zakon o ratifikaciji, ker zakonodajnega referenduma o takem aktu Ustava ne dopušča.</p>
               <p>Presoja Ustavnega sodišča bi, zato morala biti razširjena tudi na Zakon o ratifikaciji v nasprotnem primeru bi prišlo do naslednjih protiustavnih posledic. Zakon o ratifikaciji torej seveda bi se nanašal na mednarodni pogodb ne pogodbene narave, kar bi bilo v neskladju z 2., 8., 86., 153. in 160. členom Ustave in pa zakonodajni referendum bi bil izveden za mednarodni akt ne pogodbene narave, kar pa bi bilo prav tako v neskladju z 90. členom Ustave.</p>
               <p>Če zaključim. Državni zbor je Sklep o nedopustnosti zakonodajnega referenduma sprejel, ker se nanaša na Zakon o ratifikaciji mednarodne pogodbe iz tretje alineje drugega odstavka 90. člena Ustave. Takšen zakon pa je izključen iz referendumskega odloča, zato Zakonodajno-pravna služba meni, da je zahteva za oceno ustavnosti izpodbijanega sklepa neutemeljena.</p>
               <p>Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Besedo za dopolnilno obrazložitev k mnenju dajem predstavniku Ministrstva za obrambo, državnemu sekretarju gospod Tonetu Slaku.</p>
               <p>Izvolite.</p>
            </sp>
            <sp who="SlakTone">
               <speaker>TONE SLAK:</speaker>
               <p>Hvala za besedo.</p>
               <p>Spoštovane članice in člani Odbora za zunanjo politiko!</p>
               <p>Predlagatelj svojo zahtevo za oceno ustavnosti sklepov o nedopustnosti razpisa zakonodajnega referenduma o Zakon o ratifikaciji sporazuma med Vlado Republiko Sloveniji in Organizacijo za sodelovanje pri skupnem oboroževanju OCCAR o upravljanju programa Boxer s strani OCCAR utemeljuje predvsem z navedbami, da v konkretnem primeru s sporazumom OCCAR ne izpolnjuje osnovnih zahtev za opredelitev sporazuma kot mednarodne pogodbe kot izhaja iz določb Zakona o zunanjih zadevah ter, da posledično sporazum ne predstavlja mednarodne pogodbe tudi zato, ker se ne sklepa z mednarodno organizacijo ali državo, saj po mnenju predlagatelja OCCAR naj nebi imel mednarodno pravne subjektivitete oziroma ne bi bil mednarodna organizacija. Vlada Republika Slovenija se z vloženo zahtevo za oceno ustavnosti sklepov o nedopustnosti referenduma ne strinja in Ustavnemu sodišču predlaga na zahtevo za oceno ustavnosti oceni kot neutemeljeno torej, da ugotovi, da Sklep o nedopustnosti referenduma ni v neskladju z Ustavo. V zvezi s Sklepom o nedopustnosti referenduma je Vlada prepričana, da je bila odločitev Državnega zbora o nedopustnosti referenduma v konkretni zadevi kot tudi argumenti, ki jih je upošteval pri ugotavljanju te nedopustnosti razumna in ustrezno razložena. S tem je odpravljen vsakršen dvom o morebitni neustavnosti sklepov o nedopustnosti referenduma, saj je pri ustavno sodni presoji sklepov o nedopustnosti referenduma, s katerim Državni zbor ni dopustil odločanja o Zakonu o ratifikaciji sporazuma ključna presoja ali so v konkretnem primeru izpolnjeni ustavno določeni pogoji za nedopustnost referenduma.</p>
               <p>Po mnenju Vlade Zakon o ratifikaciji sporazuma OCCAR izpolnjuje vse pogoje s tretje alineje drugega odstavka 90. člena Ustave, ki določa, da referenduma o uveljavitvi zakona ni dopustno razpisati o zakonih o ratifikaciji mednarodnih pogodb. Za umestitev okvir tretje alineje 90. člena Ustave in s tem povezano vsebinsko presojo ali gre za ratifikacijo mednarodne pogodbe morajo biti izpolnjeni naslednji pogoji za navedene določbe Ustave.</p>
               <p>Prvič. Da je pravni predpis po svoji obliki zakon. Izpolnjenost tega pogoja je evidentna, saj ima konkreten akt formalno obliko zakona s tem pa je zadoščeno formalnemu kriteriju iz tretje alineje drugega odstavka 90. člena Ustave, kar je skladno tudi z ustavljeno ustavno sodno prakso, saj pri pristojnosti za ocenjevanje ustavnosti pri zakonu vselej prevlada formalni kriterij torej, da je izdan v obliki zakona.</p>
               <p>Drugič. Da gre za Zakon o ratifikaciji, ki vsebuje mednarodno pogodbo. Postopku za sklenitev sporazuma so bile ves čas upoštevana določila Zakon o zunanjih zadevah glede sklepanja mednarodnih pogodb, s čimer je bilo v celoti zadoščeno formalnim pogojem za sklenitev sporazuma kot mednarodne pogodbe. Skladno z opredelitvijo pojma mednarodne pogodbe v prvem odstavku 69. člena Zakona za zunanje zadeve mednarodna pogodba vsebuje naslednje elemente: sporazum je sklenjen v državi ali med državami in mednarodno organizacijo. Sporazum je sklenjen pisno. Za sporazum velja mednarodno pravo. Sporazum je mednarodna pogodba ne glede na število listin in iz katerih je sestavljen. Sporazum je mednarodna pogodba ne glede na njegovo posebno ime. V konkretni zadevi so vsi navedeni elementi izpolnjeni, kar je v mnenju Vlade tudi utemeljeno.</p>
               <p>Glede trditve predlagatelja, da v primeru OCCAR ne gre za mednarodno organizacijo pa pojasnjujemo, da ne gre na to, da glede na to, da v doktrini mednarodnega prava obstajajo različne opredelitve mednarodnih organizacij pa je iz njih mogoče razbrati elemente, ki so bistvenega pomena za njihov nastanek. Mednarodno organizacijo ustavijo države najmanj tri, ki so subjekt mednarodnega prava na temelju njihove soglasne volje. Ustanovitveni akt mednarodnih organizacij je mednarodna pogodba. Mednarodne organizacije delujejo na podlagi mednarodnega prava. V ustanovitven aktu so med drugim navedeni cilji in naloge organizacije, njeni stalni organi in oblike financiranja. Organizacija OCCAR ustreza omenjenim značilnostim, saj so OCCAR ustanovile države. Ustanovne članice so bile Velika Britanija, Francija, Nemčija in Italija. Danes ima OCCAR šest držav članic. OCCAR je bil kot mednarodna organizacija ustavljen s konvencijo OCCAR s čimer je <stage>/ nerazumljivo/</stage> mednarodno pravno subjektiviteto v naravi in obsegu določenim s konvencijo OCCAR. Pravni status je prav tako jasno naveden v 39. členu Konvencije OCCAR in sicer, da ima OCCAR pravno osebnost in s tem zmožnost sklepanja pogodb, razpolaganja s premičnim in nepremičnim premoženjem in je stranka v pravnih postopkih.</p>
               <p>Hvala lepa.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Odboru predlagam, da naprej opravi razpravo in nato odloči o naslednjem predlogu mnenja odbora: »Odbor za zunanjo politiko se strinja z mnenjem Zakonodajno-pravne službe o zahtevi stranke Levice za oceno ustavnosti sklepa o nedopustnosti razpisa zakonodajnega referenduma o Zakonu o ratifikaciji sporazuma med Vlado Republike Slovenije in organizacijo za sodelovanje pri skupnem oboroževanju o opravljanju programa Boxar s strani OCCAR z dne 21. marca 2022 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.«. O navedenem predlogu mnenja odpiram razpravo poslank in poslancev.</p>
               <p>Prvi dobi besedo gospod Miha Kordiš.</p>
               <p>Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>Že drugič v mandatu aktualne vlade Janeza Janše se dogaja, da Vlada želi prepovedati referendumsko odločanje ljudem na temo nakupov orožja. Zelo preprosto rečeno je, da se Vlada boji svojih lastnik državljank in državljanov, ki v treh četrtinah odločno nasprotujejo nakupovanju kakršnegakoli orožja. Presneto dobro se zavedajo, da gre pri vsakršnemu nakupu orožja za metanje denarja stran, denarja, ki bi ga krepko krepko potrebovali na vitalnih družbenih podsistemih, ki ljudem dejansko služijo. Tukaj je zdravstvo tukaj je razvoj, potrebe po odzivu na podnebni zlom in tako naprej.</p>
               <p>Prvič smo v Levici sprožili referendumsko pobudo in se opravili med ljudi, ko se je sprejemal Toninov zakon o 780 milijonih za orožje. Kljub epidemiji kljub mrzli zimi slabemu vremenu se je zgolj v tednu dni zbralo 30 tisoč podpisov. Državljanke in državljani so zelo jasno povedali kaj se o orožarskih nakanah aktualne vlade mislijo. Z enako motivacijo smo se odzvali tudi na izvedbo največjega posla iz tega Toninovega posla to je nakup oklepnikov za 400 milijonov evrov. Te oklepniki se ne kupujejo za obrambo domovine, kupujejo se za izvajanje Natovih misij v tujini. Za delovanje na domačemu terenu so popolnoma neprimerni. Edino čemur lahko služijo je pomoč pri okupacijah držav globalnega juga, ki jih predhodno razsujejo in uničijo vodilne članice Nato pakta kot so to Združene države Amerike.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Gospod Kordiš, eden trenutek vas bom prekinila. Samo trenutek. Jaz bi vas želela opozoriti, da razpravljamo danes o predlogu mnenja odbora, ki ga je pripravila Zakonodajno-pravna služba in to je tudi tema današnje točke dnevnega reda in jaz bi želela, da ostanemo v teh vsebinskih okvirih. Vse ostale vsebinske razprave smo namreč opravili tekom zakonodajnega postopka. Tako, da danes ni potrebe, da ponovno ponavljamo te zadeve in tudi ni mesto. Kot rečeno točka dnevnega reda je jasna in v razpravo sem dala predlog mnenja odbora kot ga je predstavila predstavnica vodja Zakonodajno-pravne službe. Tako, da bi vas želela opozoriti in tudi prosim vas tudi vse bodoče razpravljavce, da ostanemo v tem vsebinskem okviru.</p>
               <p>Hvala lepa.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala, predsedujoča. Jaz se še vsekakor gibljem v tem vsebinskem okviru, saj to predlagano mnenje za današnjo sejo odbora ne nastaja v nekem vakumu, ampak je direktna posledica tega, da se je vlada Janeza Janše s svojo koalicijo ljudem odločila vzeti referendum na temo nakup orožja spet. Saj drugače ne bi danes tukaj sedeli, ne bi obravnavali tega sklepa, sklepa za današnjo sejo odbora, če ne bi Vlada prišla pred Državni zbor in dajala, da je nakup oklepnikov za misije v tujini tako zelo vitalen, da je potrebno ljudem referendum prepovedati in iz tega stališča nastopam se bom pa tudi bolj pravno-formalno dotaknil predstavljenega stališča, s katerim naj bi odbor podprl vladno argumentacijo in vladne nakane, da referendum ljudem prepove.</p>
               <p>Nakup oklepnikov 8x8 Boxar se naj bi izvajal preko organizacije OCCAR. Mednarodna organizacije kot to trdi Vlada, s katero naj bi sprejeli mednarodno pogodbo. O mednarodnih pogodbah pa kot vemo po slovenski ustavi referenduma ne more biti. Vse lepo in prav, če bi za pristop k OCCAR dejansko podpisovali mednarodno pogodbo, ampak je ne. Gre za mednarodni akt ne pogodbene <stage>/ nerazumljivo/</stage>. OCCAR je v resnici zgolj neko lepo ime za orožarski nakup preko posrednika ne pa za neko resno mednarodno organizacijo kot je to denimo organizacija Združenih narodov. Zakaj se, potem Vlada sklicuje na mednarodne pogodbe? Ja, zaradi tega, ker ima zelo rada posrednike, preko posrednikov pa ima zelo rada provizije saj se spomnimo mask, se spomnimo ventilatorje. In spet smo tukaj, kjer smo aktualni mandat vlade Janeza Janše začeli. Za vlado Janeza Janše so provizije pomembnejše od demokracije.</p>
               <p>Hvala lepa.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Naslednji na vrsti je mag. Branko Grims.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala za besedo.</p>
               <p>Vsem prav lep pozdrav!</p>
               <p>Vedno znova, kadar poslušamo takole slaboumno demagogijo se seveda, potem ne smemo čuditi, če upada v <stage>/ nerazumljivo/</stage> parlamentu kot ima take poslance kot jih ju je na levem političnem polu, kar veliko. Sedaj pa samo nekaj dejstev v kratek odgovor.</p>
               <p>Prvič. Na pogajanjih v spremembi Ustave glede referendumske zakonodaje je desna stvar zagovarjala, da se dovolili referendum brez vseh omejitev tudi osebno sam sem tam bil zraven in sem to izrecno zagovarjal. Ves levi pol politike je pa vztrajal, da je potrebno uvesti omejitve in zato so notri določila, da se ne sme imeti referenduma o obrambi, o varnosti, o pač mednarodnih pogodbah, o finančnih zadevah in tako naprej na zahtevo levega političnega pola in sedaj tisti, ki ste to sforsirali tukaj zganjate demagogijo in očitate tistim, ki spoštujejo Ustavo za nekaj, kar ste sami vsilili notri v Ustavo. To je prvo, kar je neumnost.</p>
               <p>Drugo. V kakšnem okolju vi živite? Dobro jutro, vam želim. V Ukrajini imaš danes okupatorja. Ta okupator se imenuje Rusija in ta Rusija napoveduje že prvi dan vojne je to napovedovala, da bo šla naprej. Grožnje so šle direktno na Finsko, na Švedsko pa še komu kasneje in v teh razmerah, gospe in gospodje, vi ovirate sprejem tega oziroma želite ovirati sprejem tega dogovora, ki bi omogočal, da gre Slovenija v tiste najbolj vitalno nujne nakupe, h katerim se je zavezala na mednarodnem področju. Da je mera polna kdo se je zavezal k dodatnim nakupom? Vlada Janeza Janše, ja seveda. Zavezal se je gospod Tone Rop iz levega političnega pola z Vlado, ki je imel notri SD pa še vse zraven, potem je to naknadno potrdila vlada Alenke Bratušek in na koncu je zadnji pisno poslal - da ne bom predolg – dokončno zavezo Marjan Šarec v vladi, ki je nastala izključno in samo, zaradi podpore Levice in danes gledamo tukaj spet novo nadaljevanje tistega balkanskega »Ko to tam opeva«. Za tisto, kar ste sami naredili, za tisto, kar ste sami sforsirali kažete s prstom na drugega in potem nizate očitke. Najstarejši trik levičarjev 100 let pa nič se ni spremenilo.</p>
               <p>Vsekakor je strokovno pripravljeno gradivo, ki ga je naredila služba vredno podpore. Sam ga bom podprl. Prepričan sem tudi, da ga bo večina. Dodajam samo še to celo, če ne bi šlo za mednarodno pogodbo bi bil v tem primeru nedopusten referendum, zaradi okoliščin, v katerih je danes Evropa, kjer je vojna tik pred vrati tik pred mejo Evropo in seveda, ker govori Ustava tudi o tem, da se na področju obrambe za nujne zadeve ravno tako ne more opraviti referendum mimogrede na vašo zahtevo, da vam osvežim spomin.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Preden nadaljujemo naslednja bo gospa Mojca Škrinjar bi jaz še enkrat želela samo prositi, da ostanemo z razpravami v okviru današnje točke dnevnega reda in razpravljamo o predlogu mnenja odbora.</p>
               <p>Dajem besedo Mojci Škrinjar, izvolite.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa.</p>
               <p>Naj povem uvodoma, da seveda podpiram mnenje Zakonodajno-pravne službe dejstvo pa je, da je vse skupaj utemeljeno današnje srečanje na neki podlagi, ki ne drži. Tudi pred leti so otroci iz cvetja ponavljali ali pa smo takrat zelo radi poslušali Lenonovo pesem Imagine. Predstavlja si, da ni držav in ni imetja. Pel je to v vili za nekaj milijonov dolarjev in 30 tisoč ljudi, ki se podpiše pod neko zahtevo je ravno tako zavedenih kot so bili zavedeni ljudje v tistih časih in to verjeli. Dejstvo je, da je pogodba tu. Dejstvo je, da je potrebno pogodbe spoštovati in dejstvo je, da potrebujemo obrambo. Potrebujemo obrambo, zato da ohranimo našo državo Slovenijo pa tudi širšo državo Evropo. To so evropske vrednote, evropska varnost in naša domovina, zato pač drugega kot reči, da je vsaka pobuda negirati to sklenitev neustrezna.</p>
               <p>Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Gospod Jožef Horvat.</p>
               <p>Izvolite.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, gospa predsednica.</p>
               <p>Spoštovane kolegice in kolegi, predstavniki Vlade lep pozdrav!</p>
               <p>Bom čisto kratek.</p>
               <p>Najprej moja iskrena zahvala za res izjemno mnenje Zakonodajno-pravne službe na kar 12 straneh. Tukaj je na tem področju Ustave Republike Slovenije kristalno jasna. Zakon o zunanjih zadevah je kristalno jasen. Zakon o referendumski in ljudski iniciativi je kristalno jasen. Odločbe, kar nekaj odločb Ustavnega sodišča je kristalno jasnih in kristalno jasno je, da bo to še eden propadel projekt predlagateljev. Zahvaljujem se tudi za obširno mnenje Vlade in z veseljem bom mnenje Zakonodajno-pravne službe tudi podprl.</p>
               <p>Ta zgodba bi se morala končati že davno 17. avgusta 2018 jo je ta tisti, ki je danes razpravljal zrušil torej kmalu bo štiri leta, kar bi mi pravzaprav že morali realizirati to nabavo, ki so jo napovedovali že prej omenjeni, ki jih je omenil kolega Branko Grims. Takrat je šlo za pač, ko smo na Odboru za zunanjo politiko ponavljam na državni praznik 2018 razpravljali o pobudi. Takrat je šlo za politično korupcijo ali boste glasovali proti pobudi ali pa ne bomo dali glasov za mandatarja. Na neki način vidim, da se sedaj ta zgodba seveda po izgubljenih štirih letih uspešno zaključuje. Upam, da bo v tem smislu kot je mnenje Vlade, mnenje Zakonodajno-pravne službe ravnalo tudi Ustavno sodišče in da enkrat za vselej s temi otrobi zaključimo.</p>
               <p>Hvala lepa.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Preden nadaljujemo še eno obvestilo o pooblastilu. Sicer gospod Primož Siter nadomešča dr. Mateja Tašner Vatovca iz Poslanske skupine Levica in pa tudi imate besedo za razpravo gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa za besedo, predsednica.</p>
               <p>Kolegice in kolegi, dober dan!</p>
               <p>Veliko stvari vidimo, da je koalicijskim poslancem jasno, kristalno jasno, če uporabim besednjak mojega predhodnika je pa eno kristalno jasno dejstvo tudi, da je pred vrati največji orožarski biznis v zgodovini Slovenije. Da se ne bo zgodil, kar tako, ampak da se bo zgodil na podlagi dveh pomembnih podlag. Eno je, da je samo oboroževanje kot tako seveda zelo problematično. Živimo v času velikih družbenih vprašanj. Epidemija se je zarezala v družbo z vsemi svojimi posledicami na brutalen način in vprašanje o tem je kako naj se država obnaša v luči aktualnih vojnih razmer ne tako daleč pa je seveda tudi nekaj, na kar je treba opozoriti in se vprašati ali želimo biti v tej zgodbi miroljubni ali ne.</p>
               <p>Drugi problem pri tem evidentnem in kristalno jasnem orožarskem biznisu pa je ta element glasa ljudstva oziroma temu tej instituciji rečemo demokracija. Ta demokratični moment delovanja Vlade, ko se odloča za nakupe orožja.</p>
               <p>Pred menoj je že Miha pojasnil nekaj zgodovinskih dejstev iz zadnjega leta oziroma dobrega leta, leta dveh dodatnim nabavam orožja nasprotuje večja večin prebivalk in prebivalcev Republike Slovenije ne glede na vojno v Ukrajino, ne glede na epidemijo čisto po zdravi pameti. Predsednica ali boste urgirali ob teh nekavalirskih posegih? Ali imam pravico izrazito svoje politično stališče in se opredeliti do sklepa brez, da me motijo in govorijo o blodnjah in ne vem kaj prihaja iz une strani?</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Poglejte tudi vas bi na prvem mestu želela opozoriti in pa tudi prositi, da se držite v svoji razpravi točke dnevnega reda in razpravljate o predlogu mnenja, ki je bil predstavljen s strani Zakonodajno-pravne službe, kajti vse vsebinske razprave smo opravili že tekom predhodnih razprav v okviru zakonodajnega postopka. Imate seveda sedaj možnost, da nadaljujete s svojo razpravo, ampak vljudno prosim v teh okvirih.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala. Prvi gabarit demokratične ureditve je spoštovanje glasu ljudstva in podpora novim orožarskim poslom v Sloveniji na strani ljudstva je nična tako rekoč oziroma zelo zelo majhna, kar se je izkazalo v končni fazi v prvi edici poskusa Levice, da se zoperstavi takšnim neumnim, političnim in orožarskim korakom z zbiranjem podpisov podpore 30 in nekaj tisoč kot smo slišali že prej in podobna zgodba se je zgodila tudi v tej drugi edici torej leto kasneje.</p>
               <p>Sedaj pred seboj imamo evidentno kristalno jasno novo orožarsko afero, ker vedno – to je zgodovinsko dejstvo -, ko se je v Sloveniji spravljalo v orožarski nakup je ta rezultiral v neki aferi spomnimo se Patrije in zato v Levici vztrajamo že cel čas, da je referendum torej o Zakon o ratifikaciji tega največjega do sedaj orožarskega posla popolnoma utemeljen, popolnoma opravičen še več nujen je. Nujen je, ker ne gre samo za nakup orožja, ampak gre za ključno družbeno vprašanje. vprašanje razvojnih prioritet celotne družbe. Ko govorimo o</p>
               <p> 780. milijonih pa o 412. milijonih nakazil iz državnega proračuna v orožje, govorimo o 780 manj ali 412 milijonov manj nakazil sredstev za druge družbene prioritete. Te prioritete očitno niso v času te Vlade. Govorimo o stanovanjski politiki<gap n="..."/>
               </p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Gospod Siter, lepo prosim<gap n="..."/>
               </p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>
                  <gap n="..."/>govorimo o izobraževanju.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Gospod Siter, jaz vas tukajle na tem mestu resnično prekinjam in vas vljudno prosim, ostanimo v okviru točke dnevnega reda. Gre za to, da razpravljamo o mnenju Zakonodajno-pravne službe ali se z njim strinjate ali ne.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, in. Spoštovana predsednica. Dovolite mi, da se opredelim, zakaj se s stališčem Zakonodajno pravne službe ne strinjam.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>To je gabarit današnje razprave. Jaz vas na to opozarjam. Ne.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Dovolite mi, da se opredelim, zakaj se s stališčem Zakonodajno pravne službe ne strinjam.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Potem to<gap n="..."/>
               </p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Zato me sem pošiljajo volivci. Kako naj utemeljim svoje stališče, če ne v razpravi. Če mi tega ne dovolite, potem predlagam, da na vseh odborih, na vseh sejah enostavno preidemo na začetku na glasovanje, ker utemeljitve očitno ne štejejo nič.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Vsebinsko<gap n="..."/>
               </p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Kar želim predstaviti je vsebinska utemeljitev tega, zakaj je glas ljudstva najbolj pomemben, še posebej, ko govorimo o širših družbenih prioritetah, o čemer sem zdaj spregovoril. In če je družbena prioriteta Vlade, aktualne Vlade oboroževanje, jaz zahtevam, da dobim priložnost spregovoriti zakaj se s tem ne strinjam, zakaj je smiselno v času družbene preizkušnje vlagati v stanovanja za mlade, v domove za starejše, v izobraževanje, v razvoj.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Ne, spoštovani gospod Siter, ne bom vam dovolila takšne razprave. Dilema topovi ali maslo je bila že neštetokrat v vaših razpravah izpostavljena in na tem odboru pri obravnavi te točke dnevnega reda ji ni mesto in ne bom dovolila te razprave. Želim pa, da nadaljujete, korektno, v okviru točke dnevnega reda. Mnenje Zakonodajno-pravne službe je bilo zelo tehtno in strokovno argumentirano predstavljeno. Če se v vaši stranki tako zelo zavzemate za vladavino prava, za pravno državo, potem predvidevam, da ste to mnenje Zakonodajno-pravne službe tudi preštudirali, pretehtali, da ste ga ponotranjili na način, da vidite kako je vaša zahteva za oceno ustavnosti tega sklepa o nedopustnosti razpisa zakonodajnega referenduma v nasprotju z ustavnimi temeljnimi določbami, Konkretno z 90. členom Ustave in lepo prosim, če ostanete v teh gabaritih v vaši nadaljnji razpravi.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa. Jaz nisem pravnik, jaz se v strokovnost dela Zakonodajno-pravne službe ne upam spuščati, sem pa tukaj zato, da predstavim svoje politično stališče in to delam in opredeljujem se do vsebine mnenja Zakonodajno-pravne službe, ki se opira na vsebino našega klica po ustavni presoji. In to je točno tisto kar delam, to je točno tisti razlog zakaj sem tukaj in zakaj so me sem poslali volivci. In v Sloveniji, tukaj bom to najbolj problematiziral, do zdaj nismo imeli nikakršne javne razprave o tem ali želimo več kot podvojiti izdatke za oboroževanje, še manj pa o tem seveda zakaj točno bi ta denar Konkretno želeli in kakšno vojsko si sploh želimo. Jaz razumem in lahko spoštujem referendumsko odločitev prebivalk in prebivalcev, volivk in volivcev, ki so se večinsko odločili, okej, za vstop v Nato in sodelovanje v Severnoatlantski povezavi, ampak od tam naprej, kolegice in kolegi, se pa ni odločalo o ničemer več. Je to bila neka bianco menica, nek podpis pogodbe s hudičem, kjer tukajle smo, zdaj pa karkoli delamo, je pa, pa ni več stvar vaše odločitve. In če Nato reče skočite s Savskega mostu na glavo, bomo mi skočili s Savskega mostu na glavo, se ne bomo smeli vprašati je to smiselno, se bomo poškodovali, je to v redu za nas ali ne. In ko Nato reče dvignite izdatke za oboroževanje, mi rečemo »Sir, Yes Sir«. <stage>/ oglašanje iz ozadja/</stage>: In zdaj,<gap n="..."/>
                  <stage>/ oglašanje iz ozadja/</stage> pred sabo imamo zelo zanimivo odločitev<gap n="..."/>
                  <stage>/ oglašanje iz ozadja/</stage>
               </p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Gospod Siter, prosim, tišina. <stage>/ oglašanje iz ozadja/</stage>
               </p>
               <p>Prekinjam sejo za 10 minut. Nadaljujemo ob 12. uri in 10 minut.</p>
               <p>
                  <stage type="time">(Seja je bila prekinjena ob 12.00.)</stage>
               </p>
               <p>
                  <stage type="time">(Seja se je nadaljevala ob 12.09.)</stage>
               </p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Nadaljujemo s 1. točko dnevnega reda, in sicer, vi v izogib nadaljnjim nesporazumom, bom še enkrat prebrala predlog mnenja odbora o katerem poteka danes razprava in o katerem bomo na koncu odločali. In sicer se glasi: »Odbor za zunanjo politiko se strinja z mnenjem Zakonodajno-pravne službe o zahtevi stranke Levica za oceno ustavnosti sklepa o nedopustnosti razpisa zakonodajnega referenduma o Zakonu o ratifikaciji sporazuma med Vlado Republike Slovenije in organizacijo za sodelovanje pri skupnem oboroževanju o upravljanju programa BOXER s strani OCCAR z dne 21. marca 2022 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.« Vljudno prosim, da v razpravah, v nadaljevanju se držimo vsebine točke dnevnega reda in razpravljamo o navedenem predlogu mnenja, razpravo pa nadaljuje gospod Siter. Bi vas pa pač prosila, da ostanemo v, kot rečeno v teh okvirjih, sicer se bom prisiljena poslužiti ukrepov, ki mi jih omogoča Poslovnik Državnega zbora.</p>
               <p>Izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala za besedo.</p>
               <p>Zdaj, glavna informacija, no v moji razpravi je ta, da se v Poslanski skupini Levica ne strinjamo s tem zaključkom oziroma stališčem Zakonodajno-pravne službe, ker smo na strani demokracije. Bolj, ko je ta odprta in neposredna, bolj smo na njeni strani. Se pa strinjam z enim delom njenih ugotovitev tudi stališča Vlade oziroma ZPS, ki se opredeljuje torej do naše trditve, gre za pomembnost, zdaj citiram oziroma parafraziram ZPS, gre za pomembno družbeno in politično vprašanje. Ko govorimo o nabavi orožja v vrednosti bodisi za 780 milijonov ali pa 412 milijonov evrov, govorimo o pomembnem družbenem, pomembnem političnem vprašanju in tako tudi ugotavlja Zakonodajno-pravna služba, pravilno, v svojem mnenju. Piše, da gre za enega največjih nakupov v zgodovini Slovenije. In zdaj, v razpravi se jaz želim opredeliti do tega. Ko smo doslej, ko se je Republika Slovenija namenila v nek orožarski posel, se je ta vedno zaključil, praviloma zaključil v neki orožarski aferi in razumljivo je, da smo državljanke in državljani, ko slišimo orožarski posel, malce pod alarmom, da se vprašamo, okej, kaj lahko naredimo za to, da se zgodbe z aferami ne ponovijo. Za to, da javna sredstva ne tečejo iz orožarskega biznisa, iz orožarske afere v zasebne žepe, da se namesto tega preusmerijo v družbene prioritete, ki so tukaj in zdaj nujne in potrebne. In v svoji razpravi sem že naštel, da je nujno in potrebno na tej točki okrepiti segment neprofitnih stanovanj, domov starejših, razvoja, javnega izobraževanja, javnega zdravstva, itn., itn., seznam, še posebej po tej epidemiološki krizi je dolg in vse daljši. To je tudi siceršnje stališče, vsebinsko stališče oziroma predelitev poslanske skupine in Levice na sploh na temo oboroževanja.</p>
               <p>Problem pa seveda je, ko govorimo o referendumu in pravici državljank in državljanov, da svojo voljo izrazijo, da je praksa še posebej v tej Vladi, da se tukaj zapira usta. Samo na področju orožarskih nakupov, zdaj že drugič iz naslova Vlade in spomnimo se še nekaj PKP-jevskih izletov v prepoved, prepoved referenduma. In v Sloveniji torej ugotavljam, da nismo sploh imeli nikakršne javne razprave o tem na kakšen način želimo sodelovati v vojnih navezah severnoatlantskih navezah v NATO paktu. Ali želimo, ali se strinjamo s tem, da se javnofinančni izdatki podvajajo, da se orožarski proračun debeli? Nismo imeli nikakršne razprave od vstopa v Nato, o tem kako naj bi ta denar porabili, na kakšen način, kakšne vojske si sploh želimo. Ta diktat je država vedno prepustila drugemu dirigentu, torej NATO paktu. Avtonomije, vojaške avtonomije, če hočete, Slovenija tukaj nima. Višanje izdatkov je navodilo po višanju izdatkov je na strani nekoga drugega in to na popolnoma, na nelegitimen način kot tudi v svojem klicu po ustavni presoji</p>
               <p> ugotavljamo. Eno je dejstvo, da je pogodbe treba spoštovati, kot je eden od mojih predhodnikov rekel in lahko bi se strinjal, če bi šlo za ratifikacijo neke res mednarodne pogodbe, ampak tukaj gre za ratifikacijo mednarodnega akta ne pogodbene narave, če smo tehnični. Tako da, predvsem čisto iz idejnega gledišča, če v tej sobi sedimo ljudje, ki smo vsaj približno zavezani demokraciji, bi nam morali zagoreti vsi alarmi, ko nekdo reče prepoved referenduma. Še posebej o toliko pomembnem, ne samo političnem, ne samo vojaškem, ampak širše družbenemu vprašanju in seveda ob tem strahu, da je pred nami nova orožarska afera, kot se je to zgodilo s Patrio. V tej zgodbi že zdaj lahko spremljamo nakup oklepnikov BOXER enkrat za 3,7 milijona na komad, potem za 7,7 milijona na komad, itn., itn., itn. Skratka, vse predispozicije za to, da je pred nami orožarska afera oziroma, da je že tukaj orožarska, so izpolnjene. In strah ljudi in neodobravanje splošne javnosti tukaj je seveda opravičeno, je logično. Ne vem, na Ministrstvu za obrambo slišim od znancev na tisti strani, imajo zelo ostre parametre javnega naročanja, kar je prav. Za vsako nogavico za slovenskega vojaka morajo izdati razpis, pobirati najbolj ugodne dobavitelje, za vsak evro gledati ali bodo dali sto evrov ali bo dali 120 evrov za pakete štumfov. Ko pa pride do nekega milijonskega, milijardnega, takorekoč, milijardne investicije, je pat o takole malo, se dajmo zmeniti, če pa ljudje, ki z zdravo pametjo spremljajo družbo, spremljajo razvoj in propad, če hočete, družbe in njene demokratične ureditve, dvignejo obrv, jim je treba pa zapreti usta. To so argumenti zaradi katerih kličemo, vztrajno kličemo v Levici k referendumom, ko vsakič vnovičnem referendumu, ko gre za tako pomembno stvar kot so nakupi orožja, ki so, kot rečeno, bistveno širše vprašanje kot samo nakup orožja. In jaz vem, spoštovana predsednica in poslanke in poslanci aktualne vladne koalicije, da nočete slišati, da nočete imeti te razprave. Jaz vas razumem, v zelo negotovi situaciji ste, zelo neljubi situaciji ste. Jaz razumem, da se malce sramujete svojih političnih odločitev<gap n="..."/>
               </p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Lepo prosim!</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Da se sramujete dejstva, da jemljete besedo ljudem<gap n="..."/>
               </p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Lepo prosim.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>
                  <gap n="..."/>ampak pred sabo imamo zelo jasno vprašanje, ali bo referendum ali ne bo referenduma. Ali bo demokracija ali ne bo demokracija? To je vprašanje, ki ga imamo danes na mizi.</p>
               <p>Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Mag. Branko Grims, izvoli.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala.</p>
               <p>Bom točno uporabil besede spoštovanega predhodnika iz Levice, da ko nekdo reče prepoved referenduma, mu je treba pa obrniti hrbet. Ja. In prepoved referenduma ste izrekli vi na Levici, stranke leve provenience takrat, ko se je spreminjala Ustava v členu, ki opredeljuje pravico do referenduma. Vi ste zahtevali prepoved referenduma, se pravi, po vaših lastnih besedah bo ravnal pametno in odgovorno vsak državljan, ki vam bo obrnil hrbet in upam, da se bo to zgodilo že na teh volitvah.</p>
               <p>Zdaj pa tisto kar je bistvo. Danes ne govorimo o tem, v katere nakupe se bo šlo, kajti k temu so nas zavezale leve Vlade. Zadnji, ki je dal pisno izjavo o zavezi o nakupu, je bil Marjan Šarec iz Vlade, ki je nastala izključno in samo zaradi podpore in glasov Levice. To se pravi, zdaj ko se uresničuje tisto kar ste na Levici zahtevali, pa zganjate demagogijo in govorite protiustavne neumnosti.</p>
               <p>Tisto kar je v resnici vprašanje danes je samo eno, in to je vprašanje odgovornosti. Danes se Evropa sooča z vojno na evropskih tleh, kajti Ukrajina je del Evrope. Mi smo sestavni del zveze, ki temelji na kolektivni varnosti. To se pravi, na varnosti, ki seveda zahteva, da se pogodbene obveznosti h kateremu se je nekdo zavezal, tudi izpolnjuje. In kot sem poudaril, leve Vlade Marjana Šarca, zadnja, z glasovi Levice, nas je zavezala k temu, da moramo iti v te orožarske nakupe, če uporabim vaše besede, in da jih moramo seveda glede na situacijo v kateri smo, tudi odgovorno speljati. In zato se še enkrat lahko samo opredelimo za odgovorno ravnanje in sprašujem pa se kje je vaša odgovornost do ljudi, ki jo imate toliko za povedati, ob tem trenutku, ko se cela Evropa sooča z realno nevarnostjo, kot tukaj zavajate ljudi, da se je mogoče izogniti nekemu ustavnemu določilu, ki zavezuje vse in vsakogar, kajti Ustava je os pravnega reda in zavezuje vse, pa če se z njo strinjamo ali pa v nekem delu ne. In seveda prvi, ki smo dolžni upoštevati Ustavo pri svojem ravnanju, smo poslanke in poslanci v Državnem zboru. In na zahtevo levih strank je prišlo v slovensko Ustavo določilo, da ni dopusten referendum o zadevah, ki se dotikajo obrambe, o nujnih zadevah s področja varnosti, in da ni dopusten referendum o mednarodnih pogodbah. In seveda to določilo smo dolžni spoštovati. Sam ga bom in bom seveda glasoval za ustrezno in dobro pripravljeno mnenje služb Državnega zbora.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa.</p>
               <p>S tem razpravo poslank in poslancev zaključujem.</p>
               <p>In prehajamo na glasovanje o predlaganem mnenju, ki sem ga predhodno že prebrala.</p>
               <p>Ugotavljam, da je prisotnih 13 članov oziroma članic odbora in smo sklepčni. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je mnenje sprejeto.</p>
               <p>S tem zaključujem 1. točko dnevnega reda in se sodelujočim zahvaljujem za sodelovanje.</p>
               <p>Prehajamo na <title>2. TOČKO DNEVNEGA REDA – POBUDA ZA ODPOVED SPORAZUMA MED VLADO REPUBLIKE SLOVENIJE IN VLADO RUSKE FEDERACIJE O USTANOVITVI IN DELOVANJU ZNANSTVENO-KULTURNIH CENTROV.</title>
               </p>
               <p>Pobudo nam je Vlada posredovala 22. marca 2022, na podlagi 86. člena Zakona o zunanjih zadevah. Včeraj pa smo prejeli tudi zaprosilo Ministrstva za zunanje zadeve za obravnavo te pobude na nujni seji. Besedo za dodatno obrazložitev dajem gospodu Gašperju Dovžanu, državnemu sekretarju na Ministrstvu za zunanje zadeve.</p>
               <p>Izvolite.</p>
            </sp>
            <sp who="DovžanGašper">
               <speaker>GAŠPER DOVŽAN:</speaker>
               <p>Najlepša hvala, gospa predsedujoča za besedo. Hvala tudi za uvrstitev te točke na dnevni red, kar smo prosili iz pač urgentnih razlogov. Dejstvo je, vsi spremljate kaj se dogaja v Ukrajini. Ugotavljamo, da seveda te razmere, ki so pripeljale v zadnjem obdobju do sprejemanja vrste sankcij, ki imajo namen nekako pritisniti in osamiti Rusko federacijo s ciljem, da bi se ta vojna čim prej končala in te razmere seveda nalagajo tudi siceršnjo oziroma siceršen razmislek o odnosih z Rusko federacijo in pa zlasti razmislek o pogodbenih odnosih, ki jih imamo s to državo in na Ministrstvu za zunanje zadeve smo se tega lotili, pa ne samo pri nas, tudi na drugih ministrstvih in nekako prišli do zaključka, da obstaja nekaj sporazumov, ki pravzaprav, v kolikor bi vedeli, za kakšno državo gre in kakršno danes srečamo, ne bi bili nikoli sklenjeni, ker bi ocenili, da seveda da so v nasprotju z našimi temeljnimi interesi in seveda to terja ukrepanje in je eden izmed teh sporazumov, ki terja tudi, glede na to, da je bil ratificiran z zakonom, soglasje tega spoštovanega odbora, je tudi sporazum med Vlado Republike Slovenije in pa vlado Ruske federacije o ustanovitvi in delovanju znanstvenih kulturnih centrov. Ta sporazum je bil podpisan 15. julija 2011. Istega leta je bil tudi ustanovljen ruski kulturni center v Sloveniji.</p>
               <p>Hvala tudi za uvrstitev te točke na dnevni red, kar smo prosili iz pač urgentnih razlogov. Dejstvo je, vsi spremljate kaj se dogaja v Ukrajini. Ugotavljamo, da seveda te razmere, ki so pripeljale v zadnjem obdobju do sprejemanja vrste sankcij, ki imajo namen nekako pritisniti in osamiti Rusko federacijo s ciljem, da bi se ta vojna čim prej končala in te razmere seveda nalagajo tudi siceršnjo oziroma siceršen razmislek o odnosih z Rusko federacijo in pa zlasti razmislek o pogodbenih odnosih, ki jih imamo s to državo in na Ministrstvu za zunanje zadeve smo se tega lotili, pa ne samo pri nas, tudi na drugih ministrstvih in nekako prišli do zaključka, da obstaja nekaj sporazumov, ki pravzaprav, v kolikor bi vedeli, za kakšno državo gre in kakršno danes srečamo, ne bi bili nikoli sklenjeni, ker bi ocenili, da seveda da so v nasprotju z našimi temeljnimi interesi in seveda to terja ukrepanje in je eden izmed teh sporazumov, ki terja tudi, glede na to, da je bil ratificiran z zakonom, soglasje tega spoštovanega odbora, je tudi sporazum med Vlado Republike Slovenije in pa vlado Ruske federacije o ustanovitvi in delovanju znanstvenih kulturnih centrov. Ta sporazum je bil podpisan 15. julija 2011. Istega leta je bil tudi ustanovljen ruski kulturni center v Sloveniji.</p>
               <p>Kot rečeno, pa sporazum tudi določa, kdo ta center usmerja, iz Moskve in to je seveda organizacija oziroma fundacija, ki se imenuje Zvezna agencija za skupnost neodvisnih držav, torej skupnost neodvisnih držav, rojake po svetu in mednarodno človekoljubno sodelovanje. Seveda pa, če gremo spremljat spletne strani in kaj ta, torej, zvezna agencija objavlja, lahko vidimo, »Rusija, 21. marec, dostavila 8 ton humanitarne pomoči prebivalcem mesta Balkalia v regiji Harkov«. Torej, v regiji, kjer so uničili, med drugim, v okviru upravne stavbe, ruski izstrelki tudi konzulat Republike Slovenije. Nadaljujem z branjem, »dostavili so tudi otroško hrano, žitarice, konzervirano hrano, pitno vodo in tako naprej<gap n="..."/>«.</p>
               <p>Potem, naslednja objava, z »hashtagom«, heroji Rusije govorijo o udeležencu posebne operacije, ki je prejel naziv heroj Rusije, ker je med opravljanjem bojne naloge, njegova četa padla v zasedo in je bil navdahnjen in svoje, torej, kot navdih za svoje borce samostojno uničil dva tanka, dve sovražni vozili, bojne pehote, bitka je bila dolga, streliva je zmanjkalo. Skratka, zakaj vam to berem? Berem vam zato, ker seveda ta Zvezna agencija, predvsem inštrument za širjenje lažnih novic in pa ruske propagande, ki ustvarjajo neko drugačno sliko od tiste, ki jo poznamo, od tiste, ki nam jo predstavljajo ruski, torej, ukrajinski sogovorniki in pa tudi mediji, ki so še v Ukrajini in ki neodvisno poročajo o tem, kaj se dogaja in, torej, to je tudi v nasprotju s tem, kar slišimo od ljudi, ki prihajajo iz Ukrajine. Zlasti gre seveda za ženske z otroci in te ženske seveda pri<gap n="..."/>, in starejše osebe, ki so izven tudi naborniške obveznosti, pripovedujejo o neki drugačni sliki v Ukrajini.</p>
               <p>Skratka, gre za sporazum, ki daje pravno osnovo za to, da se te aktivnosti, torej tudi širjenje propagande in tako naprej, iz lažnih novic, izvaja v Sloveniji in seveda na zunanjem ministrstvu mislimo, da je treba to ustavit in je to razlog za odpoved tega sporazuma. Naj še dodam, da seveda v luči sedanje agresije v Ukrajini, ta center težko razumemo drugače, kot instrument kulturnega imperializma, ki sovpada z ruskimi geopolitičnimi interesi. Te aktivnosti, seveda, pomenijo širjenje kremeljskega vpliva in pa, ki seveda vključuje tudi opravičevanja razgradnje pravne države, človekovih pravic in demokratičnih pravil in seveda to, iz tega razloga, mislimo, da Slovenija ni dolžna več nudit gostiteljstvo tovrstni transmisiji kremeljskih interesov in predlagamo, da tudi ta zbor poda soglasje, da se ta sporazum odpove.</p>
               <p>Verjamemo, da bomo tudi s tem dejanjem naredili še korak v smeri dodatnega pritiska na Rusko federacijo in njene osamitve in se tudi s tem pridružujemo ostalim partnerjem v Evropski uniji in tudi v Natu, s katerimi si pač prizadevamo, da okrepimo pritisk na Rusijo, v smeri čim prejšnjega zaključka vojne, istočasno pa seveda s tem korakom tudi zmanjšujemo neželeni ruski vpliv na različna področja slovenske družbe.</p>
               <p>Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa.</p>
               <p>Odpiram razpravo članic in članov odbora.</p>
               <p>Prvi dobi besedo gospod Zmago Jelinčič, izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa.</p>
               <p>Toliko bedastih izjav, kot sem jih zdajle slišal, jih je težko zbrat. Namreč, že beseda kulturni imperializem, me prav zanima, kaj je to. Kaj to pomeni, da bo Dostojevski napadel Slovenijo? Da bo Čajkovski slovenskim glasbenikom potrgal strune na violinah ali kaj podobnega? Kulturni imperializem. Zadnjič smo slišali o kulturnem imperializmu v času nacistične Nemčije, z druge strani seveda, kajne, zdaj pa tukajle govorimo, da bo en kulturni center, ki je kulturni center, je pa pravzaprav, jaz sem samo še pričakoval, da bo gospod iz Ministrstva za zunanje zadeve, da bo rekel, da je to »špijonski« center ali pa center za na vodenje raketnih izstrelkov ali kaj podobnega.</p>
               <p>Jaz razumem, da se zahodna Evropa hoče na vsak način odmaknit od Rusije, po komandi Amerike, seveda, kajti, ko je Merklova delala kontakte z Rusijo, je v Ameriki prevladal grozljiv strah, kajti, če bi Rusija začela sodelovati z Evropsko unijo, potem Amerika izgubi vso prednost v svoji poziciji v svetu in to je bilo treba razbit in seveda se to razbija.</p>
               <p>Zdaj, govorite o lažnih novicah in propagandi. V Sloveniji dobivamo pravzaprav samo eno plat zgodbe. Potrebno je pogledat in eno in drugo plat. Jaz razumem, da so vam na Ministrstvu za zunanje zadeve iz Amerike zažugal, da morate naredit tako, kakor zdaj govorite in na žalost bo tukajle škodo plačevala Slovenija. Zadeve se bodo sčasoma uredile in seveda, ko se bodo uredile na diplomatskem področju, takrat bomo mi ostali na suhem. Takrat nam ne bo Amerika pomagala ali pa Evropska unija, kajti vse te države se bodo zopet povezale z Rusko federacijo, mi bomo pa ostali nekje pri strani, kakor tisti, ki smo po komandi »pucal« škornje in ki jih potem več ne bomo rabil. Slovenija bi morala v tej zadevi ostati izven teh na silo, nekako, porinjenih vojaških odločitev ali pa vojaških govoranc. Ostali<gap n="..."/>, morali bi ostat nevtralni; nevtralni in se ne mešati, ne v eno, ne v drugo stran, pomagat pa seveda beguncem, ki prihajajo od tam, z humanitarno pomočjo. Ma ne, mi smo skočil, pa smo rekli, bomo orožje pošiljal. Lepo vas prosim, orožja niti nimamo. Kaj jim bomo pa dal?</p>
               <p>To<gap n="..."/>, izjava je pa bedasta, kajti, takšne izjave so nas uvrstile na tisto listo sovražnih držav in prva zadeva, ki se bo zgodila, ne bo, Rusija ne bo udarila čez meje, izven Ukrajine, to ne, to vejo vsi, ampak, ruski plin bo treba plačevat z rublji. To je zdaj zahteva Putina. Kje bomo pa dobil rublje?</p>
               <p> To pomeni, da si bomo moral zapret pipico, s temi zadevami. In zdaj gremo tukajle na nivo uničevanja ene kulturne podstati, ruske, ki je pravzaprav v svetovno kulturno dediščino zapisala ogromno, vsaj 40 % kulturne dediščine. Kaj bomo<gap n="..."/>, koliko je pa Nato pakta ali pa recimo Amerika? Gershwin pa še ene dva taka, potem pa konec. Ampak oni bodo nam diktiral, da se ne smemo it kulture. Pa to je najhuje, kar se lahko zgodi. Takšne zadeve so se res dogajale v času nacizma, ko so prepovedal določene organizacije, kulturne organizacije in potem je prišlo do zažiganja knjig. Ali bomo mi tudi iz knjižnic pobral vse knjige ruskih avtorjev, pa bomo mogoče Tolstoja posebej zažigal? Ali pa, da bomo potem pobral vse note na Akademiji glasbeni, zato ker Rahmani novi pač ne sme bit izvajan v Sloveniji.</p>
               <p>V ta idiotizem so šli Angleži, ki so prepovedal izvajanje Čajkovskega v Londonu. Seveda tudi Hrvatje, Hrvatje seveda z veseljem tolčejo po Rusiji, kajti, Hrvatje so bili v 2. svetovni vojni na strani nacizma, kajne, in zdaj jim prav to pride. Ali pa, v Italiji so prepovedal na univerzi debato, razpravo oziroma neka, eden profesor bi moral imet eno lekcijo, v zvezi z Dostojevskim, pa so prepovedal. Ja pa, kaj se zdaj, ali mi se bomo priključil tem, ki se bojijo kulture? Pa dajmo, kultura je izven vojne, a zdaj bomo pa s kulturnimi zadevami, da bomo prepovedali to pa to, bomo pa dosegli, kaj jaz vem, zmago ali kaj? To je še ena od bedastih zahtev te nore Evropske unije oziroma tega norega Nata.</p>
               <p>Kaj pa svoboda govora? A nimamo mi neke svobode govora in prisegamo na svobodo govora? Svobodo govora nam kratijo tukajle v Sloveniji levi mediji. Ali zdaj pa mi na drugi strani se bomo pa, tukaj pri nas govorimo, da nas ne smejo, branit svoje besede, a zdaj mi bomo pa prepovedovali nekomu drugemu, da ne sme povedati tistega, kaj misli. Saj, ljudje se sami odločajo, ko dobijo eno informacijo, pa drugo informacijo, potem že izberejo iz tega, kaj je prav in kaj ni prav, ne pa, da bomo mi zdaj prepovedali eno zadevo<gap n="..."/> Vse ostalo bo prišlo čez mesec dni, se bo vedelo. V zahodni Evropi se že zadeve drugače obračajo. Ni več tistega, neke proti ruske patetične histerije. To izginja. Počasi prihaja na dan realno stanje.</p>
               <p>In recimo tudi, ta ideja, da bi, ki jo je gospod Logar dal, da bi zdaj Vlada, da bi morala zamrzniti premoženje Rusom. Kdorkoli je zamrznil premoženje, bo moral to premoženje enkrat vrnit, čez določen čas bo prišlo nazaj, in zdaj pa, kaj bomo, če mi vzamemo tem Rusom, ki so pri nas investiral, te zadeve, kaj se bo zgodilo, a potem bo pa to Vlada poceni prodala ukrajinskim, tistim, milijonarjem? Ukrajinski milijonarji so že vsi pobegnili iz Rusije, tako da ne bo, iz Ukrajine, da ne bo kdo mislil, da so še tam. A zdaj, oligarhom Rusom, bomo pobral in prodal oligarhom Ukrajincem. Ampak seveda, čez čas, bodo Rusi rekli, oprostite, to je bilo naše, po mednarodnih sporazumih je pravzaprav lastnina ena sveta stvar. Dajte nazaj. In zakaj mi z glavo tolčemo v zid, namesto, da bi pametno razmišljal na teh področjih?</p>
               <p>Tudi to, da Rusija v Sloveniji nima več častnih konzulov. To je neumnost. Če hočemo imet podatke z vseh strani, moramo imeti take kontakte, če ne, si odrežemo pol svojega znanja in zdaj bomo spet tukajle na vrat na nos, zato, ker je nekdo v Ameriki rekel, morate to naredit, zdaj bomo pa moral mi to naredit. Pa kaj bomo potem, ali je najboljše, da gremo požgat tisto stavbo tamle, pa bomo še bolj sčistil? Kaj se gremo? Kaj se gremo? Nobena pametna država ne dela takšnih potez. To je neka patetika, neka čudna čustva, ki jih Ministrstvo za zunanje zadeve poriva naprej in namesto, da bi trezno gledal na zadeve, gremo tukajle v eno konfrontacijo na področju kulture. A zdaj, če bo prišla, Ana Netrebko ne sme it zdaj pet, ne vem kam, nikamor je ne pustijo v Evropo. Ja prav, bojo pa poslušal, kaj jaz vem, kakšne njihove domače pevce. Ja, če je kultura, je kultura, »jebemtiš«.</p>
               <p>In zdaj, mi prepovedujemo ta kulturni center, pa ga zapiramo. Nesmisel. Nesmisel. To je nepotrebna in neumna poteza. Na škodi bomo predvsem mi sami, kajti, po tem, ko se bo ta zadeva sčistila in končala in končala se bo za zeleno mizo, tako, brez strahu, da bi šli Rusi čez meje, ne bojo šli, razen če bojo Poljaki izsilili Natove mirovnike in jih poslali v Ukrajino, to se pa lahko zgodi, če se bo to zgodilo, potem smo pa res v zosu. Namreč, Poljaki razmišljajo o Lvovu kot o poljskem mestu in imajo intenco, da tudi oni vzamejo en konec Ukrajine in ga priključijo svoji državi. Jaz upam, da tako neumni ne bodo oziroma, da vsaj Nato pakt ne bo tako neumen, da se bo spustil v to zadevo, kajti, če se spusti v to zadevo, je Lovrov<gap reason="inaudible">
                     <desc>(?)</desc>
                  </gap> rekel, da v tem primeru bodo Rusi vzeli to kot napad na Rusijo in zato upam, da neumne poteze ne bodo pripeljale do grozljivih katastrofalnih posledic.</p>
               <p>Ampak, da se vrnem nazaj ne prepoved delovanja tega znanstveno kulturnega centra. Jaz mislim, to je malo smešno, to je, je tragično, kajne, to je pravzaprav tragikomedija, če tako pogledamo. Sami sebi strel v koleno dajemo in ne v eno koleno, v obe koleni in jaz sem absolutno proti temu, da se ta pobuda tako obravnava, kakor tudi sprejme. Jaz mislim, da to je slabo za našo državo, za naše bodoče kontakte, tudi z Rusko federacijo, ki se bodo čez čas zopet ustanavljali, ampak, pri Rusih, oni si dobro zapomnijo pozitivne in negativne stvari. Pa kaj, bomo zdaj naslednjič tudi tisto rusko kapelico tamle, na Vršiču, jo bomo podrli? Upam, da ne.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Besedo za odziv dajem državnemu sekretarju, gospodu Gašperju Dovžanu.</p>
            </sp>
            <sp who="DovžanGašper">
               <speaker>GAŠPER DOVŽAN:</speaker>
               <p>Hvala lepa za besedo.</p>
               <p>Jaz moram reči, da sem kar s težavo poslušal določene očitke, ker očitno se nismo dobro razumel. V mojem in našem delovanju ni bilo, za razliko od tega nastopa, ki smo ga zdaj slišal, nobene čustvene patetike in sem pravzaprav začuden nad banalizacijo celotnega problema, s katerim imamo opravka v Evropi. Kot da je to nekaj, kar je prišlo, bo šlo mimo in se nas nič ne tiče. Tu smo poslušal o tem, kako mora Slovenija bit nevtralna država. Slovenija pač ni nevtralna država. Slovenija je pravna država, imamo neke vrednote, smo člani Nata, smo člani Evropske unije in seveda to, te vrednote, se mi zdi, da so nam svete in se morajo odražat tudi v naši zunanji politiki. To je prvo. Drugo, Slovenija, sploh pa ne z odpovedjo tega sporazuma, v nobenem primeru se ne odreka tem, bom rekel, vrhovom ruske kulture, ki jih nihče ne prepoveduje, ki so del zakladnice kulturnega bogastva, glasba,</p>
               <p>Drugo, Slovenija, sploh pa ne z odpovedjo tega sporazuma, v nobenem primeru se ne odreka tem, bom rekel, vrhovom ruske kulture, ki jih nihče ne prepoveduje, ki so del zakladnice kulturnega bogastva, glasba,</p>
               <p> umetnost, torej literatura, marsikaj, slikarstvo, ampak tisto, kar je v tem sporazumu težava, je seveda, da njegovo delovanje nekdo usmerja in da nima Slovenija tu pravzaprav nobenega vpogleda, nobenega<gap n="..."/>, ni partner v tem dialogu, ampak se tu vodi iskreno, z tistimi informacijami, ki so, bom rekel, prečiščene, tako kot jim je najbolj prav, ker se ne govori o agresiji, se govori o specialni operaciji, ker se govori o humanitarni pomoči, o zaščiti, bom rekel, Ukrajine in tako naprej, kar vsi vemo, da ni res.</p>
               <p>Tako da, seveda pa, Slovenija ima še vrsto drugih sporazumov. Mi tudi imamo še sporazum o kulturnem in znanstvenem sodelovanju z Rusko federacijo, na podlagi katerega mi lahko se z Rusko federacijo dogovorimo, katere programe bomo izvedli, katere predstave, katera gledališča bodo gostovala. To vse ostane, temu se nihče od odreka. Tisto, kar je problem, je, da tu v Sloveniji deluje nek center, ki je usmerjen iz Kremlja in širi informacije in razlaga stvari približno na tak način, kot smo slišal tu v tem, v prejšnjem izvajanju, pa še kaj drugega, ki seveda ne ustrezajo realnosti in nam seveda nalagajo, da na to reagirajo. Ne zato, da bi tu zatirali neko svobodo izražanja, ampak da bi dali jasen signal, da temu nasprotujemo in da nismo naivni, da se delamo, kot da se ni nič zgodilo in da samo čakamo, da mine.</p>
               <p>Tako da, kulturno sodelovanje, ja, v dvostranskem dialogu, medtem, ko enostranska propaganda, pač tu pa moramo postavit določene meje. Tako da, vas lahko pomirim, da nihče s tem, tudi če tega centra ne bo, skratka, ne bo zaradi tega onemogočeno delovanje ruskih umetnikov v Sloveniji. <stage>/ nerazumljivo/</stage> z dogovorom imamo za to ustrezen sporazum, kjer<gap reason="inaudible">
                     <desc>(?)</desc>
                  </gap> se lahko dogovorimo, za katere programe, v okviru, tako kot smo to počeli tudi doslej in na ta način so gostovali številni, tudi glasbeni orkestri, recimo na Festivalu Ljubljana, pa tudi v okviru drugih prireditev. Tako da, to vse ostaja nedotaknjeno in nima nobene veze s tem centrom.</p>
               <p>Toliko bi imel jaz še za dopolnitev, hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Gospod Jelinčič, želite repliko? <stage>(Da.)</stage>
               </p>
               <p>Ja, izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala.</p>
               <p>No, gospod Dovžan je rekel, da je Republika Slovenija pravna država in ne sme biti nevtralna. To se pravi, Avstrija ni pravna država, ker je nevtralna. Zelo zanimivo povezovanje in verjetno vas bo vprašal avstrijski veleposlanik, kaj ste mislili s tem povedat?</p>
               <p>Govorite, da smo, moramo reagirat, ne vem na kaj vse, ampak naše ministrstvo nikoli ni reagiralo, ko so Američani napadli Irak, ampak to je zato, ker so Američani napadli Irak. Ni reagiralo, ko so Američani in Nato pakt napadel Jugoslavijo, noben se ni dvignil, edino jaz osebno, pa moj sekretar, sva vozila zdravila za otroško bolnico Dragiše Mišovića v Beogradu in za v otroško bolnico v Čačku, med bombardiranji. Noben drug naš gospod se ni dvignil in obsodil tega.</p>
               <p>Ali se je kdo dvignil, ko so bombardiral Sirijo? Ne. Ali je bila Libija kdaj v kakšnih besedah rečeno, da so kakšni naredil agresijo in da pobijajo ljudi? Kaj pa Jemen? Zdaj o Jemnu je tišina popolna. Ja, zakaj? Zato, ker so Američani zraven, ker mi ne smemo tega reči, če so Američani zraven.</p>
               <p>Ko je gospod Dovžan rekel, da, kako je že rekel, da Rusi nekako, da imajo usmerjeno besedo in usmerjeno govorjenje. Ja, pa tudi slovenske ambasade so usmerjene v slovenske ideje. Saj to je vendar logično. Ampak tukaj ne govorimo o ambasadi, tu govorimo o kulturi. Če pogledate, kaj ta kulturni center dela, poglejte si; razstave, koncerte, učijo ruski jezik in jaz mislim, da vsak jezik, ki ga nekdo zna, je pozitivna zadeva, ampak zgleda, da to pri nas ni, kajne, saj, mogoče bo jezik prepovedan. Konec koncev tudi, gospod Logar je rekel, da ta ulica pred rusko ambasado naj se preimenuje v ukrajinsko ulico, ali pa, tukajle smo obesil ukrajinsko zastavo, a čez dva meseca bomo pa snel ukrajinsko zastavo, joj, saj smo se zmotil, bomo rusko nazaj obesil? Kaj se gremo?</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Ali lahko sklenete prosim, ker je tri minute minilo.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Ja, seveda.</p>
               <p>Skratka, še enkrat, tole v Ljubljani ni »špijonski« center, kakor ga vi hočete nekako potihoma prikazat, ampak je navadno kulturno in znanstveno, bi rekel, stičišče.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Nadaljujemo z razpravo.</p>
               <p>Najprej gospa Mojca Škrinjar, potem je pa prijavljen še mag. Branislav Rajić.</p>
               <p>Gospa Škrinjar, izvolite.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa.</p>
               <p>Naj najprej uporabim stavek, ki ga je rekel gospod Jelinčič, »Lastnina je ena sveta stvar.« Res je. Najbolj to občutijo Ukrajinci, ki so hodili celo življenje v službe in so si kupili stanovanje in so danes brez njega, in res je lastnina ena sveta stvar. Kdo jim ga je vzel? Kdo jim ga je vzel, sprašujem? Lastnina je tudi ena sveta stvar, ko govorimo o gledališču ali pa bolnici, pa so vsi Ukrajinci prispevali, vsi v Kijevu, vsi v Mariupolu prispevali za to, da je tista bolnica in tisto gledališče tam, in, kje je zdaj ta lastnina? V prahu in ruševinah.</p>
               <p>Ja, lastnina je ena sveta stvar. Samo, to potem mora veljat za vse. In to, kar so si privoščili, to, kar gledamo, je strahoten genocid, za katerega smo mislili, da se nikoli več ne bo zgodil, po 2. svetovni vojni. Prvi teden ali, približno prvega tedna, v prvem tednu po invaziji, sem imela priložnost zvedet o pogovoru človeka, ki ga poznam, z imenom in priimkom, je Rus in živi v Sloveniji. Beseda je dala besedo in seveda, tudi, nismo<gap reason="inaudible">
                     <desc>(?)</desc>
                  </gap>, ni se dalo izogniti ruski invaziji na Ukrajino. In veste, kaj je rekel? Ja, te slike, ki jih vidimo na televiziji, to niso iz Rusije, to niso iz Ukrajine, veste. To kažejo, to je propaganda in kažejo vojno v Siriji, kar so delali v Siriji. Ko ne prideš do besede zaradi take neumnosti, pa nadaljujemo, nadaljuje še s tem, pa tisti tank, ki je povozil avto z nekim dedkom noter, to je bil ukrajinski tank, to ni bil ruski tank. Pazite, človek je visoko izobražen, Rus, ki živi v Sloveniji. Od kod mu take novice, pa saj ima CNN, saj ima Sky News, saj ima slovensko televizijo?</p>
               <p>Seveda je aktiven pri kulturnem centru in jaz seveda ne morem drugega reči, kot na to, da je prepričan v tisto, kar se dogaja, kje to dobi, to so neke »fake news«, ki jih dobi in jim verjame. Temu je treba naredit konec. To je treba prekinit. Marija Šarapova najboljša tenisačica vseh časov je to že storila. Ona je jasno obsodila ukrajinsko tragedijo, ki jo povzročajo Rusi nad Ukrajino. Ana Natrebko bo že še morala to storiti, če še ni. In bistveno je to, da se prav ti, ki so intelektualci zavedo, da je velika vloga na njih, da morajo pritisniti na Putina, ker samo oni so tako ugledni, da lahko dejansko kaj vplivajo na njega, če je sploh še možno kaj vplivati. Jaz sem govorila tudi z znanci Hrvati, pa tudi tistimi, ki delajo v pedagoškem poklicu. Noben ni prepovedal nobenega ruskega pisatelja. Dostojevski, Tolstoj, Bulgakov, Soženjicin bodo ostali na naših policah in tudi v obveznem branju naših dijakov v šoli. Čajkovskega bomo še vedno poslušali, še vedno bomo, ko bo enkrat mir, ko se bo enkrat ta samodržec vendarle pospravil tja kamor mora iti, in sicer v Haag, bomo tudi še hodili v Ermitaž, krasno in eno največjih galerij na svetu. Poglejte, to je pač simbolno dejanje s katerim damo vedeti vsem tistim, ki se zmorejo odločiti, ki imajo glas in ki ga morajo sedaj uporabiti. Tako kot je storila Marija Šarapova. In ta poteza je seveda samo za podpreti, zato ker tega ne moremo dopuščati. Kdorkoli tule sedi in podpira ta genocid tako, da ga ne obsodi, tako da ne naredi vse kar je v njegovih močeh, da se to ne bi več dogajalo, res ne vem kje ima svoje misli. Osebno seveda bom jaz to pobudo podprla in tudi če bom tvegala prijateljstvo s kakšnim človekom, ki je ruske narodnosti, pa sem se do sedaj zelo dobro razumela z njim, bom pač mu povedala to, kar mislim. To terja ta položaj od nas. Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala. Mag. Rajić, izvolite.</p>
            </sp>
            <sp who="RajićBranislav">
               <speaker>MAG. BRANISALV RAJIĆ (PS SAB):</speaker>
               <p>Hvala, predsednica. Dober dan vsem! Sporazuma o katerem danes govorimo daje ta pravno formalni okvir za delovanje ruskega kulturnega in znanstvenega centra v Sloveniji. Enako možnost smo imeli mi, pa pač nismo izkoristili. Mi nimamo takega centra v Rusiji. To je tudi razumljivo. Velikost med dvema narodoma je zelo močno izražena v korist ruskega, tako da ne zdi se nič čudnega, da temu ni tako. Gre za sporazum o sodelovanju ne samo na področju znanosti in umetnosti, tudi celotne kulture. In tisto kar me skrbi oziroma zakaj ne morem enoznačno pritrditi gospodu državnemu sekretarju so dejstva, da se mi zdi, da to kar navaja malo tudi prireja določene reči. Ko gre za spletno stran, jaz sem si dovolil preveriti, nisem nikoli obiskoval prej te spletni strani, pa obstajata dve spletni strani tega ruskega centra. Ena je objavila zadnjič 15. februarja, teme so bile čisto umetnostne. Ena je bila nekaj iz arhitekture pravoslavnih cerkva v Rusiji, drugi pa Dostojevski in glasba. Torej, nič takega kar bi napeljevalo na širjenje neke propagande. Zanimivo pa da druga spletna stran, če poskušate jo odpreti, pa zahteva prijavo na njo in strinjanje s pogoji, ne vem kaj. Jaz to nisem storil, ker sem ravno sedaj gledal, ampak to samo pomeni, da ne morejo širiti propagande, če pač nočete. Torej, nekdo se mora zavestno odločiti, da se uda tej propagandi, če je sploh propaganda. Vidik, ki mene zanima in ki me skrbi je ta, da v Sloveniji živi veliko Rusov, tudi Ukrajincev, živijo tudi mešane družine. In sedaj predstavljajte si, ko imamo mešano družino slovensko-rusko ali ukrajinsko-rusko ti otroci so zagotovo, pa tudi starši, so se posluževali tega kulturnega centra skozi knjižnico, skozi aktivnosti, skozi negovanje jezika, skozi neštete aktivnosti, predvidevam, in sedaj njim to onemogočiti je praktično, mi moramo pretehtati ali omogočiti njim, da pač ta svoj jezik negujejo in kulturo in vse kar gre s tem v primerjavi s tem, da je to nek signal Putinu, ki ravno si ne mislim, da bo strašno zaskrbljen, če mi prepovemo ta center tukaj na ta način. Po drugi strani pa moramo se tudi zavedati pravno formalnega okvira, ki opredeljuje vodjo centra ruskega kulturnega centra kot osebo diplomata in s prepovedjo delovanja tega centra tej osebi sledi izgon. Sedaj pa, Ministrstvo za zunanje zadeve že ima inštrumentarij, kako bi odpovedalo sodelovanje oziroma izgnalo ruskega veleposlanika. To pa ni storilo. Sedaj se mi pa nekako čudno zdi, da preko Državnega zbora bi radi izpeljali da vsaj nekoga izženejo, pa dajmo sedaj tega kulturnika. Mislim, tu bi želel odgovor gospoda državnega sekretarja, ker bojim se, da smo se z napačne strani lotili tega problema. Mene tudi zanima, če bi nam gospod državni sekretar odgovoril ali navedel neke konkretne plastične primere nalog, ki jih ta center opravlja, ker verjetno se je bolj pripravljal za to kot mi tukaj, ker iz gradiva ne izhaja nič konkretnega, pa bi rad bolj konkreten odgovor. Zanima me tudi, ali Ministrstvo za zunanje zadeve ima podatke, če je kakšna druga država EU prepovedala delovanje ruskega kulturnega centra v svoji prestolnici ali v drugih večjih mestih pri sebi. Bojim se, da tukaj ne gre za sankcijo zoper Rusijo, ampak zoper državljane, ki so tudi naši državljani v velikem številu primerov. In tudi zoper državljane, ki denimo nasprotujejo vojni. Ampak če se nek Rus, ki živi pri nas ali Rusinja pač nasprotuje vojni, mogoče je celo za to prišel, zaradi nestrinjanja s celotno politiko od prej in živi tukaj in sedaj njemu presekati to neko kulturno vez, ta »etnos« v njem ubiti zaradi tega, ker gre za neko našo idejo, da bi s tem mi pač Putinu dali signal, da mi smo na sto drugih načinov ta signal dali in jaz mislim, da je ta tako nepotrebna v tem momentu ukinitev kulturnega centra res ni mogoče pravi način. Sem pa ponosen na celotno kulturno srenjo, da se ni zgodilo, da noben teater, nobena operna hiša, nihče ni tako kot so v Avstriji odpovedali oziroma prepovedal Labodje jezero ali neke gledališke predstave, mislim, da so nekje Čehova tudi prepovedali. To so nesmisli. Rad bi to malo bolj poglobljen odgovor, bolj konkreten odgovor vlade ali predstavnika vlade, na kakšen način bi to sodelovanje po tem, o katerem on meni, da je možno na druge načine. Na kakšne druge načine je možno, če mi enkrat to zadevo prekinemo. Mi nimamo drugega kulturnega centra. Tako da neke druge pogodbe se mi zdijo samo metanje nekega prahu v oči in da to ni prava rešitev. In drugo, parlament je predstavnik ljudi in mi smo tukaj tudi, da smo neka korelacija z nekim narodom s katerim smo v povezavah in pač v neki bližini ali bliskosti že stoletja. In sedaj ne bi rad, da se ravno čez parlament prenese ta nek, kako bi rekel, neka evtanazija medsebojnega spoštovanja, ki smo skozi skoraj stoletja imeli. Vse drugo razumem. Mi smo jasno povedali, da smo proti tej invaziji, proti vojni. Po drugi strani pa res stojim na stališču, da je mera, ki je sedaj predvidena oziroma ki se nam hoče položiti v usta vendarle ne v pravi meri dozirana in ni iz pravega topa ciljana. Hvala lepa.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Gospa Lidija Divjak Mirnik, izvolite.</p>
            </sp>
            <sp who="DivjakMirnikLidija">
               <speaker>LIDIJA DIVJAK MIRNIK (PS LMŠ):</speaker>
               <p>Hvala, predsedujoča za besedo. Lep pozdrav! Državni sekretar, kolegice, kolegi!</p>
               <p>Vsi smo čustveni pri takšni debati, ko seveda govorimo o vojni. Vsi smo pod tem vtisom, tudi vse te slike, vsi ti prizori, ki jih vsakodnevno gledamo normalno vsakega normalnega pretresejo. Vsi smo proti tej vojni ali agresiji, ki se jo gre Rusija nad Ukrajino. Vendar je mogoče kljub temu treba malce stvari, če pogledamo iz tega kulturnega vidika, pa malce preseči, pa tudi dva koraka naprej misliti. Okej, da direktno se izpostavljamo kot država, to kar predsednik Vlade v tem trenutku počne, je kar se tiče LMŠ absolutno nesprejemljivo in popolnoma popolnoma nepotrebno to njegovo herojstvo, ki se ga gre samo in izključno zaradi potreb volilne kampanje tukaj pri nas. In ta poteza danes s to točko dnevnega reda je seveda posledica tega, kar jaz zamerim pravzaprav tistim strokovnjakom na MZZ-ju, ki so to sploh skozi spustili. Ker eno so te blodnje, ki jih ima naš predsednik Vlade s to njegovo večen vojak in ne vem kaj, heroj in ne vem kaj si še vse v svojem svetu v katerem živi domišlja. Drugo je pa neka realnost vseh ostalih državljanov, ki živimo v tej državi in ki si niti od razno ne želimo biti izpostavljeni na ta način kot smo izpostavljeni kot državljani in pravzaprav kot zelo zelo majhna država. In nobene potrebe ni po tem, da predsednik Vlade Slovenijo izpostavlja na način kot jo izpostavlja. Zato bi jaz bila tudi pri tem vprašanju pobude za odpoved sporazuma med RS in pa Rusko federacijo o ustanovitvi in pa delovanju in ukinitvi tega znanstveno-kulturnega centra zelo previdna. Hvala lepa.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Replika gospa Mojca Škrinjar.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa. Ko so odpeljali prvega Žida ni nihče reagiral. Ko so odpeljali drugega tudi ne. Potem ko so jih odpeljali več je bilo prepozno. Ne moremo biti indiferentni ob tem kar se dogaja v naši soseščini. Ne moremo biti. Kdor zmore to je človek brez srca, brez vesti, pa tudi brez inteligence, ča dovolite. Če nekdo to imenuje blodnje pa predvolilna kampanja poglejte CNN, Sky News, kdorkoli po svetu, visoki politiki tko ne mislijo. Hvala bogu, da imamo nekoga, ki razume, da se to kar se dogaja danes v Ukrajini lahko jutri zgodi v Gruziji, pa naslednji dan Moldaviji, pa potem naprej v baltskih republikah in potem tudi v Sloveniji. To pač ne gre. Potrebno se je postaviti, povedati jasno. Lahko se pa skrijete, pa vržete puško v koruzo, ker ste tega vajeni. Ta šport vam je lasten. Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala. Razprava? Gospa Lidija Divjak Mirnik.</p>
            </sp>
            <sp who="DivjakMirnikLidija">
               <speaker>LIDIJA DIVKAJ MIRNIK (PS LMŠ):</speaker>
               <p>Ker seveda replika na repliko ni, jaz sicer ne vem kje se je ta gospa, ki se je pravkar oglašala, prepoznala, da sem jaz njo omenila, ampak ne glede na to. Razumem vašo bolečino. 24. 4. bo dan D. Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Ker ni več interesa za razpravo sedaj dajem besedo še za odziv na vse izpostavljene vidike v razpravi poslank in poslancev še državnemu sekretarju gospodu Dovžanu. Izvolite.</p>
            </sp>
            <sp who="DovžanGašper">
               <speaker>GAŠPER DOVŽAN:</speaker>
               <p>Hvala lepa. Še na par zadev bi se odzval. Najprej na vprašanje okoli lastnine. Mislim, da je to potrebno se seveda zavedati, da ne gre pri sankcijah za neke splošne zamrznitve premoženja, ne vem, vsem Rusom in tako naprej. Ne. Gre pa za to, da smo kot članica EU zavezani in skupaj z drugimi članicami izvajati sanacijsko politiko kot del skupne zunanje in varnostne politike in v tem okviru se sankcionira vedno ciljno tiste, ki so tako ali drugače pripomogli ali pa pripomorejo k temu, da določena država izvaja aktivnosti, ki so v nasprotju s človekovimi pravicami, ki so v nasprotju z našimi vrednotami in se tem tudi vse države članice Evropske unije strinjajo in samo v teh primerih se izdelajo seznami entitet pravnih subjektov in pa tudi fizičnih oseb, ki se jim premoženje lahko zamrzne in s tem nekako poveča pritisk na državo, da spremni svoje vedenje, tako da tu ne gre za neke pavšalne prijeme, ne gre za nek trajen poseg v lastnino, ampak gre za onemogočanje razpolaganj s to lastnino točno določenim subjektom, za katero so se vse države članice strinjale in za to gre. To je ena stvar.</p>
               <p>Ko gre za ta kulturni center, mislim, da je bilo že zelo veliko povedanega, vsekakor pa morda še eno dodatno pojasnilo. Ta kulturni center seveda ni samostojen kulturni center, ampak tako kot sem na začetku poudaril, da deluje p navodilih zvezne agencije za skupnost neodvisnih držav, rojake po svetu in mednarodno človekoljubno sodelovanje. Kaj to v teh časih pomeni sem vam tudi pokazal. Pri čemer pa ta center deluje pod pokroviteljstvom veleposlaništva Ruske Federacije. Dejstvo je tudi da ta oseba, ki vodi center, lahko ima diplomatski status, kar pomeni, da ni nujno, da ga ima, se pravi odpoved tega sporazuma ni povezana s tem ali ta oseba ima ali ne, ker je tu pridržan pridržek nekega prostega preudarka, ker lahko ta oseba ima ali pa nima, skratka to s tem ni povezano. V kolikor bi se ali če se bomo v Sloveniji odločili za ukrepe, ki bi šli v smer zmanjševanja števila ruskih diplomatov, seveda je to možno, pravne podlage so, vsekakor pa to ni potrebno narediti takega ovinka, da bi zaradi tega odpovedovali nek sporazum, zato je podlaga v Dunajski konvenciji, je več členov, mislim, da 9. člen, 11. člen, skratka več možnosti, ampak kot rečeno danes o tem niti ne teče razprava, vsaj ne neposredno, res pa je, da z odpovedjo tega sporazuma ta center ne bo mogel delovati in potem tudi ga ne bo mogel voditi nekdo, ki ima diplomatski status, kar pa še ne pomeni, da ne bo možno, torej da kot sem rekel, da bo vse rusko kulturno udejstvovanje zamrlo zaradi odpovedi tega sporazuma. Hvala.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa.</p>
               <p>Gospod Grims, naslednji. Mag. Rajić.</p>
            </sp>
            <sp who="RajićBranislav">
               <speaker>MAG. BRANISLAV RAJIĆ (PS SAB):</speaker>
               <p>Hvala lepa, se opravičujem, samo gospod državni sekretar ni odgovoril na vprašanje ali so še kakšne druge države se odločile za takšen korak, druge države Evropske unije. In mislim, da vodja tega kulturnega centra je kljub možnosti, da dva imata diplomatski status, eden vodja ga ima tukaj, tako da to ni stvar ali ga ima ali ga nima, on ga ima in bo izgnan isti moment, ko se razglasi, da ukinjamo ta center. Ampak zanima me še vam drugi odgovor. Hvala lepa.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Gospod Dovžan.</p>
            </sp>
            <sp who="DovžanGašper">
               <speaker>GAŠPER DOVŽAN:</speaker>
               <p>Države mednarodne skupnosti različne ukrepe sprejemajo. Mi podatkov o vseh ukrepih ali o vseh potezah držav v mednarodni skupnosti nimamo. Tako, da na to vprašanje nekega konkretnega odgovora nimam, vemo pa, da so razen te v okviru Evropske unije sankcijske politike, ki je skupna, ampak to gre za druga vprašanja, da je to suverena pristojnost vsake od držav, ki oceni svoje odnose in svoja pogodbena razmerja in nekatere države tudi odpovedujejo sporazume, samo težko vam dam odgovor ali točno take. Mislim, da je tudi zato ta odgovor nekoliko zahtevnejši, ker si mislim, da takega sporazuma pravzaprav točno takega Ruska Federacija z drugimi državami nima, eventualno morda v državah, ki so del skupnosti neodvisnih držav, vsekakor pa ne v državah članicah Evropske unije, ki bi tako dobre pogoje, pa tako malo nadzora omogočal. Lahko tudi povem, recimo so tudi neke določbe notri, ko bi ruska stran mogla nas obveščati o tem koliko je tu zaposlenih in tako naprej. Teh obvestil nismo nikoli videli. Skratka, mi nimamo uradno sploh podatkov koliko tam ljudi dela, tako da to so še druge stvari, ki dodatno nekoliko motijo pri samem izvajanju tega sporazuma.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa. Mag. Branko Grims.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala. To, o čemer se danes pogovarjamo, je zelo relevantna tema. Edino orodje, ki ga ima država v rokah, da izrazi nestrinjanje s kršitvijo praktično vseh mednarodnih aktov in mednarodnih pravil mednarodnega prava je to, da uvede dodatne sankcije in zdaj koliko daleč in koliko temeljito pri tem iti je že naslednje vprašanje. Vsekakor je ta vojna nekaj kar je izjemno velika nesreča za celotno Evropo, ne samo, da je nevarnost tudi potencialno še mnogo večja kot se zdi, ampak poleg tega neposrednega uničenja dela tudi izčrpava, če želite vse vpletene strani in prva žrtev tega bo konec koncev tudi Rusija, ne glede na to, da si oni zdaj tega nočejo priznati. In verjemite, da to kar Putin počne, on zmagati več ne more, to ve, on zdaj vleče to vojno zato, da sebe rešuje, ker bo naslednji trenutek, ko bo konec, vprašanje odgovornosti tudi pri njih na mizi in tudi verjetno vprašanje kakšne eksistence, če sem zelo diplomatsko to povedal, in zaradi tega se to vleče. Ampak, kaj bo s tem naredil? Rusijo bo naredil tako šibko, da bo lahka žrtev Kitajcev, ki so se mu verjetno v tem trenutku lepo smehljali, imajo pa čisto svojo računico pri tej zgodbi in prvi, ki jih bodo Kitajci pospravil bodo Rusi. To bo pa konec te zgodbe in bo za Rusijo mnogo bolj nesrečen kot se zdi. Zdaj koliko ta opozorila, ki jih dajemo s tem zaležejo, ne vem. Jaz osebno mislim, da je pametno to še vseeno podpreti, je pa v perspektivi seveda vprašanje koliko to doseže tistega naslovnika, koliko ljudje tam razumejo in vsekakor je sporočilo tega drugačno kot se hoče delati in kot ga bo propaganda poskušala obrniti, želja je sigurno pri vseh, pri nas zagotovo, da bi se razmere normalizirale, da se <stage>/ nerazumljivo/</stage> v okviru mednarodnega prava in da bi z Rusijo čim bolje sodelovali. Moje mnenje je, da potem kar se je zgodilo je vsakomur jasno, da to s tem vodstvom ni mogoče, če imaš ti tam nekje en objekt, kjer je pisalo otroci in je bil popolnoma kulturne narave, kot je bilo tisto gledališče v Mariupolu in ga zraketirajo z raketami velikega dosega in ogromne moči, potem je to zločin proti človeštvu, to nima več nobene zveze ne z vojno, ne z ničemer, ampak so tukaj druge dimenzije in tukaj bo treba še veliko korakov narediti, da se stvari vrnejo v normalen okvir in vse kar lahko v tem trenutku naredimo neposredno je, da damo tudi na ta način kot je danes predlagan neko dodatno opozorilo. Toda to ne pomeni, da si ne želimo nekoč v</p>
               <p> perspektivi, z Rusijo je seveda spet dobro sodelovati in mislim, da bi bilo to v evropskem interesu in je tudi v interesu Rusije še kako, kajti sicer, če se bo ta zgodba vlekla še par mesecev izčrpavanja bo Rusija končala tako kot sem povedal kot plen Kitajcev in nekega jutra se bodo nekoč ponosni in zmagoviti Rusi zbudili kot hlapci Kitajske, pa zapišite kaj sem danes rekel, pa boste videli kaj se bo zgodilo, ker jih bodo dobesedno pokupili za majhen denar, ker bo skrahiralo gospodarstvo, skrahiral rubelj, padle delnice in potem se bodo prišli pogovarjati. Danes vsekakor je to po mojem mnenju še smiselno sprejeti. Je pa dejstvo, tukaj se pa v enem delu celo strinjam z enim od predgovornikov, da je vprašanje koliko je to glede pretoka informacij, pa propagande učinkovito, zlasti v luči tega kakšne imamo mi osredje medije, bi vas spomnil, da na nacionalni televiziji drugi dan vojne, če se prav spomnim je nekdo razlagal, da je Slovenija umetna tvorba in mimogrede to je točno isti stavek pod katerim je šel Putin v napad na Ukrajino. Da ne govorimo o tem, da se zdaj vpije v javnosti s strani opozicije, ne vse, ampak velikega dela opozicije na čelu z Golobom in SD-jem, da se brani neodvisnost RTV Slovenija in njenih novinarjev in to vpijeta Tanja Fajon, ki je bila sama novinarka RTV Slovenija in je od tam prišla na čelo ene stranke in Golob, ki je zraven sebe imel spitzen kandidatko Mojco Pašek Šetinc, ki je mislim, da novinarka in urednica RTV Slovenija. Toliko o neodvisnih medijih, pa o tem, da samo z enim takim ukrepom <stage>/ nerazumljivo/</stage> politične propagande v Sloveniji se ne bo dalo poseči, bi bilo treba mnogo, mnogo bolj globoko.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala.</p>
               <p>Ker ni več interesa razpravo zaključujem in ugotavljam, da nas je navzočih 12 članic oziroma članov odbora, torej smo sklepčni, zato predlagam, da glasujemo o naslednjem predlogu sklepa: "Odbor za zunanjo politiko potrjuje podano pobudo." Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(1 član.)</stage>
               </p>
               <p>Sklep je sprejet.</p>
               <p>S tem zaključujem 2. točko dnevnega reda in 39. nujno sejo Odbora za zunanjo politiko.</p>
               <p>Vsem sodelujočih hvala in lep pozdrav.</p>
               <stage type="time">Seja se je končala 24. marca 2022 ob 13.23.</stage>
            </sp>
         </div>
      </body>
   </text>
</TEI>
