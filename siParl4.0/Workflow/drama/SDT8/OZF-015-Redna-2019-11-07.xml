<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZF-015-Redna-2019-11-07">
   <teiHeader>
      <fileDesc>
         <titleStmt>
            <title>Odbor za finance</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZF-015-Redna-2019-11-07.OZF" n="015">
               <name>Redna</name>
               <date when="2019-11-07"/>
            </setting>
         </settingDesc>
         <particDesc>
            <listOrg>
               <org xml:id="OZF-015-Redna-2019-11-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZF-015-Redna-2019-11-07.OZF">
                        <orgName key="OZF">Odbor za finance</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">1. nadaljevanje 15. seje</stage>
            <stage type="date">(7. november 2019)</stage>
            <stage type="chairman">Sejo je vodil Robert Polnar, predsednik odbora.</stage>
            <stage type="time">Seja se je začela ob 8.01.</stage>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Spoštovane gospe in gospodje, dobro jutro!</p>
               <p>Pričenjam 1. nadaljevanje 15. seje Odbora za finance. Obveščam vas, da je zadržan in da se današnje seje odbora ne more udeležiti član odbora poslanec Anže Logar. Zaenkrat do zdaj nisem prejel obvestil o nadomeščanju na seji odbora.</p>
               <p>Mi bomo danes nadaljevali včeraj <title>prekinjeno 2. točko dnevnega reda, to je Predlog zakona o spremembah in dopolnitvah Zakona o prispevkih za socialno varnost.</title>
               </p>
               <p>Predlagatelj zakona je skupina poslank in poslancev, s prvo podpisanim poslancem Lukom Mescem. Včeraj sem povedal katera vsa gradiva smo prejeli za to sejo, pred nadaljevanjem seje povem še, da smo prejeli še eno dodatno gradivo in sicer je to dopis Poslanske skupine Levica s podpisi podpore za ukinitev dopolnilnega zavarovanja. In sicer je to z dne 6. 11. 2019, s prilogo, ki zaobjema 11 tisoč 694 podpisov podpore. Včeraj smo v dveh urah in pol opravili kar temeljito razpravo o predlogu zakona, danes bomo s to razpravo nadaljevali in predlagam, da tisto kar je včeraj bilo petkrat, šestkrat morda tudi desetkrat izpostavljeno, danes v tej obravnavi ne bi več ponavljali. Razumite prosim, da je to samo predlog. Včeraj sta bila prijavljena pred prekinitvijo še dva razpravljavca. Med njima je bil tudi predlagatelj, pa sprašujem predlagatelja poslanca Luka Meseca, ali želi besedo? Izvolite kolega Mesec, imate besedo.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo in lep pozdrav!</p>
               <p>Kot sem včeraj povedal, sta tukaj dva krovna zakona s katerimi ukinjamo, bi ukinili dopolnilno zdravstveno zavarovanje, prvi je ta, ki ga imamo na Odboru za finance, drugi je tisti, ki je bil po prekinitvi 2. točke na Odboru za finance obravnavan naprej na Odboru za zdravstvo. Zdaj kot verjetno vsi veste, so koalicijske poslanske skupine na Odbor za zdravstvo prinesle paket devetih amandmajev s katerimi so drugi zakon spremenile oziroma bi spremenile, če bodo amandmaji izglasovani, na način, da se opusti namera o vključitvi dopolnilnega zdravstvenega zavarovanja v obvezno, tako kot smo predvideli v Levici, se pravi, da se povišajo odstotne prispevne točke za delavce in upokojence za 1 % , za delodajalce za 1,6 %, ampak koalicija predlaga, da se ohranijo pavšalni zneski v znesku 29 evrov, se pravi, bi še naprej vsak ne glede na svoj prihodek plačeval 29 evrov dopolnilnega zdravstvenega zavarovanja. Kot smo včeraj tudi potem javno povedali v Levici, takega amandmaja ne vidimo kot rešitev za ukinitev dopolnilnega zdravstvenega zavarovanja, ker naš namen ni ukinitev kar tako. Naš namen je zagotovitev pravičnih prispevnih stopenj. To, da ne bo več vsak, ne glede na svoj prihodek, plačeval enakega zneska, ker takega davka praktično nobena država nikjer ne pozna, ampak da bo vsak prispeval po svojih zmožnostih oziroma glede na svoj dohodek. Sedaj ali bomo to naredili proporcionalno, se pravi z enakim odstotkom ali bomo to naredili progresivno z neko lestvico je stvar debate. Definitivno pa ni vzdržna rešitev, da se to rešuje zgolj s copy paste-jem obstoječega sistema v javni sistem. Toliko bi podal za uvod. Pa kot komentar na včerajšnje nadaljevaje obravnave na Odboru za zdravstvo in še enkrat poudarjam, da ta varianta, ki smo jo pripravili je, če se želimo pač držati nekako tega k čemur smo se vsi, vsaj tisti, ki ste podpisali koalicijsko pogodbo in Levico zavezali, da bi prenesli dopolnilno zavarovanje v obvezno je način, kot ga predlagamo v Levici edini mogoč, če tako rečem, se pravi s povečanjem obstoječih prispevkov za delodajalce in delavce, seveda pa je pač politično vprašanje tukaj za koliko te odstotke povečamo. O tem se seveda pač lahko pogovarjamo naprej. Definitivno se nam pa ne zdi v redu rešitev, da bi zgolj kopirali obstoječ sistem, obstoječo prakso, tega regresivnega davka v javni sistem.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj. Želi še kdo razpravljati o amandmaju k 1. členu? Poslanka Mateja Udovč. Samo trenutek prosim, poslanec Šircelj<gap n="..."/> Kolega Horvat. Najprej poslanka Mateja Udovč, za njo poslanec Jožef Horvat. Kolegica Mateja prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči, za besedo. Dobro jutro vsem skupaj!</p>
               <p>Jaz bi rada danes samo povedala, da mislim, da ni pravi čas, niti prava tema, da napenjamo mišice in nabiramo politične točke, posameznikov ali posameznih strank. Trditev Levice, da je v koalicijski pogodbi jasno zapisano določilo o odpravi dopolnilnega zdravstvenega zavarovanja in da se bodo vse pravice zavarovancem v celoti krili iz obveznega zdravstvenega zavarovanja je povsem korektna. Zato ne vidim nobenih ovir, da to ne bi enkrat izpeljali. Bolj zanimiv pa je pristop za doseganje tega cilja. Pojavlja se na nek način ustaljen vzorec vlaganja. Predlog za spremembe zakona malo pred tem, ko Vlada vloži svoje predloge novele. Mogoče mi bo spet kdo očital, da je moje razmišljanje klišejsko. Vendar sem sama prepričana, da je potreben sistemski pristop. Sistemski pristop do obveznega zdravstvenega zavarovanja urediti celovito in ne parcialno, s parcialnimi rešitvami, kar pa nedvomno ti predlogi Levice za dvig prispevnih stopanj tudi so. V tem primeru gre za dejansko korenti poseg v zelo občutljiv sistem zdravstvenega zavarovanja, ki bo imel posledice na čisto vse zavarovance v Sloveniji. In to brezglavo hitenje in pristajanje na neke instant rešitve lahko pomeni le dodatno zapletanje in probleme pri vzpostavitvi in delovanju tega sistema. Pa da ne bom govorila na pamet vam bom dala samo en primer, ko tako lepo govorite, da bi se ljudje, vsi zavarovanci, odrešili zneska iz dodatnega zdravstvenega zavarovanja. Vojni veterani dodatno zdravstveno zavarovanje plačuje po Zakonu o vojnih veteranih država. Z vašim pristopom pa bi vsem vojnim veteranom, ki so že zaposleni in hodijo v službe in so stari 55 let in jim sedaj plačuje to država prenesli v obvezni del zavarovanja na delodajalce, kar pomeni, kdo pa so delodajalci? Delodajalci so pa ljudje. To niso samo veliki kapitalisti, ki imajo po tisoče in tisoče</p>
               <p> zaposlenih. To so posamezniki. Slovenija smo država, ki ima največ zaposlenih majhnih družb. To pomeni, da boste založili za plačilo obveznega dela vojnih veteranov ljudem. Tega niste povedali včeraj in ne prejšnji dan in tega ni nikjer zapisano. To so tako široke teme, da se jih na ta ad hoc način reševanja kot si ga predstavljate vi ne bi nikoli upala in drznila reševati sploh na pomisleke, ki jih je predstavila Vlada, zavod in cela širša javnost. Da ne omenjam, da Ekonomski socialni svet tega sploh ni obravnaval in da se ni o tem naredila nobena širša razprava. Jaz verjamem, da je to všečno ukinitev zdravstvenega zavarovanja – ukinitev -, da ne bi plačevali po 38 evrov več posameznikom. Prav tako se ničesar ne dotaknemo, govorimo o 69 milijonih izgube, ki jih ni mogoče, kar če noč pokriti in bo dejansko imelo vpliv na celotni fiskalni okvir ali se je mogoče kdo vprašal. Nikjer nisem videla, da bodo imeli izgube tudi banke ste pomislili na provizije bank, ki jih od vsakega našega zaposlenega, ki plača položnico, ki stane mogoče 18 centov tudi do 1 evra ali več vsak mesec za 700 tisoč ali pa pol milijona ljudi kakšni zneski so to. To se pravi, ki jaz ne verjamem, da so zajeti v teh 69 milijonov. To so razsežnosti, o katerih bi se morali resnično pogovarjati in ne moremo in ne smemo jih rešiti kar tako vmes malo med malico, zato bi bilo potrebno to ureditev sprejeti tako kot sem že povedala v širšem družbenem dogovoru usklajeno s socialnimi partnerji in ključnimi akterji med njimi tudi z zavodom. Ko bomo dosegli skupne rešitve, potem je prav, da se tukaj še enkrat usedemo, pogovorimo in zakon tudi spremenimo. Kot ste že danes predlagatelj povedali predlagani amandmaji LMŠ, ki vsebinsko v vaš predlog vnašajo uvedbo pavšalnega zneska v višini 29 evrov je to prvi korak <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospa poslanka, ostanite prosim pri točki dnevnega reda, ki jo danes obravnavamo na Odboru za finance. Konkretna točka dnevnega reda je Zakon o spremembah in dopolnitvah Zakona o prispevkih za socialno varnost. Znotraj tega ostanite, prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči. Bom ostala na temu, ampak moram se navezati, ker je predlagatelj to sam navezal in to se dotika tega <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>LMŠ pri zakonu, o katerem sem maloprej govoril in je točka dnevnega reda na današnji seji Odbora za finance ni vložil nobenega amandmaja.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>To je res, ampak prosim predsedujoči, da o tem, potem tudi predlagatelja vedno pri vsaki besedi opozorite.</p>
               <p>Hvala lepa, bom upoštevala <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Po svojem videnju in načelih bom vodil sejo. Jaz vas prosim samo to, da se držite dnevnega reda in da predvsem upoštevate tisto, kar sem že na začetku povedal. Včeraj smo imeli dve uri in pol razprave še nekaj več. Vi sedaj govorite izključno o stvareh, ki so bile včeraj ničkolikorat povedane. Jaz vam seveda ne morem zapovedovati, o čem govorite, vi govorite kar mislite, da je prav, ampak morda bi bilo vendarle smiselno, da tisto, kar je bilo že 10 krat povedano ne ponavljamo, kar naprej in kar naprej.</p>
               <p>Sedaj pa izvolite, nadaljujte.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa.</p>
               <p>Pravzaprav sem hotela zaključiti z dvemi stavki, ampak ste me prekinili tako, da bom vseeno zaključila.</p>
               <p>Namesto za zaključka pa mogoče pri spreminjanju tako občutljivih in kompleksnih sistemov kot je sistem zdravstvenega zavarovanja je potrebna velika previdnost, da ne dosežemo nezaželenih učinkov. Sicer pa, saj veste, previdnost je mati modrosti ali tako nekako pravi naš pregovor. Zato ga v tem primeru, prosim, tudi upoštvajmo. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa poslanka.</p>
               <p>Predlagatelj replika ali razprava? Izvolite, replika, 3 minute.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala. Odzval bi se na to, da stvar ni sistemska. Poglejte, vem, da ste prvič v Državnem zboru, ampak to, da neka stvar ni sistemska je tipičen odgovor, na žalost, vsake od zadnjih vlad na predloge opozicijskih strank. Gre enostavno za to, pač, da neke stvari ne sme urejati opozicijska stranka, ampak jo mora urejati Vlada, ki pa je, in tukaj me lahko držite za besedo, obstaja 99 % verjetnost, da se ta stvar, če danes pač pade ne bo uredila v tem mandat. Lahko me primete za besedo, ne bo šlo, ker boste pač že našli druge razloge zakaj se stvari ne da urediti.</p>
               <p>Drugo, ko pravite, da ESS tega ni obravnaval, tudi vašega predloga, ki ste ga včeraj po pol urni prekinitvi prinesli na Odbor za zdravstvo ESS ni obravnaval. <gap n="..."/>
                  <stage>/ oglašanje iz klopi/</stage>
               </p>
               <p>In tretjič, ko pravite veterani je treba povedati kdo sedaj težko plačuje dopolnilno zdravstveno zavarovanje. Imamo 78 tisoč upokojencev pod pragom revščine, imamo nebroj prekarcev, imamo številne revne zaposlene. In vsem tem bi se status izboljšal. Kar se veteranov tiče, na to smo bili opozorjeni, in upokojeni veterani ne plačujejo, so upravičeni plačevanja po našem predlogu zakona.</p>
               <p>Je pa malo smešno, da na koncu pač tretja skrb, ki ste jo izpostavili je pa bila teh 18 centov položnice, ki bo sedaj imele banke izgube. Mislim to pa je malo bizarno, pač ob vseh težavah, ki jih v Sloveniji imamo, pa vas najbolj zaskrbi za to, da banke ne bodo več, ne vem, od upokojencev 18 centov vsak mesec dobivale preko položnic za dopolnilno zdravstveno zavarovanje. Kaj takega si pa res težko predstavljam, da bi slišal od kakšnega drugega poslanca kot od vas.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa. Prosim? Vi sedajle razprave ne morete imeti, boste pa imeli kasneje.</p>
               <p>Sedaj je na vrsti kot<gap n="..."/>
                  <stage>/oglašanje iz klopi/</stage> Repliko pa lahko imate<gap n="..."/> ne, pardon, ne morete imeti repliko, ker ni replike na repliko. Kolega Šircelj, hvala lepa. Bi me sorajda zaneslo. Tam z desne strani kar naprej dobivam neke sugestije in to koristne.</p>
               <p>Sedaj nadaljujemo razpravo s poslancem Jožefom Horvatom, toda si bom dovolil prej še en stavek. Spoštovani kolega Horvat, včeraj ste izkazali telepatske sposobnosti, ko ste mi prebrali misli v zvezi z mojo namero glede povabljenih na sejo. To se pravi, da so to sposobnosti, ki jih ne gre kar tako ignorirati. Domnevam tudi, da imate perceptivne sposobnosti in da boste razumeli in predvsem upoštevali to, kar sem danes na začetku nadaljevanja seje povedal in vas lepo prosim, če vašo razpravo opravite v tem duhu. Vi tako ali tako veste za kaj gre. Sedaj pa izvolite, imate besedo.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Najlepša hvala, gospod predsednik, za vaš kompliment.</p>
               <p>Pri tej točki dnevnega reda še nisem razpravljal, kar pomeni, da ni prav nobene možnosti, da bi se ponavljal. Prav lep pozdrav tudi cejenim gostom.</p>
               <p>Morda namesto uvoda, gospe in gospodje, mislim, da tam že od parlamentarnih počitnic do danes spremlja slovenska javnost nek ping-pong, neke čudne odnose med Levico in med koalicijo. Standard vztrajno raste. Ljudje vsak dan boljše živijo, v prime time medijskih informativnih in drugih oddajah poslušamo Levica – koalicija, ukinitev dopolnilnega zdravstvenega zavarovanja, časopisi so polni teh dogajanj in, kot rečeno, standard države je vsak dan boljši. Mladi, ki pač jim te vsebine niso všeč in imajo nekaj v glavi pa želijo imeti tudi nekaj pod palcem spakirajo tisti kovček in gredo ven, ker ne želijo živeti v : butalah kamor s takšnim načinom slovenska politika drvi. To, da se je včeraj napovedalo, da je konec neke zakonske zveze, neke ljubezni, ne verjamem, ker pravzaprav ne verjamem nič več. Ne verjamem ne Levici in tudi ne verjamem vršilcu dolžnosti predsednika Vlade, ki opravlja že eno leto tekoče posle. Oprostite gospod predsednik takšnemu uvodu, ampak tako pač več naprej ne gre. Jaz bi bil najbolj srečen, da bi prekinili, še enkrat vi, gospod predsednik, ki imate neko avtoriteto, to razpravo, in da se vendarle naj za štirimi stenami, z zaprtimi vrati Levica in koalicija dokončno dogovori kako bomo šli naprej, ne samo pri tem zakonu, ne samo pri tem zavarovanju, ki pravzaprav je brezvezna tema, oprostite, res. Mi imamo strateške probleme, pred nami so reforme, ki pa jih ni že pet, šest let. Druge države se nam smejijo, prehitevajo nas po levi in desni. Saj hodite okrog po mednarodnih delegacijah. Jaz se skoraj več ne upam, ker me je sram pogovarjati s kolegi iz Bundestaga ali pa iz katerega drugega parlamenta, res. In tukaj zdaj poslušamo evangelij o pravičnosti po Luku, itn. Počakajte malo, a zdaj mi vsi pa smo nepravični, itd., itd. Poglejte, čas je, da se zresetiramo in da začnemo, da začnete to državo voditi tako kot se državo vodi ali pa gremo na volitve. Konec je, poglejte, to je norca delanje, to je mučenje živali kaj šele ljudi. Nas gledajo ljudje, ki se morajo pretoči skozi mesec s 300, 400 evri. Pridite v Prekmurje pa boste videli standard. Še hvala bogu, da Orban pomaga bogu, da je blizu Avstrija, kjer si ljudje služijo kruh. Slovenija je žal šele na tretjem mestu. Saj, če kdo misli, da bo ukinitev dopolnilnega zdravstvenega zavarovanja rešilo ves problem slovenskega zdravstva, poglej, potem ta ne pozna problemov, ki jih ima slovensko zdravstvo in bolj me zanimajo še, ki jih imajo državljanke in državljani, ki nimajo za to in po novem morajo plačati prevoz, da se peljejo iz Prekmurja na nek specialistični pregled in zdravljenje in se bolnica z rakom, je rekla, ker nima denarja, se bo nehala zdraviti. Veste kaj to pomeni? To je naš zdravstveni sistem. Ker ona nima. Jaz hvala bogu sem lahko plačal 200 evrov, da so me peljali v UKC Ljubljana, ona pa nima. Ampak to gre mimo. Fakinu smo govorili pomurski poslanci, Šabedru govorimo, nobenega stika z realnostjo. Ljudje nam umirajo v čakalnih vrstah. Zelo huda je bila Milojka Kolar Celarc, ko sem ji to očital. Očitam tudi zdaj tej Vladi. Ljudje nam umirajo v čakalnih vrstah, mi pa tudi, tri mesece poslušamo ali bi ali ne bi, dopolnilno zdravstveno zavarovanje.</p>
               <p>In zdaj, ko smo na Odboru za finance, k financam. Vsako leto damo mi državljanke in državljani več denarja iz žepa, iz žepa, dobesedno za zdravljenje v zdravstveni sistem. Vsako leto več. Bistveno hitreje naraščajo izdatki iz žepa, kot pa iz zdravstvene blagajne. Saj tudi prispevki so na nek način iz žepa, ampak to se ne šteje. Iz žepa štejem dopolnilno zdravstveno zavarovanje, ko dobimo položnice pa plačamo in tisto dobesedno iz žepa. Vedno, ko pridem v lekarno, vedno je kakšno novo zdravilo na spisku, a veste kaj, boste pa morali doplačati. Ja seveda, okej. In če smo predlani 3,52 milijarde dali za zdravstvo, skoraj eno milijardo, bolj točno 979 milijonov evrov smo dali iz žepa. Ta slaba milijarda je sestavljena kot rečeno iz dopolnilnega zdravstvenega zavarovanja dobrih 500 milijonov, ostalo dobrih 450 pa iz dobesedno iz žepa. Za 4,7 odstotka so zrastli zasebni izdatki za zdravstveno varstvo v letu 2017 glede na 2016 – žal novejših podatkov nimam. Če pa pogledamo širši časovni interval 2016 d 2017 pa so zasebni izdatki zrastli za 37,3 odstotka, javni samo za 33,7. Vse prej kot ukinitev dopolnilnega zdravstvenega zavarovanja potrebujemo celovito rešitev zdravstvenega zavarovanja. Naše stališče je bistveno drugačno kot je stališče Levice, izgleda tudi bistveno drugačno kot stališče koalicije, da na področju zdravstvenega zavarovanja moramo vzpostaviti konkurenco, ravno tako tudi na področju izvajanja zdravstvenih storitev. Dokler ne bo direktor bolnice v polnem smislu besede, v smislu korporativnega upravljanja – ja, kaj pa je bolnica, če ni korporacija – je. Dokler ne bo Svet zavoda tudi materialno odgovoren tako kot nadzorni svet, dokler ne bo imel funkcije nadzornega sveta mi nikamor nismo prišli še naprej bomo imeli Zemljariča in tako dalje, veste na kaj mislim. Kako preprosta rešitev? Pogovarjamo se o 500 milijonih. Govora je, vsi govorimo, parlamentarne preiskovalne komisije preiskujejo in ugotavljajo – seveda to ni nikjer knjiženo ni v poslovnih knjigah -, da bi naj na letni ravni iz zdravstvenega sistema, zaradi korupcije, negospodarnega ravnanja izginilo 500 milijonov evrov. Evo tukaj vzemimo in potem lahko ukinemo dopolnilno zdravstveno zavarovanja. Saldo je nula. Pa ni treba nobenega dodatno obremenjevati. Da pa sedaj vse iz nova in znova prevalimo na gospodarstvo to pa ne bo šlo. Mi se bomo borili do konca in tega ne bomo dopustili. Včeraj sem poslušal Miha Kordiša, ki dejansko ponavlja že tisočkrat in tisočkrat, da je to grdo gospodarstvo, ti grdi slovenski kapitalisti so ustvarili v lanskem letu 4,2 milijardi čistega dobička in da jih je treba sedaj obremeniti. Podatki so točni, ampak pozabijo povedati črtko B, ki pa se glasi: »To isto gospodarstvo je v tem istem letu pa investiralo dobrih 8 milijard.« - kaj pa to, ampak sedaj ga ni tukaj, mu gotovo ne bi bilo všeč.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Ja, gospod Horvat, zanimivo, ampak bi vas prosil, če znotraj točke dnevnega reda ostanete.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Itak, tako kot vedno.</p>
               <p>Predlog zakona je vsebinsko slab – govorim o Zakonu o prispevkih za socialno varnost –, je celo nevaren, saj vodi v razprav zdravstvenega sistema in posledica tega bo še slabša dostopnost zdravstvenih storitev v Sloveniji – govorim o dostopnosti. Ali vi mislite, da res velja, da si vsak državljan lahko izbere svojega zdravnika ali pa svojega kirurga pa ne se hecati. Država na neki način, ker imamo državno zdravstvo vam ga določi in boste morali iti v Maribor na nevrokirurgijo kljub temu, da bi pa želeli iti v Ljubljano. Ni šans torej te dostopnosti, te pravice svobodne izbire ni, to ne deluje. Pravice, ki bodo zagotovljene na papirju se bodo v realnosti odražale v daljših čakalnih dobah. O čakalnih dobah v zadnjem času sploh ne govorimo, ker jih menda ne znamo šteti. Mi ne obvladamo naravnih števil, naravna števila uporabljamo za to, da štejemo – eden, dva, tri, štiri, 140 tisoč in tako dalje. Upam si trditi, da bo, če bi bil takšen zakon sprejet, da bo to rezultiralo tudi v izgubah javnih zdravstvenih ustanov. To je seveda vsakdanjost in nekateri direktorji bolnic mi pravijo, da jim je žal, da niso naredili večje izgube, da niso več trošili, ker itak potem pride država in sprejme interventni zakon, pa to pokrije. To je korporativnno upravljanje po slovensko. Da ne govorim o neurejenih razmerjih, odnosih znotraj napetosti zdravniki, medicinske sestre in tako naprej. Imamo, še enkrat, odlične kadre, ki nas prosijo, dajte politika uredite sistem. In ker čakajo, čakajo, čakajo, potem pač spakirajo in gredo ven, tudi najboljši.</p>
               <p>Rezultat tega zakona, če bi bil sprejet, pa upam, da ne bo, bo povečanje samoplačništvo, zato sem o tem govoril, iz žepa, kjer bodo najkrajšo potegnili ravno socialno najbolj ogroženi deli prebivalstva, kolegi iz Levice, in vi jih sedaj hočete še bolj dotolči s tem zakonom.</p>
               <p>Predlog sprememb obeh zakonov, Zakona o zdravstvenem varstvu in zdravstvenem zavarovanju in zakonom o prispevkih za socialno varnost s priloženimi obrazložitvami sta pisana izrazito ideološko. S številnim napakami, ki so posledica nepoznavanja sistema ali pa namernega zavajanja s ciljem pridobivanja političnih točk. Bojim se, da je to pravzaprav edini cilj, dobiti politične točke. Zelo lahko je iti med ljudi, pokazati položnico, dopolnilno zdravstveno zavarovanje, 35, 37 evrov, in reči, poglejte ljudje, od jutri naprej, ko bo ta zakon veljal, teh položnice več ne boste dobili. To je super. Ja, kdo pa ne bo ploskal temu. Vsi, razen odgovornih. Tisti, ki smo odgovorni pa temu ne moremo ploskati.</p>
               <p>Še veliko, gospod predsednik, ja tukaj napisanega, ker v teh treh mesecih si pač človek kaj napiše, ampak bodi dovolj za sedaj in upam, da se bo ta razprava čim prej tudi zaključila z glasovanjem proti temu zelo škodljivemu populističnemu zakonu. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec. Replika predlagatelj, gospod Mesec, izvolite.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo. V tem burnem nastopu, poslanec Horvat, sprašuje komu na čast ta evangelij po Luku. Prej ste omenjali upokojence s 300 evri. Pač saj veste, da oni so tisti, ki najtežje plačujejo to zavarovanje in ta reforma je v prvi vrsti namenjan ljudem s slabimi pokojninami in s slabimi plačami. Njim je namenjena. Ker oni morajo iz svojega žepa prispevati enako, kot nekdo z desetkrat večjim prihodkom. To je namen tega zakona. Nikoli nismo rekli, da je to zdravstvena reforma. To je reforma plačevanja prispevkov za zdravstvo, ki bo prinesla socialno pravičnejši način tega plačevanja. To je vse.</p>
               <p>Kar se zdravstvene reforme tiče, jaz se z vami strinjam, rabimo veliko širšo razpravo o zdravstvu, mislim, da vključno s tem, koliko denarja bomo iz javnega proračuna za zdravstvo namenili, ker dejstvo je, da, to, kar sami opažate, pač, porast zasebnih sredstev v zdravstvu ki rastejo veliko hitreje od javnih, pač, jasno kažen na to, da javno zdravstvo ob trenutni ravni financiranja ne dohiteva več dejanskih potreb prebivalstva. In bo treba povečati tudi finančni del z reformo na raven tega, kar imajo v Evropi. Se pravi, tam neke na 8 in pol do 9 % javnih sredstev v zdravstvu, če hočemo, da bo ta sistem primerljivo dobro funkcioniral, kot funkcionira v drugih državah.</p>
               <p>Tretjič pa, ko pravite, rešitev ni to, ampak konkurenca med zavarovalnicami. Poglejte, jaz vašo rešitev poznam. Ta rešitev je, na žalost, sedaj glasnik neke dobe, ki se oziroma na srečo glasnik neke dobe, ki se končuje. Imate države, ki imajo konkurenco med zavarovalnicami. Najbolj zloglasna v tem smislu so ZDA in tam dejansko imate to, da ljudje brez denarja dobesedno umirajo v hodnikih ali pa pred bolnišnicami, ker si ne morejo privoščiti zdravljenja. In če imate kje primer za kaj ne iti po tej poti, si poglejte zadnje ankete koliko ljudi v Ameriki podpira Medicare for all oziroma pač sistem kakršnega poznamo mi, ena zavarovalnica en plačnik v zdravstvu, 80 % demokratov, več kot 50 % republikancev. Samo 20 % Američanov nasprotuje temu, 70 % ljudi tam močno podpira, da bi se organiziral tak sistem, tako da to kar imamo ni cokla, ampak je civilizacijska pridobitev, ki jo je treba ohraniti in razvijati.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospod predlagatelj.</p>
               <p>Sprašujem poslanko Matejo Udovč, ali želi razpravo? Izvolite, imate razpravo.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa.</p>
               <p>Ker ni replike na repliko in ker me je predlagatelj narobe razumel, sem dolžna podati pojasnilo. Ker je očitno predlagatelj z vaše replike, da me niste poslušali, da niste poslušali moje razprave oziroma ste me poslušali, pa me niste slišali ali pa me niste razumeli. Moje, mene ne skrbi 19 centrov izgube banke ali pa 18 centov ali pa 40 centov. To ste prav ugotovili. Jaz sem v svoji razpravi želela povedati le razsežnost tega problema, pa ni problem teh bank. Prav tako niste me dobro poslušal, ko sem jaz govorila o vojnih veteranih, kar je tudi očitno. Jaz sem govorila o vojnih veteranih, ki so stari nad 55 let in so zaposleni in tem tudi plačuje država, ki bo se zdaj preneslo po vašem predlogu na delodajalce, ki so tudi ljudje.</p>
               <p>Hvala lepa, nasvidenje.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospa poslanka.</p>
               <p>Naslednji je za razpravo prijavljen poslanec Matjaž Han.</p>
               <p>Prosim.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Lepa hvala. Moram reči, da se v neki fazi z Jožetom strinjam glede funkcioniranja te države. Mi se zdaj že ukvarjamo s tole zadevo mislim, da ene pol leta, pa moram reči, da sem vsak dan bolj prepričan, da namere, ki jih je imela levica, niso bile niti najmanj iskrene, ampak so se šle samo za nek politični prestiž, za katere pa sigurno vem, da bodo trpeli predvsem ljudje. Vsi mi vemo, da ta svet ni pravičen, vsi mi vemo, da v tem svetu imamo žal ljudi na socialnem dnu, da imamo ljudi, ki bi si lahko več zaslužili, in da imamo na tem svetu ljudi, ki so za moje pojme prebogati in na nepošten bogati. In zdaj okoli tega zdravstvenega, dopolnilnega zdravstvenega varovanja. Pa dajmo samo eno stvar ljudem jasno in glasno povedati, ker od raznih metafor, raznih preigravanj ne bodo ti ljudje nič imeli. Mi v bistvu s tem zakonom ukinjamo samo Vzajemno in nič drugega. Ljudje, če želimo imeti zdravstveni sistem dober in v tej naši državi, dragi moji, je dober zdravstveni sistem, ni najbolj pravičen, ampak seveda negativnih zgodb je zmeraj več, ampak 90, 95 % pa je v zdravstvenem sistemu zgodb pozitivnih. Kaj naši zdravniki naše medicinske sestre naše bolnice naredijo, naredijo velike zgodbe, ki so pa, če mene vprašaš, včasih na stranskem tiru. Seveda pridejo tiste negativne zgodbe. Tudi tistih negativnih zgodb je treba na nek način rešiti. In ko sem rekel, da ta svet ni pravičen. Tudi dopolnilno zdravstveno zavarovanje seveda ni pravično, ampak mi rabimo denar v tem sistemu, da bo sistem funkcioniral. Imamo ljudi, ki imajo zelo malo in plačujejo isto, ki imajo kot ljudje, ki imajo veliko. Tukaj se Luka s tabo strinjam. Imamo ljudi, ki hodijo dnevno v ambulante, imamo ljudi, ki plačujejo 30 let ali pa 10 let dopolnilno zdravstveno zavarovanje in nikdar ne gre k zdravniku. Tudi takrat ne, ko bi lahko šel. Ne, se doma pozdravi s čajem. Saj to so, bom rekel, stvari, ki so življenjske. Imamo pa ene, ki so non stop pri zdravniku pa tudi ne vem če je potrebno, da pridejo v ambulanto za vsako figo. Se opravičujem, ko tako govorim, ampak tako je. In zdaj, ta bogati, pa saj, ki imajo, malo med nami se povprašajmo, saj mi tisti, ki imam malo več denarja, jaz hvala bogu, ne hodim k zdravniku, ker mi še ni treba, ampak saj gredo privat, ko je je treba kaj slikati, ko je treba karkoli narediti gre tisti, ki ima 5 tisoč evrov, ki ima 2 tisoč evrov bo šel k privatniku za 100 evrov ga bodo na hitro slikali in bo videl pri čem je. Ali bo sedaj 7 ali 8 evrov plačal tako brez zveze. Zakaj govorim, da vam gre samo za prestiž? Če bi vi včeraj podprli dobro namerno našo zadevo bi ukinili to vzajemno in bi bili sedaj vsi srečni. OK, potem bi pa v roku enega leta našli – to kar smo mi predlagali – ta solidarnostni način kako priti do bolj poštenega plačevanja bom rekel tega dopolnilnega zdravstvenega zavarovanja ali kakorkoli bi mu pač rekli. Drugo. Mi smo želeli in to moramo narediti v to vključiti tudi dolgotrajno oskrbo in to je največji problem te naše države. Ampak ne, seveda vi ne, ker ste imeli že prej tiste škatle narejene, ker ste mogli priti tukaj po tej ulici gor, ker ste imeli že 14 dni prej dogovorjeno, da boste šli ven iz te koalicije. Kaj mislite, da je naša stranka in ta petorček, da smo mi nori?</p>
               <p>Moram reči, da se v neki fazi z Jožetom strinjam glede funkcioniranja te države. Mi se zdaj že ukvarjamo s tole zadevo mislim, da ene pol leta, pa moram reči, da sem vsak dan bolj prepričan, da namere, ki jih je imela levica, niso bile niti najmanj iskrene, ampak so se šle samo za nek politični prestiž, za katere pa sigurno vem, da bodo trpeli predvsem ljudje. Vsi mi vemo, da ta svet ni pravičen, vsi mi vemo, da v tem svetu imamo žal ljudi na socialnem dnu, da imamo ljudi, ki bi si lahko več zaslužili, in da imamo na tem svetu ljudi, ki so za moje pojme prebogati in na nepošten bogati. In zdaj okoli tega zdravstvenega, dopolnilnega zdravstvenega varovanja. Pa dajmo samo eno stvar ljudem jasno in glasno povedati, ker od raznih metafor, raznih preigravanj ne bodo ti ljudje nič imeli. Mi v bistvu s tem zakonom ukinjamo samo Vzajemno in nič drugega. Ljudje, če želimo imeti zdravstveni sistem dober in v tej naši državi, dragi moji, je dober zdravstveni sistem, ni najbolj pravičen, ampak seveda negativnih zgodb je zmeraj več, ampak 90, 95 % pa je v zdravstvenem sistemu zgodb pozitivnih. Kaj naši zdravniki naše medicinske sestre naše bolnice naredijo, naredijo velike zgodbe, ki so pa, če mene vprašaš, včasih na stranskem tiru. Seveda pridejo tiste negativne zgodbe. Tudi tistih negativnih zgodb je treba na nek način rešiti. In ko sem rekel, da ta svet ni pravičen. Tudi dopolnilno zdravstveno zavarovanje seveda ni pravično, ampak mi rabimo denar v tem sistemu, da bo sistem funkcioniral. Imamo ljudi, ki imajo zelo malo in plačujejo isto, ki imajo kot ljudje, ki imajo veliko. Tukaj se Luka s tabo strinjam. Imamo ljudi, ki hodijo dnevno v ambulante, imamo ljudi, ki plačujejo 30 let ali pa 10 let dopolnilno zdravstveno zavarovanje in nikdar ne gre k zdravniku. Tudi takrat ne, ko bi lahko šel. Ne, se doma pozdravi s čajem. Saj to so, bom rekel, stvari, ki so življenjske. Imamo pa ene, ki so non stop pri zdravniku pa tudi ne vem če je potrebno, da pridejo v ambulanto za vsako figo. Se opravičujem, ko tako govorim, ampak tako je. In zdaj, ta bogati, pa saj, ki imajo, malo med nami se povprašajmo, saj mi tisti, ki imam malo več denarja, jaz hvala bogu, ne hodim k zdravniku, ker mi še ni treba, ampak saj gredo privat, ko je je treba kaj slikati, ko je treba karkoli narediti gre tisti, ki ima 5 tisoč evrov, ki ima 2 tisoč evrov bo šel k privatniku za 100 evrov ga bodo na hitro slikali in bo videl pri čem je. Ali bo sedaj 7 ali 8 evrov plačal tako brez zveze. Zakaj govorim, da vam gre samo za prestiž? Če bi vi včeraj podprli dobro namerno našo zadevo bi ukinili to vzajemno in bi bili sedaj vsi srečni. OK, potem bi pa v roku enega leta našli – to kar smo mi predlagali – ta solidarnostni način kako priti do bolj poštenega plačevanja bom rekel tega dopolnilnega zdravstvenega zavarovanja ali kakorkoli bi mu pač rekli. Drugo. Mi smo želeli in to moramo narediti v to vključiti tudi dolgotrajno oskrbo in to je največji problem te naše države. Ampak ne, seveda vi ne, ker ste imeli že prej tiste škatle narejene, ker ste mogli priti tukaj po tej ulici gor, ker ste imeli že 14 dni prej dogovorjeno, da boste šli ven iz te koalicije. Kaj mislite, da je naša stranka in ta petorček, da smo mi nori?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Han, samo to vas prosim, tam me gospa Udovč opravičeno opozarja. Njo sem prej opozoril in sedaj moram tudi vas. Malo izven konteksta greste.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>V redu.</p>
               <p>Hočem samo eno stvar povedati, da mi bomo ta zakon zavrnili, da se razumemo, današnji. Upam, da bomo v koaliciji petih strank vztrajali še naprej pri tem zakonu in pri teh amandmajih, ki smo jih pri Zakonu o ukinitvi dopolnilnega zdravstvenega zavarovanja dal. Sedaj, če bomo dobili večino v redu, če ne bomo dobili imamo vsi svojo odgovornost in vsi se lahko pred ogledalom pogledamo. Ampak veste politiko se iti samo, zaradi šova jaz imam rad kakšen glas manj pa sem bolj miren. Tako da nobeno pretiravanje v tej državi ni dobro. Ne na majhnih ljudeh, na tistih, ki težko živijo delati politično zgodbo, to ni pošteno.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Replika, predlagatelj.</p>
               <p>Izvolite, gospod Mesec.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Sedaj, kar se tiče malih ljudi in tega zakona je takole. Sami ste rekli naš zdravstveni sistem je dober ni pa pravičen. To vam potrdijo tudi mednarodne primerjave. Kljub temu, da imamo pod financiran zdravstveni sistem je relativno kakovosten. Daje za ta denar dobre rezultate ni pa pravičen. Če boste pogledali kje se znajdemo po kriteriju pravičnosti prispevkov smo po navadi na lestvicah svetovne zdravstvene organizacije nekje pod 80. mestom. Glavni razlog zakaj smo tam je ravno pač dopolnilno zdravstveno zavarovanje, ker ga morajo v enakem znesku plačevati vsi in to je stvar, ki jo hočemo urediti s tem zakonom.</p>
               <p>Drugo, ko pravite, če bi imeli mi iskrene namere bi včeraj podprli vaše. Tukaj imam dva komentarja. Prvi problem je, da vaš predlog tega ne realizira, ampak samo prenaša obstoječo nepravičnost v javni sistem. Drugo. Odbora za zdravstvo še ni konec, ampak je bil prekinjen. Tako, da ni še konec debate tam.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Kolega Han, replik na repliko ni.</p>
               <p>Kolega Ivanuša, vi želite razpravo?</p>
               <p>Izvolite, imate razpravo.</p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Hvala lepa, predsedujoči.</p>
               <p>Lep pozdrav vsem skupaj!</p>
               <p>Bom zelo kratek, čas nas preganja.</p>
               <p>Jaz bi rad samo eno stvar poudaril ali pa dve. V Slovenski nacionalni stranki smo za ukinitev te oblike dopolnilnega zdravstvenega zavarovanja, vendar ne na račun tega, da se obremenjuje gospodarstvo, da se dvigujejo prispevki za socialno varstvo in tako dalje na tak način pa ne pristajamo. Tako da v tem pogledu tega zakona vsekakor ne bomo podprli.</p>
               <p>Želim pa samo povedati to, da niti enega evra, smo za to, da se nobeden evro ne vlaga v sistem zdravstvenega zavarovanja, dokler se ne pride do pozitivnih rezultatov, se pravi v zmanjšanju teh čakalnih dob, zmanjšanje korupcije tveganj in tako dalje. Transparentnost je pri javnih naročilih. To so stvari, ki se bodo enkrat morale urediti, seveda v pozitivno smer. Dokler pa tega ni, pa nismo za noben dodate denar, da se vlaga v sistem zdravstva.</p>
               <p>Kar se pa tiče, moram malo replicirati od včeraj gospodu Siterju, pa gospodu Hanu. Danes, ker sem slišal, da pač pravita, da je ta dober sistem, kakršnega imamo je dober, ampak ni dober. Dokler bomo zbirali zamaške, dokler bomo hodili v tujino se zdraviti, dokler bodo ljudje pač šli na operacijo v tujino, korupcija v zdravstvu. Državne inštitucije opozarjajo na korupcijo pri teh javnih naročilih in tako dalje. Preiskave imamo parlamentarne, saj vemo, niti ne vem več koliko jih imamo, koliko je tega, ampak epilogi so pa bolj ali manj bolj neznane, tabu, bi temu rekel. Gospod Han, kdo vam je očala kupil. Ali ste si jih kupili sami ali Zavod za zdravstveno zavarovanje?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kolega Jani, to ni sedaj ni tema. Tema je 2. točka dnevnega reda, zakon o spremembah in dopolnitvah zakona o <gap n="..."/>
                  <stage>/govorita drug čez drugega/</stage>
               </p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Okej, jaz sem samo hotel replicirati. Mislim, slabo zdravastvo imamo, ne more govoriti, da je dobro. Samo to. <stage>/ govorita drug čez drugega/</stage>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kolega Hana sem opozoril, sedaj moram tudi vas. To je popolnoma izven konteksta.</p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Okej, hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>
                  <stage>/izključen mikrofon/</stage> pardon, imel sem izklopljen mikrofon.</p>
               <p>Naša naloga torej je sprejemanje odločitev in sedaj zaključujem razpravo o amandmaju in 1. členu.</p>
               <p>Glasujemo o amandmaju k 1. členu.</p>
               <p>Kdo je za? <stage type="vote-ayes">(2 člana.)</stage>Je kdo proti? <stage type="vote-no">(10 proti.)</stage>
               </p>
               <p>Ugotavljam, da amandma ni sprejet.</p>
               <p>V razpravo dajem 2. člen predloga sprememb in dopolnitev zakona, h kateremu ni vloženih amandmajev. Ali želi kdo razpravljati? Ne. Na ta način zaključujem razpravo o členih.</p>
               <p>In v skladu z včeraj sprejeto odločitvijo odbora prehajamo na glasovanje o vseh členih oziroma o obeh členih predloga zakona skupaj. Glasujemo.</p>
               <p>Kdo je za? <stage type="vote-ayes">(2 člana.)</stage>Je kdo proti? <stage type="vote-no">(12 proti.)</stage>
               </p>
               <p>Ugotavljam, da členi niso sprejeti.</p>
               <p>Preden zaključim sejo, sem prejel pooblastilo, poslanka Lidija Divjak Mirnik nadomešča poslanko Andrejo Zabret iz Poslanske skupine Lista Marjana Šarca.</p>
               <p>Gospe in gospodje, ugotavljam, da členi zakona niso sprejeti. In glede na to, da niso sprejeti, potem na podlagi razlage Komisije za Poslovnik, glede drugega odstavka 61. člena Poslovnika Državnega zbora z dne 9. decembra 2009 ugotavljam, da je obravnava predloga zakona na matičnem delovnem telesu končana. Odbor bo pripravil poročilo v katerega bo to odločitev tudi vključil.</p>
               <p>S tem zaključujem to točko dnevnega reda in 1. nadaljevanje 15. seje Odbora za finance, ki jo bomo nadaljevali v četrtek 14. novembra letošnjega leta ob 11. uri v velikem salonu. Hvala.</p>
               <stage type="time">(SEJE JE BILA PREKINJENA 7. NOVEMBRA 2019 OB 8.50.)</stage>
            </sp>
         </div>
      </body>
   </text>
</TEI>
