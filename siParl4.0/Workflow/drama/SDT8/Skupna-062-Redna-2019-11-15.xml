<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="Skupna-062-Redna-2019-11-15">
   <teiHeader>
      <fileDesc>
         <titleStmt>
            <title>Skupna seja</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-062-Redna-2019-11-15.Skupna" n="062">
               <name>Redna</name>
               <date when="2019-11-15"/>
            </setting>
         </settingDesc>
         <particDesc>
            <listOrg>
               <org xml:id="Skupna-062-Redna-2019-11-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-062-Redna-2019-11-15.Skupna">
                        <orgName key="Skupna">Skupna seja</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">62. seja</stage>
            <stage type="title">in ODBOR ZA ZUNAJO POLITIKO</stage>
            <stage type="session">46. seja</stage>
            <stage type="date">(15. november 2019)</stage>
            <stage type="chairman">Sejo sta vodila Igor Peček, predsednik Odbora za zadeve Evropske unije in Matjaž Nemec, predsednik Odbora za zunanjo politiko.</stage>
            <stage type="time">Seja se je začela ob 9.03.</stage>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Spoštovane kolegice, dragi kolegi, začenjam 46. sejo Odbora za zunanjo politiko. Obveščam vas in se seje ne morejo udeležiti naslednji člani odbora. Imam eno opravičilo, in sicer gospod Jožef Horvat. Drugo pa imam nekaj pooblastil. mag. Andreja Širclja nadomešča gospod Boris Doblekar, namesto mag. Branislava Rajića je z nami gospod Gregor Židan, namesto gospe Meire Hot je z nami gospod Marko Koprivc, namesto dr. Mateja T. Vatovca je z nami dr. Franc Trček ter še zadnje namesto gospoda Aljaža Kovačiča je z nami Igor Peček, ki tudi predseduje odbora. Še eno pooblastilo imam oziroma opravičilo, opravičuje se gospod Ference Horvat. Obveščam vas, da so na sejo povabljeni Urad predsednika republike, Kabinet predsednika Vlade ter predstavniki Vlade. Vse navzoče lepo pozdravljam!</p>
               <p>Prehajamo na določitev dnevnega reda seje odbora za zunanjo politiko. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo je določen takšen dnevni red seje kot ste ga prejeli s sklicem. Besedo dajem predsedniku Odbora za zadeve Evropske unije, gospodu Pečku. Izvolite.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Spoštovane kolegice, spoštovani kolegi, začenjam 62. sejo Odbora za zadeve Evropske unije. Obveščam vas, da sem do začetka seje prejel eno opravičilo, in sicer se poslanka gospa Nataša Sukič ne more udeležiti seje. Na seji kot nadomestni član gospod Matjaž Nemec nadomešča poslanko gospo Meiro Hot iz poslanske skupine SD. Obveščam vas, da so na sejo povabljeni poslanci Evropskega parlamenta iz Republike Slovenije, Kabinet predsednika Vlade ter predstavnike Vlade in Državnega sveta. Vse navzoče tudi sami prav lepo pozdravljam. Prehajam na določitev dnevnega reda seje odbora. S Sklicem seje ste prejeli dnevni red seje odbora. Ker k 2. točki nismo prejeli vladnega gradiva, točko umika z dnevnega reda današnje seje. Dnevni red seje odbora je tako določen na podlagi 154.d člena Poslovnika Državnega zbora.</p>
               <p>Prehajamo na <title>1. TOČKO DNEVNEGA REDA – ZASEDANJE SVETA EVROPSKE UNIJE ZA SPLOŠNE ZADEVE BRUSELJ 19. 11. 2019.</title>
               </p>
               <p>Gradivo k tej točki smo prejeli od Vlade dne 14. 11. 2019 na podlagi 8. člena Zakona o sodelovanju med državnim zborom in Vlado v zadevah Evropske unije. Prosim mag. Dobrana Božiča, državnega sekretarja na Ministrstvu za zunanje zadeve, da nam predstavi izhodišča. Izvolite.</p>
            </sp>
            <sp who="BožičDobran">
               <speaker>MAG. DOBRAN BOŽIČ:</speaker>
               <p>Najlepša hvala. Dobro jutro vsem skupaj. Spoštovana gospoda predsednika, spoštovane gospe poslanke in gospodje poslanci, članice in člani obeh odborov! Dovolite mi, da predstavim izhodišča za udeležbo slovenske delegacije na rednem zasedanju Sveta za splošne zadeve, ki bo 19. novembra 2019 v Bruslju. Na dnevnem redu so vsebinske točk, in sicer večletni finančni okvir za obdobje 2020-2021, 2020-2027. Priprave na zasedanje Evropskega sveta 12. in 13. decembra 2019. Krepitev spoštovanja pravne države v Uniji ter širitev in stabilizacijsko pridružitveni proces. 1. točka – večletni finančni okvir 2020-2021 do 2020-2027. Svet za splošne zadeve se bo seznanil s trenutnim stanjem glede pogajanj o novem večletnem finančnem okvirju. O tem bo poročalo finsko predsedstvo, ki bo predstavilo tudi nadaljnje korake v zvezi s tem. Razprava načeloma ni predvidena. Naj vas ob tej priložnosti obvestim, da bo posodobljen pogajalski okvir predsedstvo posredovalo konec tega meseca, ta bo prvič vseboval kompromisne številke glede obsega večletnega finančnega okvirja in finančnih sredstev za posamezna poglavja proračuna Evropske unije. Pogajanja na politični ravni se bodo začela na decembrskem evropskem svetu. Upamo na njihov zaključek spomladi 2020. Po objavi kompromisnega predloga pogajalskega okvirja bodo v Kabinetu predsednika Vlade Republike Slovenije pripravili predlog izhodiš za zadnjo fazo pogajanj o večletnem finančnem okvirju in jih predložili v obravnavo Državnemu zboru. Priprave na zasedanje Evropskega sveta 12. in 13. decembra 2019. Svet za splošne zadeve bo naslednji teden obravnaval obrazložitveni osnutek dnevnega reda za decembrsko zasedanje Evropskega sveta. Predvideno je, da bodo voditelji držav članic Evropske unije decembra izmenjali mnenja o podnebnih spremembah o večletnem finančnem okvirju za obdobje 2020-2021, 2020-2027 ter o aktualnih zunanjepolitičnih vprašanjih. Slovenija se strinja z obrazloženim osnutkom dnevnega reda za decembrski evropski svet in v tej fazi nanj nima pripomb. Bolj podrobno se bomo k tej temi vrnili pri izhodiščih za decembrsko zasedanje Sveta za splošne zadeve, ko bo tudi že predložen osnutek sklepov za evropski svet.</p>
               <p>Krepitev spoštovanja pravne države v Uniji. Zasedanje se bo na povabilo predsedstva pri tej točki udeležil direktor Agencije Evropske unije za temeljne pravice gospod <stage>/ nerazumljivo/</stage>, ki bo predstavil strokovne vidike agencije glede krepitve vladavine prava v Evropski uniji. Predvidoma se bo osredotočil tudi na področje zaščite državljanov in njihovih svoboščin, kar je tudi ena od prednostnih nalog iz nove strateške agende Evropske unije. Svet bo nadalje obravnaval tudi osnutek sklepov o reviziji letnega dialoga v o vladavini prava, ki na zasedanjih sveta za splošne zadeve poteka že od leta 2014. Pričakujemo izmenjavo mnenje, ki bi vodila k soglasju o dovolj ambicioznih sklepih sveta, saj izkušnje kažejo na smiselnost nadaljnje krepitev dialoga. V osnutku sklepov je predlagan bolj strukturiran dialog o stanju vladavine prava v državah članicah v Uniji, ki bi vodil h konkretnejšim rezultatom. Tak dialog bi lahko imel preventivno vlogo, saj bi obravnaval primere dobre praske in naj bi temeljil na letnih poročilih komisije o stanju vladavine prava v državah članicah. Ponovna ocena dialoga je predvidena do konca leta 2023. Osnutek sklepov zajema tudi predlog o nadaljevanju razprave o periodičnem pregledu med državami članicami. Slovenija pozdravlja priložnost za izmenjavo mnenj o temeljnih pravicah in vrednotah. Menimo, da je za spoštovanje vladavine prava ključno razumevanje in priznavanje teh vrednot, ki povezuje države članice. Slovenija ob enem podpira sklepe v smeri krepitve letnega dialoga. Prepoznavamo potrebo po celovitem, strukturiranem in ciljno usmerjenem dialogu. Poudarjamo, da naj bo usmerjen proti posamezni državi članici, ampak osredotočen na pereče probleme. Zavzemamo se za sinergijo in dopolnjevanje med različnimi mehanizmi s ciljem boljše učinkovitosti in izogibanju podvajanja, širitev in stabilizacijsko pridružitvenih proces. Na zasedanju se bodo člani svet za splošne zadeve seznanili s trenutnim stanjem glede širitve in stabilizacijsko pridružitvenega procesa potem, ko oktobra Evropski svet ni odobril začetka pridružitvenih pogajanj z Albanijo in Severno Makedonijo. Nadaljevanje razprave o širitvi je pomembno zaradi potrjevanja evropske perspektive držav Zahodnega Balkana, poenotenja stališč med državami članicami in izmenjave mnenj glede metodologije širitvenega procesa. Skladno s sklepi se bo Evropski svet vrnil k vprašanju začetka pogajanj marca 2020. Maja pa bo v Zagrebu potekla vrh Evropska unija Zahodni Balkan. Slovenija podpira razpravo o širitvi z namenom potrjevanja evropske perspektive držav Zahodnega Balkana. Evropska unija mora zaradi svoje načete kredibilnosti podati jasne signale o svojih širitvenih zavezah. Slovenija poudarja, da je za Severno Makedonijo in Albanijo nujna čimprejšnja pozitivna odločitev. Zaustavljanje in ne nadaljevanje širitvenega procesa je za Slovenijo nesprejemljivo, kar škodi notranji varnosti in stabilnosti držav v procesu ter ob enem odpira vrata za regionalne geostrateške ambicije tretjih držav. Spoštovani zahvaljujem se za vašo pozornost in s tem zaključujem predstavitev izhodiš za zasedanje Sveta za splošne zadeve. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Božič.</p>
               <p>Zdaj pa odpiram razpravo kolegic in kolegov. Želi kdo besedo? Dr. Franc Trček, imate besedo.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Dobro jutro po slovenskem zajtrku.</p>
               <p>Malo je to že dolgočasno še isto leto, da se pogovarjam sam s seboj ob petkih, ampak naj bo. Kdo misli pozneje zapade v demenco. Pri tej vladavini prava, veste kaj mi pozabljamo, da smo ustavne parlamentarne demokracije, določene od njih še vedno monarhije in vladavina prava se izvaja skozi izvajanja Ustave, od ustrezne stanovanjske politike, ki jo Slovenija nima že 30 let preko javnega potniškega prometa do tega, da se ne gleda v zrak, ko se je kakšne paramilitarje dogajajo na obeh koncih domovine in tako naprej, na to se v bistvu pozablja, do kašnih, če hočete, poenostavljenih prisilnih poravnav. Kar zadeva proračun trenutno smo v nekem limbu, vidimo, da tudi ne ravno bleščeče sestavljanje že naslednje komisije.</p>
               <p>Kar zadeva pa zgodbo Balkana ali če hočete Zahodnega Balkana, ta neki Macronov solo, če se tako izrazim. Veste, nekaj kar običajno označujemo kot balkanizacija, je produkt in dediščina treh imperijev, ki so se srečevali na teh prostorih, ni to nekaj kar smo si mi toliko sami po sebi namislili, seveda mislim na ruski, otomanski in avstro-ogrski imperij. Zdaj, kot je državni sekretar pravilno poudaril, v tej neki luči geopolitike je to blago rečeno neumno tudi dvolično, da daješ neke lažne obljube, čeprav je tudi to odprta seja, številne te družbe so še v dosti hujši meri kleptokratski preplet kot je naša družba. Na zaprti seji bi povedal kaj več in kot rad poudarim, če gledamo proti vzhodu, če metaforično rečem, naš trebuh, je prva stabilna meja, meja med Turčijo in Iranom, tam iz začetka 16. stoletja, delno tudi zardi geologije oziroma če hočete reliefa. Skratka, tudi v tej luči niso to tako nedolžne zadeve, da bi se igrali z njimi.</p>
               <p> Spomladi letos sem bil tam enih 20 kilometrov od Ukrajine v enem kotu Madžarke <stage>/ nerazumljivo/</stage> v 7-ih urah si z avtom v Mariboru, mislim, tudi bom rekel v tej perspektivi postavljati vse skupaj, kar nekaj po številu ali deležu BDP-ja, nominalno po kupni moči kakorkoli, relativno majhna članica EU lahko počne, je, da izvaja vladavino prava skozi izvajanje tega kar smo zapisali v naši Ustavi in kar se prepogostokrat ne izvaja žal tudi predlagana proračuna ne gresta ravno v tej smeri. Toliko na kratko. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Želi besedo še kdo? Ugotavljam, da ne. Mogoče komentar mag. Božiča? Tudi ne. Ni potreben. Zaključujem z razpravo in na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju dne 19. 11. 2019 in jih podprl. Prosim, da glasujemo, in sicer članice in člani Odbora za zadeve Evropske unije z glasovalnimi napravami A, se pravi številke od 1 do 20. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Sklep je sprejet.</p>
               <p>S tem končujem 1. točko dnevnega reda. Besedo pa zdaj dajem predsedniku Odbora za zunanjo politiko gospodu Nemcu.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Dovolite mi, da preberem še tri pooblastila. Gospa Alenka Jeraj nadomešča gospoda Janeza Janšo, gospod Gregor Perič nadomešča mag. Moniko Gregorčič in gospod Blaž Pavlin nadomešča mag. Mateja Tonina. Spoštovani, ugotavljam, da smo se članice in člani Odbora za zunanjo politiko seznanili z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 19. novembra 2019. S tem tudi končujem 1. točko dnevnega reda in 46. sejo Odbora za zunanjo politiko. Besedo tako dajem predsedniku Odbora za zadeve Evropske unije gospodu Igorju Pečku. Hvala lepa in nasvidenje.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Spoštovane kolegice in spoštovani kolegi prehajamo na <title>3. TOČKO DNEVNEGA REDA.</title>
               </p>
               <p>Ker pa ugotavljam, da predstavnikov ministrstva še ni na seji, tako sejo prekinjam za 10. minut.</p>
               <p>
                  <stage type="time">(Seja je bila prekinjena ob 9.18 in se je nadaljevala ob 9.24.)</stage>
               </p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Spoštovane kolegice, spoštovani kolegi nadaljujemo sejo. Preden pa pridemo na 3. točko dnevnega reda, mi dovolite, da preberem še eno pooblastilo, sicer poslanec gospod Franc Rosec iz poslanke skupine SDS nadomešča poslanca gospoda Francija Kepo.</p>
               <p>Prehajamo na <title>3. TOČKO DNEVNEGA REDA – ZASEDANJE SVETA EVROPSKE UNIJE ZA KMETIJSTVO IN RIBIŠTVO, KI BO V BRUSLJU DNE 18. 11. 2019.</title>
               </p>
               <p>Gradivo k tej točki dnevnega reda smo prejeli od Vlade dne 14. 11. 2019 na podlagi 8. člena Zakona o sodelovanju med Državnim zborom in Vlado v zadevah Evropske unije. Prosim državnega sekretarja gospoda dr. Jožeta Podgorška iz Ministrstva za kmetijstvo, gozdarstvo in prehrano, da nam predstavi izhodišča. Izvolite.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa. Lep pozdrav na kar pomemben dan za slovensko kmetijstvo.</p>
               <p>Ta teden je teden slovenske hrane in danes je tradicionalni slovenski zajtrk. Upam, da ste kaj tradicionalnega slovenskega pojedli na ta dan in menim, da je prav, da se tudi ob takšnih dogodkih spomnimo na to, da vendarle poskušamo tudi s takšnim dnem kot je danes promovirati lokalno hrano pridelano v Sloveniji in dobavljeno s čim krajšo verigo. Pa se morda opravičujem, ampak vseeno se mi zdi, da je prav, da tudi na takšen način tudi ta odbor spomnim, ni to povezano z dnevnim redom.</p>
               <p>Zdaj gremo pa na točko dnevnega reda. Torej, v ponedeljek bom na Svetu za kmetijstvo in ribištvo obravnavali dve točki s področja kmetijstva, in sicer ministri bomo, bodo, okej, sam nisem minister, bom pa nadomeščal našo ministrico, razpravljali o zakonodajnem paketu reformi skupne kmetijske politike predvsem s poudarkom na okoljskih in pa podnebnih vidikih in pa v okviru druge točke bo komisija predstavila uredbi o prehodnih določbah skupne kmetijske politike s katero se zagotovi kontinuiteta izvajanja te politike do sprejetja strateških načrtov, nenazadnje vemo, da predvsem zaradi sestavljanja novega evropskega parlamenta, komisij in tako naprej bomo nedvomno zamujali v naslednjem programskem obdobju in zaradi tega je potrebno vzpostaviti mehanizem tega prehodnega obdobja.</p>
               <p>Če se dotaknemo 1. točke dnevnega reda, torej sveženj o reformi skupne kmetijske politike. Tukaj moram poudariti, da se vse države članice, torej tudi Slovenija zavedamo tega pričakovanja, da mora skupna kmetijska politika tudi v prihodnje prispevati k ambicijam evropske unije na področju okolja in pa podnebnih sprememb. Tukaj so neka razhajanja med Evropsko komisijo in Svetom, pa so predvsem v pogledih v kašnem obsegu in na kakšen način oziroma v obliki kakšnih ukrepov bomo naslavljali te vsebine: Dejstvo je namreč, da je velik del sedanjih zelenih ukrepov, to je diverzifikacija, trajnostno <stage>/ nerazumljivo/</stage> in tako naprej v prvem stebru in da bo ta del zelo verjetno postal v naslednjem programskem obdobju del pogojenosti, torej ne bo več prostovoljnosti kot je sedaj za kmetijska gospodarstva, ampak bo to na nek način postal standard kmetovanja. Skupna usmeritev, ki se je oblikovala v svetu v okviru dosedanjih razprav, tako v bistvu na tehnični kot na politični ravni pa je, da je potrebno zagotoviti zadostno financiranje za podporo zahtevnejšim okoljskim ukrepom, kar pomeni tudi mi bomo morali ali pa ne morali, saj vemo, da moramo to narediti, ker menimo tudi da moramo z našimi ukrepi skupne kmetijske politike tudi iz drugega stebra, kar nam zdaj, skratka prvi steber bo pogojenost, drugi steber, torej steber programa razvoja podeželja bo pa tisti steber s katerim bomo naslavljali te dodatne okoljske ukrepe in iz tega zornega kota bomo naslavljali tudi evropsko komisijo, tudi v ponedeljek bo tekla ta debata, prej je potrebno v ta namen zagotoviti zadostna sredstva v drugem stebru. Verjetno veste, da se po zdajšnjem predlogu razreza ravno ta drugi steber najbolj krči v primerjavi z dosedanjim obdobjem skoraj za 15 %, prvi pa za 3,9 v smislu finančnega proračuna. Tako, da tukaj naslavljamo te vsebine tudi iz tega zornega kota. Kar se pa tiče prehodnega obdobja vemo, da bo treba prehodno obdobje imeti zato, ker tudi tukaj Evropska komisija bo nedvomno zamujala, za enkrat gre za sistem podaljšanja tega obdobja za naslednje programsko obdobje, tega obdobja za eno leto. V tem delu na nek način tečejo razprave ali bo dovoljeno v tem prehodnem obdobju koristiti tudi sredstva sedanjega obdobja tisti, ki bo še neporabljen, ali zgolj sredstva naslednjega programskega obdobja ob zadnjem prehodu, v to programsko obdobje je bilo dovoljeno koristiti sredstva obeh dveh programskih obdobjih in na način tudi mi želimo in nekako teče ta razprava sedaj v smeri, da bi tudi za to prehodno obdobje imeli možnost koriščenja aktualnih sredstev, če bodo neporabljena. Naj pa tukaj povem že sedaj, da z vidika našega ministrstva ocenjujemo, da bomo z veliko verjetnostjo, čeprav nikoli ne vemo kaj se bo jutri zgodilo, ampak z veliko verjetnostjo bomo počrpali vsa predvidena sredstva tega programskega obdobja in bomo verjetno v prihodnjem obdobju že črpali sredstva naslednjega programskega obdobja. Samo za informacijo do konca avgusta letošnjega leta smo imeli že odobrenih čez 70 % sredstev celotnega programskega obdobja in izplačanih skoraj 50, 49,6 mislim, da je ta podatek iz zelenega poročila oziroma iz teh naših podatkov kam smo počrpali. Imamo pa še v letošnjem letu planirane nove razpise in tudi v drugem letu izredno bogato dinamiko razpisov in moram reči, da pri nekaterih ukrepih je sredstev že zmanjkalo, zato že delamo tudi prerazporeditve in spreminjamo PRP program razvoj podeželja v ta namen. Če dovolite toliko na kratko, če bo kakšno vprašanje pa bom poskušal odgovoriti, se mi pa verjetno v kratkem pridružijo tudi kolegi, ki bodo še lažje kaj pojasnili. Toliko na kratko.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, dr. Podgoršek.</p>
               <p>Zdaj pa odpiram razpravo kolegic in kolegov. Kot prvemu dajem besedo gospodu Matjažu Nemcu.</p>
            </sp>
            <sp who="NemecMatjaž">
               <speaker>MATJAŽ NEMEC (PS SD):</speaker>
               <p>Hvala lepa, predsednik.</p>
               <p>Spoštovani državni sekretar! Čisto dve besedi, dve besedi podpore in spodbude. Predvsem v smeri naj Slovenija odločno podpre napor Evropske unije pri ukrepih za podnebne spremembe na področju kmetijstva odvisno od države do države, ampak kmetijstvo je eden od večjih onesnaževalcev, predvsem, ko govorimo o toplogrednih plinih, v Sloveniji nekoliko nižje, ampak v povprečju mislim, da celo tudi drugi na nivoju Evropske unije, onesnaževalec. Marsikdo v Sloveniji se sprašuje zakaj je potrebno, da je Republika Slovenija vodilna pri opozarjanju in pri ukrepih zoper podnebnih sprememb. Mi smo del ene največje družine na svetu, ki ji rečemo Evropska unija, ki je svetilnik sprememb kar se tiče zavedanja pri okoljskih spremembah, ena država en glas, vse več nas je tistih držav, ki se zavedamo po nujnosti. In Republika Slovenija znotraj Evropske unije je lahko promotor spremembe načina življenja, ki smo ga deležni nekaj zadnjih desetletij. Torej, pobuda je in spodbuda, da se podpre predlog komisije, da se nameni 30 % denarja iz evropskega kmetijskega sklada za razvoj podeželja in okoljske in podnebne spremembe. Naj vam smo eno svojo osebno misel še posvetim. Namreč v razmislek dajem povišanje tega odstotka zakaj Republika Slovenija ne bi razmislila, da bi delovala v to smer. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa. Besedo pa ima dr. Franc Trček. Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Hvala za besedo. Ko se pogovarjamo o družinah, na evrazijskem kontinentu so tudi kakšne večje družine: Indija, Kitajska in tako naprej, zlasti, ko se pogovarjamo o ekologiji in v tej luči tudi o kmetovanju. Jaz se načeloma strinjam kaj je rekel kolega Matjaž, ampak, ko berem ta dokument mi neko medvrstično gleda ven nekaj podobnega kar smo se šli v predhodnem mandatu okoli zavez pariškega sporazuma. Če prav razumem teh 30 % zna biti malo težava ali ne. Neki zadržki prehodnega obdobja, fleksibilnosti, država naj sama določa. IN zdaj onkraj tega, da se vedno znova hvalimo z odstotki koliko počrpamo, to je približno tako kot da dam jaz otroku, ki gre na izlet, 15 evrov, pa se mi pohvali, da je skoraj te vse evre za nekaj porabil. Jaz bi enkrat rad, da se malo začnemo že o vsebinah pogovarjati in o vsebinah onkraj</p>
               <p> samovšečkov lastnih osebkov enega mandata, ker zdi se mi, da težav imamo kar nekaj. Živim 15 kilometrov od avstrijske meje, imam kar nekaj kmetovalcev na tisti strani, znancev, prijateljev in seveda BDP je drugačen gor in dol po nominalni, po kupni moči in tako naprej, ampak to ni izgovor, da mi neke podporne sheme ne premislimo in jih nekako olajšamo ljudem, ki se hočejo s tem zahtevnim delom ukvarjati navsezadnje tudi sam sem zrasel kot pobec na kmetiji. Zdaj, veste, če gledam te zadeve, zdaj ima v glavi kot predsednik skupine prijateljstva z Estonijo, sem tukaj gostoval njihovega predsednika, ki je mladi kmetovalec sredi 30-ih let, ima čredo meni se zdi malo čez 400 koz, sem ga vprašal: »Koliko hektarjev imaš?«, pa mi je tam vrgel eno cifro čez 800, sem skoraj na rit padel. Pri nas so seveda neke čisto druge razmere in se mi zdi, da moram nek tudi finančni coctel preživetja vezati nekako drugače, seveda tudi na turizem, seveda je tudi pomembna kupna moč, en <stage>/ nerazumljivo/</stage> s ptujskega polja, zlasti, če ga prideluješ, ročno pobereš gor in dol, ne more imeti isto ceno kot nekaj kar nam ladje pripelje, ne vem, iz Azije. Skratka cel niz nekih zadev. Ravno včeraj, predvčerajšnjem sem izpolnjeval neko anketo doktorske študentke iz Maribora o nekaj kar imenujemo tradicionalni slovenski travnik, ali znamo to ceniti, tudi neka poslanska vprašanja sem postavljal kako ravnati z njim, seveda je neka drugačna donosnost, ampak kot sem rekel v šali, pa smrtno resno mislim, lahko pa živiš tudi na kmetiji, da ti bo nekdo iz Skandinavije hodil metuljčke gledati k nam, ne nujno, da jih bo potem lovil in nagačil, če rečem pod nevednicami. Postavljal sem tudi vprašanja, ko so mislili kolegi, da se zafrkavamo, o štajerski kokoši. Ali bomo jedli več štajerskih kur pa manj govedine, čisto po domače povedano, to je v bistvu tudi ekološko vprašanje. Da ne bom predolg, tukaj iz tega zapisanega, mi malo nekako izhaja skepsa, da mi spet s pol fige v žepu se tu gremo. Zdaj, če se pa dotaknem še tradicionalnega zajtrka, gospod državni sekretar dr. Podgoršek, zlasti v luči krajših verig, pa imamo že dosti tega medu in masla, saj so tudi regionalne razlike, pa kakšni žganci s kislim mlekom so tudi bolj zdravi, zdaj že dela 50 plus star in navsezadnje tudi v luči predsedovanja in še česa in turizma in brendanja bi tudi to regionalno raznolikost, ki že iz različnih vrst medu izhaja, če se tega dotaknem, bi morali na take dneve bolj resno premisliti in prezentirati. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Besedo dajem mag. Andreju Rajhu. Izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa za besedo.</p>
               <p>Meni se zdi zelo pomembno naslavljati težave oziroma izzive, ki jih prinašajo podnebne spremembe na področju kmetijstva. Mi se bomo morali zaradi hidrološke suše, ki se napoveduje v prihodnjih letih oziroma desetletjih, soočiti tudi s tem, da bomo morali spremeniti kulture, ki jih gojimo, soočiti se bomo morali z novimi škodljivci, ki bodo k nam prišli. Na to naše okolje pravzaprav ni pripravljeno. Vpeljati bomo morali tudi nove tehnologije pridelave, mogoče tudi robotorizirati zaradi pomanjkanja delovne sile in cenovne konkurenčnosti. Pri tem se v bistvu pojavljajo ene nove tehnologije kot je hidroponika, ko se lahko v bistvu na majhnih površinah kontroliranem ozračju brez kemikalij prideluje zdrava in varna slovenska hrana, bi pa rad povedal, da jaz imam kolege, ki so zelo veliki kmetovalci, imajo celo 80 tisoč glav živine in so tu pri nas v Sloveniji, ponavljam, 80 tisoč. Vsi se sprašujejo kakšna je to živina, to so čebele In mi se moramo zavedati tudi da naša čebele moramo ohranjati in prav zaradi tega tudi v luči podnebnih sprememb, ki se dogajajo, moramo sprejeti te ukrepe kot jih predlaga Evropska komisija. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Zdaj pa dajem besedo dr. Podgoršku. Izvolite.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa.</p>
               <p>Tudi ta razprava dokazuje, da je vendarle kmetijstvo področje na katerega je prav, da pogledamo več sektorsko in predvsem podeželje, na podeželje pogledamo večsektorsko. Pa bom morda poskušal iz bolj splošnega preiti na posamezna konkretna vprašanja oziroma tudi spodbude, ker niso bila ravno klasična vprašanja. V zelo kratkem času bo Vlada verjetno potrdila, ker je medresorsko že usklajeno, našo resolucijo, ki govori o naslednjem programskem obdobju na podlagi resolucije in še potem, ko bo tudi Evropska unija dokončno dala izhodišča za naslednje programsko obdobje, se bomo lotili izdelave strateških dokumentov, operativnih dokumentov, če hočete do nivoja finančnih ukrepov. In se povsem strinjam s pripombo gospoda Trčka, da nas v tem trenutku čakajo predvsem vsebinski razmisleki. In zato sem sam, ko sem govoril o odstotkih počrpanih sredstev, to naslavljal predvsem iz zornega kota, ker vemo, da v nekaterih drugih skladih smo na bistveno slabšem deležu. Na področju kmetijstva smo celo nad povprečjem črpanja Evropske unije teh sredstev. Res je pa, da ne govorijo, se povsem strinjam z gospodom Trčkom, ti odstotki ne govorijo o tem koliko uspešni smo bili s cilji, ki smo jih naslavljali s temi sredstvi. Ampak vendarle glede na to, da smo pred dobrim letom prišli šele na to ministrstvo, nekih bistvenih revolucionarnih sprememb obstoječe kmetijske politike ne bi bilo tudi takrat, če bi takoj začeli delati, smiselno uvajati, ker preden bi prišli čez evropsko zgodbo, bi bilo tega programskega obdobja praktično konec. Zato vemo, da je zdaj pravi čas za naslednje leto, zato smo šli mi z resolucijo verjetno, ko smo prišli na ministrstvo, smo pričakovali, da bo še prejšnja sestava parlamenta podala izhodišča in zato smo zelo se zagnali v izdelavo resolucije kot politično vsebinski dokument, tudi že resolucijo predstavili mislim, da čisto vsem poslanskim skupinam v tem spomladanskih skupinah v tem spomladanskem obdobju, se o njej pogovarjali, bila je v javni razpravi, dobili mnenja, ga medresorsko že usklajevali, seveda jo v tem duhu še dopolnili. Zato pravim, da je resolucija praktično pripravljena za sprejem na Vladi in potem v Državnem zboru. Ampak to govorim zato, da je prav, da razumete, da smo res svoj čas in energijo usmerili v naslednjo programsko obdobje, kar se vsebine tiče. Se povsem strinjam, da je lahko Slovenija v veliki, pa ali je največja ali ni največja evropska družina, zdaj to razpravo ne želim soditi, pa verjetno po številu prebivalcev res nismo največji, ampak kakorkoli že, je prav, da podremo okoljske vidike tudi s tega zornega kota, ker je Slovenija prepoznavna v Evropski uniji, to pa mislim, da lahko potrdimo, preko čebelarstva kot država, ki ima ohranjeno okolje, ki ima izrazito skrb za okolje tudi v bodoče in ta veter, ki se je ujel s čebelarstvom, svetovnim dnem čebel in tako naprej, želimo peljati tudi pri ostalih okoljskih vsebinah.</p>
               <p>Za enkrat se govori o teh 30 % sredstev skupne kmetijske politike, ki naj bi jih namenjali okoljskimi vsebinam, po nekih kazalnikih smo v tem trenutku celo na 50-ih procentih, tudi včeraj sem na Državnem zboru govoril, da smo na podlagi metodologije Evropske komisije lahko izračunamo, da smo namenjali 433 milijonov evrov oziroma 51,7 % sredstev za blažitev podnebnih sprememb ter prilagajanje na te podnebne spremembe. Torej, jaz mislim, da s 30 % ne bomo imeli težav, jaz sem prepričan, da bo naš program še bolj ambiciozen in morda tukaj na nek način se pridružujem mnenju gospoda Nemca in morda tukaj na nek način se pridružujem mnenju gospoda Nemca zato, da gremo v tej smeri naprej.</p>
               <p>Torej, iz tega menim, da sem poskušal odgovoriti tudi na vprašanje gospoda Trčka ali bomo imeli težavo s temi 30 %, jaz ocenjujem, da ne, da bomo verjetno bolj ambiciozni v naslednjem programskem obdobju, nenazadnje se vsi skupaj zavedamo, da kmetijstvo je v naravnem okolju in da je naš prvi interes, da delamo to kmetijstvo v čim bolj ohranjenem okolju oziroma čim bolj čistem okolju. Pridelava hrane še vedno poteka praviloma na prostem, kljub pobudi o pospeševalni <stage>/ nerazumljivo/</stage>, ampak večina pridelave bo še vedno na prostem, praktično v celem svetu je, vsa žita pridelujemo na prostem, ne gre drugače, travinjo in tako naprej, neke specialne kulture se selijo v rastlinjake, predvsem zelenjava, pustimo okrasne rastline, ker jih ne jemo, ampak zelenjava se seli, pri teh intenzivnih vrtnarskih državah Španija, Turčija, Nizozemska in tako naprej, res v rastlinjake in tudi v Sloveniji imamo nekaj primerov dobrih praks. Čakajo nas nedvomno na področju kmetijstva tudi strukturne spremembe in tudi ta maratonska seja v sredo, ki smo jo imeli v Državnem zboru, odbora za kmetijstvo, je nakazala točno to, da vemo, da nas, ko smo govorili o zelenem poročilu, torej poročilo o stanju kmetijstva, gozdarstva in prehrane v lanskem letu v 2018, smo se vsi skupaj strinjali, da so potrebne strukturne spremembe, da po tem delu kako se nam povprečna velikost kmetijskega gospodarstva povečuje, da smo po hitrosti povečevanja počasnejši od Evrope, pa so že tako ali tako tam večji. Po drugi strani pa imamo dilemo do katere mere pospeševati strukturne spremembe, ker če mi hočemo povečati povprečno velikost slovenske kmetije ali pa kmetijskega gospodarstva, pomeni, da mora toliko in toliko kmetij prenehati s kmetovanjem, ker druge se matematika ne izide, ker zemlje nimamo od nikjer drugje za pripeljati. Imamo nekaj ukrepov še na področju odprave zaraščanja kmetijskih površin in tako naprej. Na našem ministrstvu smo pa tudi mnenja, da je že prav, da ohranjamo neko pestro prehrano in tudi današnji zajtrk ali pa slovenski dan hrane, teden slovenske hrane, nagovarja slovenske potrošnike k temu, da se poskušamo prehranjevati čim bolj pestro, idejo oziroma pomislek ali imamo slovenski zajtrk zgolj iz petih sestavin, kruh, med, maslo, jabolko in mleko je absolutno na mestu, vendar je prav, da vemo kako je prišlo do tradicionalnega slovenskega zajtrka, to je nadgradnja medenega zajtrka, ki ga je pred mislim, da 9-mi leti uvedla, začela z njim, z uvajanjem tega medenega zajtrka Čebelarska zveza in potem se je ministrstvo takoj že naslednje leto vključili in takrat je nastal tradicionalni slovenski zajtrk iz teh sestavin. In osebno menim, da je prav, da je ta 3. november v vsakem letu rezerviran za ta tradicionalni slovenski zajtrk, absolutno pa podpiramo pobude in mislim, da bo kar kmalu prišlo do tega, da bo ta zajtrk dobil bratce in sestrice, torej morda ob žetvi ali po žetvi kakšen žitni zajtrk, da ne govorim še naprej. Skratka, tukaj nas čakajo te promocijske aktivnosti, ki jih tudi mediji zelo dobro namerno spremljajo in se povsem strinjam z gospodom Trčkom v tem delu, da je slovenski zajtrk še marsikaj drugega in ko nenazadnje beremo nekatera najnovejša prehranska izhodišča končno ugotavljamo, da maslo ni več strupeno, končno ugotavljamo, da celo jajce z ocvirki ni več strupeno, <stage>/ nerazumljivo/</stage> Imamo teh nekaj priložnosti komuniciranja s potrošniki, s prebivalci Republike Slovenije v tem delu. Nove kulture, novi škodljivi, nove tehnologije, to je v bistvu že dejstvo, to ni več nevarnost, ki se nam približuje, ampak jo imamo že zdaj. Prihajajo novi škodljivci, s segrevanjem ozračja se selijo na naše območja, ne bom rekel na toplejša, ker smo glih tako topoli kot so bili tisti tam pred desetletjih, torej prihajajo do nas. Že včeraj sem v Državnem zboru razpravljal tudi verjetno razmisleku kako z novimi do sedaj ne tradicionalnimi vrstami, pa se je potem razplamtela razprava okoli duglazije, namesto smreke v gozdovih, ampak je potrebno tukaj razmišljati tudi o nekaterih teh rešitvah, zgolj vračanje k starim tehnologijam verjetno ne bo odgovor na spremenjene razmere, vemo pa, da je treba v Sloveniji povečati</p>
               <p> količino organske snovi v tleh, s tem že govorimo o vezavi CO2, kot ponor ogljikovega dioksida. In te teme bomo nedvomno naslavljali tudi v naslednjem programskem obdobju tudi ko bomo o ponoru CO2 govorili. Mislim, da je včeraj dr. Simončič lepo razpravljal tudi o vlogi slovenskih gozdov pri vplivu ponoru CO2 kot toplogrednega plina, ampak Slovenija ima v tem trenutku in o tem je tudi dr. Simončič razpravljal včeraj, imamo izrazito postarane slovenske gozdove razen tam kjer smo jih zdaj dobili od enega drugega gozdarja, ki je poštemplal, ne od naših. Od leta 2014 naprej imamo v Sloveniji vsako leto razglašeno naravno nesrečo v gozdovih, pomeni, da vsako leto je poškodovanih več kot 400 tisoč kubikov lesa in imamo nekatere dele, nekatere gozdove povsem izčrpane, izpraznjene, od žleda, vetra, podlubnikov, lubadarja, da bomo razumeli, saj govorimo o lubadarju smrekovem. V tem delu <stage>/ nerazumljiv/</stage> tega postaranja, tukaj imamo gozdove prazne, v ostalem delu gozdarstva pa imamo to težavo, da imamo predvsem zaradi slabega gospodarjenja pred temi izjemnimi leti, postarane gozdove, samo za informacijo, da boste razumeli, da bomo vsi skupaj razumeli za kaj gre, Slovenija lahko letno glede na prirast poseka okoli 6 milijonov in pol kubikov lesa, do leta 2014 smo sekali celo manj kot 4 milijone, v zadnjih letih zaradi naravnih ujm smo nekje na 6,1 milijona kubikov in mi smo desetletja sekali manj kot bi lahko. Zato imamo postarane gozdove, zato ti gozdovi so bolj občutljivi na vremenske ujem, predvsem pa vemo, da postarani gozdovi predstavljajo celo drugo tveganje, ne več ponor CO2, ampak ko ta postaran gozd začne odmirati bomo imeli na koncu iz gozdov izpuste CO2. Zato se zdaj z Evropo tudi v duhu tega <stage>/ nerazumljivo/</stage> pogovarjamo, iščemo rešitev, da bi vendarle nam dovolili neko sečno na nivoju 6 milijonov in pol, da bi upoštevali to referenčno obdobje, ne referenčno obdobje do leta 2014 kot ga sedaj predvideva, tam smo pa na štirih milijonih kubikov sečne. Skratka, tečejo tukaj intenzivne razprave tudi iz, okej, zdaj rečemo starimi komisarji, smo se o tem že mi pogovarjali, da bi našli neke rešitve, z gospodom Hoganom, z gospodom Velo<gap reason="inaudible">
                     <desc>(?)</desc>
                  </gap> obema sekretarjema za kmetijstvo in okolje, da bi te stvari vendarle jim poskušali razložiti. Skratka, da ne bom predlog, čakajo nas nedvomno izzivi, jih bomo naslavljali, jih moramo naslavljati tako na področju kmetijstva, gozdarstva, kar se tiče okolja, ponora CO2, izpustov CO2. Zavedamo se novih kultur, novih bolezni, afriška prašičja kuga prihaja, upamo, da čim kasneje, da bomo imeli že cepivo, si res želim, ker drugače bo to resen problem za divje prašiče, za domače prašiče in <stage>/ nerazumljivo/</stage> Ravno zdaj, ko prašičereja malo dobiva ponor prašičereja oziroma verjetno bo resen problem v prašičereji. Okej, malo daljši, upam, da sem uspel pojasniti ali pa odgovoriti na nekatera vprašanja in pobude.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, dr. Podgoršek.</p>
               <p>S tem tudi zaključujem razpravo in na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za kmetijstvo in ribištvo, ki bo v Bruslju dne 18. 11. 2019 in jih podprl. Prosim, da glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Sklep je sprejet.</p>
               <p>Hvala lepa. S tem končujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA – ZASEDANJE SVETA EVROPSKE UNIJE ZA IZOBRAŽEVANJE, MLADINO, KULTURO IN ŠPORT, KI BO V BRUSLJU DNE 21. IN 22. 11 2019.</title>
               </p>
               <p>Gradivo smo prejeli od Vlade dne 14. 11. 2019 na podlagi 8. člena Zakona o sodelovanju med Državnim zborom in Vlado v zadevah Evropske unije. Prosim državno sekretarko mag. Petro Culetto iz Ministrstva za kulturo, da nam predstavi izhodišča za del zasedanja sveta, ki se bo nanašal na kulturo in avdiovizualne zadeve. Izvolite.</p>
            </sp>
            <sp who="CulettoPetra">
               <speaker>MAG. PETRA CULETTO:</speaker>
               <p>Hvala lepa za besedo.</p>
               <p>Tako je, v četrtek dopoldan se bo svet odvijal v sestavi ministrov pristojnih za kulturno in avdiovizualne zadeve, predvidene so ne zakonodajne dejavnosti, 1. točka dnevnega reda je osnutek resolucije Sveta Evropske unije v okviru evropskega sodelovanja na področju kulture, kulturna razsežnost trajnostnega razvoja, tukaj se predvideva sprejetje resolucije, ki jo je pripravilo finsko predsedstvo na podlagi razprav iz julijske konference z naslovom ustvarjalna preobrazba, kultura za demokratično in trajnostno Evropo. Tukaj si resolucija prizadeva, da bi priznali vse potencialne kulture v trajnostnem razvoju EU in vključitev kulturnih politik in ukrepov v strategijo EU za trajnostni razvoj, resolucija tudi vabi k tesnejšemu sodelovanju ter izmenjavi dobrih praks med institucijami in zainteresiranimi skupinami na ravni EU, hkrati pa poziva komisijo, da pripravi akcijski načrt o kulturni razsežnosti trajnostnega razvoja, ki naj bo vključen <stage>/ nerazumljivo/</stage> strategijo izvajanja agende 20/30. Slovenska delegacija bo pozdravila ambiciozni pristop finskega predsedstva k umeščanju kulture v trajnosti razvoj, hkrati bomo pa poudarili, da ne smemo pozabiti inherentne vrednosti kulture, torej kulture kot vrednote same po sebi, ki je prav tako že vključena v resolucijo tudi na podlagi naših prizadevanj v času usklajevanja. Resolucija pa prav tako izpostavlja pomen mednarodnih kulturnih odnosov EU za trajnostni razvoj, za kar si je slovenska delegacija prizadevala tudi v luči predvidenih prednostnih nalog slovenskega predsedstva Svetu EU v drugi polovici 2021. Torej, podpiramo oblikovanje konkretnega akcijskega načrta za krepitev vloge kulture v trajnostnem razvoju kar bi lahko omogočilo boljšo umestitev kulture tudi v pričakovano krovno strategijo trajnostnega razvoja EU. Tej točki bo sledila politična razprava o prednostih, inovacijskem potencialu in globalni konkurenčnosti evropskih kulturnih, ustvarjalnih in avdiovizualnih industrij. Tukaj govorim o tem, da imata kreativna industrija in avdiovizualni sektor velik razvojni potencial in s tem tudi možnost za zdržno večanje konkurenčnosti na evropskem in globalnem trgu. V razpravi bomo vodje delegacij skušali odgovoriti na vprašanje kako se lahko izboljšajo pogoji za razvoj kulturnih in kreativnih industrij ter avdiovizualnega sektorja, torej kako lahko Evropa zagotovi vzdržno rast tega sektorja, pri čemer bo slovenskega delegacija zagovarjala oziroma izpostavila prizadevanja za spodbujanje globalne konkurenčnosti evropskih avdiovizualnih del in tudi drugih ustvarjalnih vsebin, da jih je potrebno razumeti kot da je potrebno razviti nova pravila delovanja digitalnega trga in premisliti o tem ali je obstoječa zakonodaja še ustrezna za spodbujanje razvoja teh industrij. Podali bomo, da je potreben tako horizontalni kot sektorski pristop. Skratka, ključno je spoznanje, da v obstoječih razmerah potrebujejo nov pristop k učinkoviti regulaciji in zagotavljanje enakovrednih pogojev za vse deležnike na trgu. tukaj je pomembna informacija, da je delež avdiovizualnih del in ustvarjalnih vsebin, da se največji delež financira iz javnih sredstev in da je ta pomoč že zdaj ustrezno regulirana, hkrati pa se poglavitni nosilci dejavnosti ne morejo vzpostavljati kot enakovredni partnerji globalnim ponudnikom na trgu. Poleg neenakovrednega razmerja med globalnimi akterji in nosilci avdiovizualnih vsebin v EU, pa ne smemo pozabiti na že obstoječe neenakosti trgov znotraj EU, kar je posebej pomembno za Slovenijo, saj je potrebno paziti na kulturno in jezikovno raznolikost držav, ki sestavljajo EU, in na ustvarjalni potencial, ki iz te različnosti izhaja. Skratka, mi bomo predvsem opozarjali na ranljivost manjših ponudnikov kot je slovenski.</p>
               <p>Pod točko razno bo kar nekaj točk, prvo bo italijanski minister komisijo pozval, da vključi besedo kultura v naslov portfelja komisarke Gabriel, kjer nameravamo to pobudo absolutno podpreti, saj kultura zdaj nikjer ni omenjena. Sledilo bo poročanje francoske delegacije o sorodnih pravicah založnikov in poročevalskih agencij v digitalni dobi. Bolgarija bo predstavila dobro prakso pri varovanju kulturne dediščine oziroma vračilo arheoloških najdb. Avstrija in Estonija bosta predstavili svoji kandidaturi za evropsko prestolnico kulture v letu 2024 in in Hrvaška bo predstavila svoj delovni program prihajajočega predsedstva. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Culetto.</p>
               <p>Zdaj pa prosim gospo Martino Vuk, državno sekretarko na Ministrstvu za izobraževanje znanost in šport, da nam predstavi izhodišča za drugi del zasedanja sveta, ki se bo nanašal na šport in mladino. Izvolite.</p>
            </sp>
            <sp who="VukMartina">
               <speaker>MARTINA VUK:</speaker>
               <p>Hvala lepa, gospod predsednik.</p>
               <p>Spoštovane poslanke in poslanci. Tako je, drugi del sveta se bo nanašal na šport in mladino, in sicer na področju športa je predviden sprejem dveh dokumentov. Prvi je osnutek sklepov sveta o zaščiti otrok v športu. To je ena od dveh prioritet finskega predsedstva, ki so si ga zastavili. Zato veliko pozornost namenjajo temu. Imeli so tudi posebno konferenco na to tematiko. Slovenija te predlagane sklepe podpira in menimo, da bi morala biti zaščita otrok del tako strateških kot tudi poslovnih dokumentov vseh športnih organizacij in da bi veljalo to tudi vezati oziroma postaviti kot predpogoj za sofinanciranje iz javnih sredstev. Drugi predviden dokument, ki se ga bo sprejemalo, pa je osnutek sklepa sveta o preprečevanju korupcije v športu in gre za znane tematike dopping, boj proti prirejanju športnih izidov, podkupnine, zloraba položaja in tako naprej. In tudi tukaj Slovenija podira besedilo, ki vključuje ta pomembna vprašanja v okviru boja proti korupciji, še posebej pa sklic na <stage>/ nerazumljivo/</stage> konvencijo in povezavo korupcije v športu s pretirano komercializacijo športa. In ravno temu bo namenjena tudi razprava ob kosilu z naslovom evropski model športa kot nek načrt protiuteži tako imenovanega ameriškega modela športa kamor bistveno posega kapital, Evropska unija bi želela, da se vzpostavi poseben model športa, ki ni tako odvisen in soodvisen od kapitalskih zunanjih vplivov in gost, ampak da bo temeljil na tej društveni organiziranosti iz katerega naš šport izhaja, kjer bosta prevladovali načeli demokratičnosti in participacije in osrednji govornik na tej razpravi bo tudi predsednik UEFE Aleksander Čeferin.</p>
               <p>Potem pa kar se tiče področja mladine. Ravno tako je predviden sprejem dveh dokumentov, eden je osnutek sklepov o digitalnem mladinskem delu, digitalna pismenosti in ostale kompetence 21. stoletja so tukaj posebej izpostavljene, ker igrajo ključno vlogo v današnjem svetu in pri mladih toliko bolj glede vzpostavljanja samostojnosti, socialne vključenosti, zaposljivosti in tudi vsakdanjem življenju. In namen teh sklepov je okrepiti digitalne vsebine in jih vključiti v mladinsko delo kakor tudi v vse druge sektorske politike ter na ta način osmisliti mladinsko delo, da bo usmerjeno v prihodnost ali pa lahko rečemo, da bo šlo v korak s časom in da bo sposobno naslavljati te aktualne izzive. Slovenija ta dokument podpira. Izpostavljamo pa dve točki, katerim bi veljalo nameniti več pozornosti, prava je tako imenovana digitalna ločnica, torej ali imajo vsi mladi ali bodo imeli in ali imajo si mladi možnost se usposobiti za to digitalno delo in ne vzpostavljati te ločnice glede na zmožnosti in dostopnosti, ki so. Drugo vprašanje, ki se ga je potrebno v tem okviru dotakniti, pa je tudi razlika med spoloma, ker ni razlogov, da bi ta razlika obstajala glede digitalne pismenosti. in ostalih kompetenc 21. stoletja. Drugi osnutek sklepov s področja mladine se nanaša na izobraževanje in usposabljanje mladinskih delavcev in tukaj to pomanjkanje tega okvira za profesionalni razvoj mladinskih delavcev vsekakor vpliva na razvoj celotnega sektorja, zato Slovenija to pozdravlja, tudi sami pa zaznavamo to pomanjkanje in poudarjamo, da je potrebno na evropski ravni poenotiti definicijo oziroma vzpostaviti minimalne standarde mladinskega dela, kakor seveda tudi finančno podporo pri izvajanju nenehnega izobraževanja in usposabljanja mladinskih delavcev. Politična razprava v tem sklopu pa ima naslov vizija mladinskega dela v Evropi, podnebne spremembe, mladi in mladinsko delo, finsko predsedstvo je izpostavilo najbolj aktualno temo med mladimi danes, kjer tudi vidimo velik angažma in spet ta nek nov aktivističen zagon, ker mi zelo pozdravljamo in mislimo, da je še kako potrebno o tem govoriti, ne samo odzivati, ampak tudi delovati kot država in kot cela Evropska unija na tem področju. Hkrati pa opozarjamo tudi na to, da je potrebno na splošno krepiti mladinsko delo, zlasti krepiti participacijo mladih in vzpostavljati pogoje in mehanizme za to, zato, da lahko mladi sami določijo kaj so tiste top teme, tiste pomembne teme, ki se jim zdijo, za katere se borijo in na področju katerih bodo delovati, to mora priti z njihove strani in jim mora biti omogočeno, da to sami storijo. In ravno zaradi tega je pomembno razvijati oziroma določiti okvir kakovosti v mladinskem delu, kar počnemo tudi v Sloveniji in pričakujemo, da bo zdaj kmalu ta okvir kakovosti tudi pripravljen, delovna skupina je bila ustanovljena leta 2018 in zdaj zaključuje s svojim delom, in to bodo potem tudi izhodišča za okviru strategije razvoja kakovostnega mladinskega dela v Republiki Sloveniji. Ko pa govorimo o participaciji, s čimer se bomo na celi svetovni ravni, na ravni EU in seveda tudi Slovenije, nenehno sprašujemo in srečujemo, lahko rečem z drugačno participacijo mladih ali pa iščemo načine kako to participacijo povečati, prava je, da mladi pričakujejo več neposredno demokracije, torej hočejo videti neposreden učinek svojega angažmaja in si želijo vplivati, imeti ta vpliv, ne biti statisti in statistke zraven. Želijo si uporabe sodobnih tehnologij, ker je to kar jim je domače in s čimer so odraščali in se jim zdi pomembno in pomembno, to je pa spet to kar mi ves čas poudarjamo, je kako vključiti vse mlade ne glede na to katerim družbenim skupinam pripadajo, morda tudi tistim izključenim in zato nimajo priložnosti tudi oni ali pa še posebej oni morajo imeti te priložnosti. Toliko. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Vuk.</p>
               <p>Odpiram razpravo. trenutno sta se k razpravi prijavila dva poslanca. Kot prvemu dajem besedo dr. Franc Trčku, potem pa še Gregorju Židanu. Dr. Trček, izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Hvala za besedo.</p>
               <p>Ko to poslušam, ravno v torek smo pri predmetu digitalne kulture, ki ga predavam, skupaj s študenti se pogovarjali o teh zadevah, vsebinah. Jaz dostikrat rečem, da smo mi neka družba starcev, ki nima resnih politik za mlajše od 40 let in tukaj se mlajši strinjajo. Pogovarjali smo se, evo, če se nanašam na digitalno pismenost in kaj se mi gremo v šolskem sistemu. Tam v drugi triadi ti otroki začnejo delati plakate in potem tiste šeleshamere prenašaš domov gor in dol, kdo ima strica arhitekta, kdo ga nima, kdo ima dober printer, kdo ga nima in potem čez cel študij gledaš neke power pointe vedno bolj, pri slabih »prfoksih« je to skopiran doktorat, ki ga 20 let »trajbajo«, pri kakšnih drugačnih, ki smo v 35-ih letih 100 jurjev za knjige dali iz lastne plače, je pa malo drugače. In zdaj, če celo življenje gledaš power point si ti power point in tudi zunaj tega okvirja ne moreš misliti. Slučajno smo delali na enem mojem tekstu, ko sem jaz pod nevednicami »molestil« neke otroke v starosti od 8 do 13 let kako uporabljajo »maind craft«, recimo neka platforma, ki bi lahko bila neka platforma na kateri bi delali, mi si niti tega vprašanja ne postavljamo. Potem smo se tudi malo pogovarjali zakaj pa mi v torek popoldan tam visimo na FDV, ko bi čez kako platformo, že desetletja nazaj smo imeli »go to meeting« ali podobnega, dejansko izvedeli ta predmet. To je recimo en vidik. Tudi participacija mladih, če odsterotipiziramo, ko se mladi gredo takšne ali drugačne računalniške igrice, zelo aktivno participirajo. Se naučijo tudi vseh kletvici v angleščini, če hočete amerikanščini, ampak ta participacija poteka. Zdaj moram reči, da mi niste vi državna sekretarka kriva, zato, da mi je bilo dokaj naporno poslušati ta vaš povzetek in sem si tukaj napisal »kreativnost je onkraj tovrstne bruseljske latovščine«. Mislim, da bi bilo mogoče dobro, da se mi v Državnem zboru zmenimo, da ko pridete, da ne berete te zadev. Ste naštudiran, ste pametni, veste tudi to povedati, da se več o nekih vsebinah pogovarjamo, ker ta jezik ni kulturen, odkrito povedano, že za ponedeljek, kaj šele za petek. Nek problem, ki ga imamo, ki ga jaz vedno znova poudarjam, ki se ga midva tudi glede iz najinega foha in študijev zavedamo, je manj kolastnih platform EU. Francija se je nekaj malo osamljena trudila glede tega. Mi imamo problem in hardwarju in na softwarju, malo po domače povedano, Kitajci nam bodo prodajali G5, Američani nam bodo pa skozi njihove platforme »lifrali« poneumljajoče vsebine. Se mi zdi, da je to neka zadeva, ajde na področju filma so neke dobre zgodbe, na kakšnih drugih področjih jih je definitivno premalo in v neki dobi techno kulture, kot bi rekel profesor Strehovc, v neki dobi, ki že v bistvu 25 let obsoletno govoriti bomo digitalni ali nas ne bo, tudi iz varnostnih vidikov morali večji poudarek dajati lastnim e ali digitalnih platformam, kakorkoli jih že imenujemo.</p>
               <p>Če se še na kratko dotaknem športa. Evo, sem mentor na nekem doktoratu, ki se ravno ukvarja s temi tematikami in evropskih študijah, imamo tisti Belo knjigo o športu, ki je stara – koliko že – ducat let, vmes se kaj dosti ni premaknilo, onkraj besedičenja imamo trenutno v Mariboru stanje, zdi se, da bo Lidija imela celo vprašanje ministru o tem, da upravitelj športnih objektov hoče šolam izstaviti višji račun za najem nekih telovadnic, to je potem visoka politična latovščina trči na parket športne dvorane.</p>
               <p>Da ne bom predolg, tukaj je napisano stališče Slovenije. Slovenija stoji trdno na stališču, da je potrebno sklepe usmeriti tudi v bolj aplikativno smer in tako dalje. Kolegica Vuk, kaj je mišljeno s tem aplikativna smer? In zdaj, če se dotaknem izhajajoč iz praks zlasti skandinavskih držav, ko se jaz to pogovarjam s kakšnimi mojimi znanci, ki neke svoje neuresničene želje prepogosto poskušajo skozi otroke »lifrati« Ne vem koliko vam je domače, ampak v Skandinaviji zlasti na Finskem že kar nekaj časa gojijo to kar je zapisano, citiram: »Šport vpliva na pomembne družbene vrednote kot so ekipni duh, solidarnost, spoštovanje drugih in upoštevanje pravil«, kar v praksi delajo na ta način, da tam nekje do 16. leta ni toliko poudarka na tekmovalnosti. Finci so imeli že resne razprave, da zaradi tega osvajajo manj medalj in tako naprej, ampak to delajo nekako z nekim resnim namenom tudi če hočete iz zdravstvenih vidikov, da nimamo toliko in toliko športnih invalidov tam že pri 15. letih. Ali kaj razmišljamo o tem, ali gremo v to smer? V preteklem mandatu sem se s kolegom Vilfanom dostikrat o tem pogovarjal, ko mu pripeljejo v košarkaško šolo malo deco, če se belokranjsko izrazim in potem ambiciozni starši bi tam že pri 12-ih hoteli vedeti ali bo njihov nov Dončič ali pa ne. Zdaj, če se resno pogovarjamo o športu, mislim, da se moramo tudi o tem pogovarjati. Če se pa pogovarjamo o zaščiti žvižgaču, je pa to nek širši problem, kjer se nekako v Sloveniji kaj dosti s tem ne ukvarjamo, saj v Sloveniji, če opozarjaš na neke težave si zelo hitro označen kot takšen ali drugačen; nori Trček in s tem ustrezno stigmatizirano. Toliko na kratko. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Besedo ima gospod Gregor Židan. Izvolite.</p>
            </sp>
            <sp who="ŽidanGregor">
               <speaker>GREGOR ŽIDAN (PS SMC):</speaker>
               <p>Najlepša hvala za besedo. Pozdravljam, da se pogovarjamo tudi malo o športu. Vemo, da je to izrednega pomena za naše otroke, pa ne samo za otroke, tudi konec koncev za celo državo. Mislim, da v zadnjih letih so športniki eni največjih paradnih konjev slovenskega predstavljanja v svetu. Če se dotaknem vsega skupaj, mene moti to, da se hočemo primerjati z Ameriko, Amerika je svoja pot, mi delamo svojo pot, vemo kaj tam dajejo športnikom, tega pri nas za enkrat nismo sposobni, zato tudi vse glavne zvezde odhajajo v Ameriko. Če se malo bolj osredotočim na otroke, pa mogoče tiste šoloobvezne, kjer sem tudi svoje čase delal v otroški nogometni šoli in probleme, ki so povezani s tem, ko deluješ v taki sredini je to absurdno, da se na konec koncev gleda vse čez denar. In tukaj za nobene institucije ni nobene pomoči tudi koliko z ministrstva, ki naj bi bil za šport. Plačila na koncu koncev tega udejstvovanja v športu na konec koncev odnašajo samo starši in če teh staršev ne bi bilo tudi teh otroških udejstvovanj v športu ne bi bilo. Tukaj država absolutno premalo naredi in upam, da boste v tej smeri tudi razmišljali. Tudi mene osebno motijo ta plačila telovadnic, mislim, da smo jih naredili skupaj kot država in jih je treba tudi dajati kot država naprej. Je pa dejansko res, da če bomo otroke v teh mlajših selekcijah usmerili v šport, se nam bo to bogato obrestovalo v kasnejših letih, kjer bo manj problemov za vse ostale stvari zdravje, motorika in druge stvari in pričakujem, da boste na tem področju naredili korak naprej. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Iz razprave je bilo razbrati kar nekaj vprašanj. Gospa Vuk, želite besedo? Izvolite.</p>
            </sp>
            <sp who="VukMartina">
               <speaker>MARTINA VUK:</speaker>
               <p>Hvala lepa.</p>
               <p>Seveda se želim odzvati z veseljem. Torej, ko sem predstavljala to  to naše zasedanje, se nanaša na področje mladine, torej ne na področje formalnega izobraževanja, zato o digitalizacije v šolah, o načinu uvedbe, o naših rezultatih, skupine <stage>/ nerazumljivo/</stage>, o načrtih za naprej in za nazaj in to kar imamo, nisem govorila, lahko tudi o tem govorimo, ampak ni pa to povezano z zasedanjem s področja mladine, ker je to drugo področje od formalnega izobraževanja. Ampak naj vam povem, verjetno se spomnite, gospod Trček, da je minister že ob samem nastopu svoje funkcije digitalizacijo v širokem pomenu besede, ampak vključno z uvedbo, pa dajmo po domače reči programiranja v šole, na vse ravni izpostavil kot eno svojih temeljnih prioritet tega mandata in na tem tudi delamo. In strinjam se in ne vem mogoče sem nerazumljivo to razlagala, ampak da participacija ne pomeni samo zbiranje na ulici ali v nekem prostoru, ampak današnji mladi participacijo dojemajo in izvajajo na drugačen način, kar ni popolnoma nič narobe, rekla pa sem, da mi pa smo tisti, ki jim ne smemo pokroviteljsko določati na kakšen način oni participirajo, kaj naj bodo njihove zahteve, kako naj do tega pridejo, moramo pa jim omogočiti pogoje, da na svoj način to delujejo, želijo pa si imeti vpliv. Želijo si videti, da to, za kar se zavzemajo, ima nek učinek, želijo vedeti ali ima smisel participirati ali pa bodo na svoj način delali to. Kar se tiče aplikativne smeri, aplikativno pomeni, da se želimo, da ima učinke, neposredne učinke, torej ne samo, da se zavzemamo kar je zdaj predlagano, ker vemo kako priti do dokumentov in do predlaganih sklepov na področju znotraj posameznih svetov Evropske unije, ampak si želimo, da ima to pravi učinek ne samo na deklaratorni ravni, torej če rečemo, da je zaščita otrok v športu ena od ključnih prizadevanj za katero se vsi zavzemamo, potem to kar sem jaz rekla kar mi predlagamo je to, da morajo ti dokumenti športnih organizacij vsebovati ta prizadevanja, da morajo imeti jasne posledice, če se te kršitve zgodijo in da mora biti tam tudi jasno zapisano kaj se ne sme dogajati in da to naj bo podlaga potem oziroma predpogoj za sofinanciranje iz javnih sredstev, ker samo na ta način lahko dosežemo, da se bo to tudi dejansko izvajalo. Temu mi rečemo aplikativno in to vidimo zato, da neposredno ima učinek, drugače se lahko samo pogovarjamo. Ko govorimo, to kar je poslanec Židan spraševal, ne, mi se nočemo primerjati in tudi EU je zdaj, to bo ta razprava in naše stališče absolutno bo, da se nočemo primerjati z Ameriko, zato je potrebno zgraditi evropski model športa in temelj tega evropskega modela športa je tudi to, da se mora denar od zgoraj vračati nazaj, vračati dol, nazaj na društveno raven, da ne smejo otroci, ki vstopajo v šport ali pa ki se nekaj časa že ukvarjajo s športom, se celo pokažejo kot perspektivni, cel ta delež, ki jih potem loči ali pa od katerega je odvisna odločitev ali se bodo s športom ukvarjali naprej ali ne, pač temeljiti samo na tem ali jim lahko starši to plačajo ali ne. In če se vrnemo zdaj na naš sitem, o tem smo, ne na tem odboru, na nekem drugem odboru Državnega zbora že kar precej razpravljali. Ne vem, če veste, da nekatere evropske države, nekatere države članice EU športne vzgoje sploh nimajo v svojem predmetniku niti kot neobvezno niti kot obvezno, sploh je nimajo v svojem obveznem izobraževanju. Nekatere imajo vaučerski sistem, dajo en določen znesek in si v klubi najdi kje bo tvoj otrok, doplačaj zraven in tako naprej. Naš sistem športa v šolah ali pa zdravega načina življenja kot temu rečemo, temelji na obveznem delu ur športne vzgoje, ki jih povečujemo, zato, ker je ta aktivnost pomembna. Temelji na tistem dodatne delu, ki mu zdaj rečemo razširjeni program, kjer imajo dodaten poudarek na zdrav način življenja, nas aktivnosti dodatne ure športa. Temelji na interesnih dejavnosti, ki jih sofinanciramo s strani ministrstva tudi za zunanje izvajalce, zato, da so lahko brezplačne, da starši ne plačujejo in da šola mora ponuditi tudi brezplačne interesne dejavnosti tudi s področja športa. In temeljijo na Zakonu o športu kot drugem delu izven izobraževanja, kjer so letni programi športa, kjer so tudi na lokalni ravni, kjer smo zdaj uredili te registre ali kako se že temu reče razvide, se zdaj ureja zato, da bo zadeva transparentna in da se lahko to klubsko financiranje izvaja in dogaja tako na državni ravni kot na lokalni ravni, ampak enkrat, ne vem, če bomo kdaj si odgovorili na to vprašanje tudi da vendarle vrhunskost in vrhunski dosežki so seveda v veliki meri odvisni od angažmaja, motivacije, tudi talenta zavzetosti, vendar pa samo to nikoli ni dovolj. Zato ta evropski mode, športa temelji na tem, da je potrebno vračati nazaj na društveno raven tudi na tej ravni tudi s strani tistih, ki dosežejo to vrhunskost. In kar se tiče te zaščite, to kar ste izpostavili, da Finska dela, da se je zavestno odločila, da ne bo šla za določene starosti v tekmovalni šport. Naš Zakon o športu je prinesel spodnje meje, ko lahko govorimo o aktivnem tekmovalnem ukvarjanju s športom in je prinesel mejo 12 let oziroma 10 let pri nekaterih športih kjer je to zgodnje usmerjanje. Če boste spraševali, ni tako zelo, zelo velikega soglasja, da je prav to mejo določiti, mi absolutno vztrajamo na tem, da je bilo to pravilno - s strani koga – s strani nekaterih, ki imajo interese v športu, s strani nekaterih, ki imajo komercialne interese v športu in tudi s strani staršev, moramo biti iskreni, pa vseh tistih, ki verjamejo, da bo njihov otrok že zdaj pri 8, 7 letih kaže neverjetno vrhunskost in bi moral dobiti tudi ta status. In tukaj se moramo kot družba kot skupnost tudi ustrezno odzivati na to, če mi govorimo, da je aktivnost ključna, potem to ne pomeni samo pri otrocih tekmovalnega športa, ampak pomeni, da je vsak otrok dobrodošel in da v skladu s svojimi sposobnostmi lahko razvija te svoje potenciale tudi gibalne, ne glede na to ali bo kdaj tekmoval ali ne bo nikoli tekmoval. Hvala lepa.</p>
               <p> to naše zasedanje, se nanaša na področje mladine, torej ne na področje formalnega izobraževanja, zato o digitalizacije v šolah, o načinu uvedbe, o naših rezultatih, skupine <stage>/ nerazumljivo/</stage>, o načrtih za naprej in za nazaj in to kar imamo, nisem govorila, lahko tudi o tem govorimo, ampak ni pa to povezano z zasedanjem s področja mladine, ker je to drugo področje od formalnega izobraževanja. Ampak naj vam povem, verjetno se spomnite, gospod Trček, da je minister že ob samem nastopu svoje funkcije digitalizacijo v širokem pomenu besede, ampak vključno z uvedbo, pa dajmo po domače reči programiranja v šole, na vse ravni izpostavil kot eno svojih temeljnih prioritet tega mandata in na tem tudi delamo. In strinjam se in ne vem mogoče sem nerazumljivo to razlagala, ampak da participacija ne pomeni samo zbiranje na ulici ali v nekem prostoru, ampak današnji mladi participacijo dojemajo in izvajajo na drugačen način, kar ni popolnoma nič narobe, rekla pa sem, da mi pa smo tisti, ki jim ne smemo pokroviteljsko določati na kakšen način oni participirajo, kaj naj bodo njihove zahteve, kako naj do tega pridejo, moramo pa jim omogočiti pogoje, da na svoj način to delujejo, želijo pa si imeti vpliv. Želijo si videti, da to, za kar se zavzemajo, ima nek učinek, želijo vedeti ali ima smisel participirati ali pa bodo na svoj način delali to. Kar se tiče aplikativne smeri, aplikativno pomeni, da se želimo, da ima učinke, neposredne učinke, torej ne samo, da se zavzemamo kar je zdaj predlagano, ker vemo kako priti do dokumentov in do predlaganih sklepov na področju znotraj posameznih svetov Evropske unije, ampak si želimo, da ima to pravi učinek ne samo na deklaratorni ravni, torej če rečemo, da je zaščita otrok v športu ena od ključnih prizadevanj za katero se vsi zavzemamo, potem to kar sem jaz rekla kar mi predlagamo je to, da morajo ti dokumenti športnih organizacij vsebovati ta prizadevanja, da morajo imeti jasne posledice, če se te kršitve zgodijo in da mora biti tam tudi jasno zapisano kaj se ne sme dogajati in da to naj bo podlaga potem oziroma predpogoj za sofinanciranje iz javnih sredstev, ker samo na ta način lahko dosežemo, da se bo to tudi dejansko izvajalo. Temu mi rečemo aplikativno in to vidimo zato, da neposredno ima učinek, drugače se lahko samo pogovarjamo. Ko govorimo, to kar je poslanec Židan spraševal, ne, mi se nočemo primerjati in tudi EU je zdaj, to bo ta razprava in naše stališče absolutno bo, da se nočemo primerjati z Ameriko, zato je potrebno zgraditi evropski model športa in temelj tega evropskega modela športa je tudi to, da se mora denar od zgoraj vračati nazaj, vračati dol, nazaj na društveno raven, da ne smejo otroci, ki vstopajo v šport ali pa ki se nekaj časa že ukvarjajo s športom, se celo pokažejo kot perspektivni, cel ta delež, ki jih potem loči ali pa od katerega je odvisna odločitev ali se bodo s športom ukvarjali naprej ali ne, pač temeljiti samo na tem ali jim lahko starši to plačajo ali ne. In če se vrnemo zdaj na naš sitem, o tem smo, ne na tem odboru, na nekem drugem odboru Državnega zbora že kar precej razpravljali. Ne vem, če veste, da nekatere evropske države, nekatere države članice EU športne vzgoje sploh nimajo v svojem predmetniku niti kot neobvezno niti kot obvezno, sploh je nimajo v svojem obveznem izobraževanju. Nekatere imajo vaučerski sistem, dajo en določen znesek in si v klubi najdi kje bo tvoj otrok, doplačaj zraven in tako naprej. Naš sistem športa v šolah ali pa zdravega načina življenja kot temu rečemo, temelji na obveznem delu ur športne vzgoje, ki jih povečujemo, zato, ker je ta aktivnost pomembna. Temelji na tistem dodatne delu, ki mu zdaj rečemo razširjeni program, kjer imajo dodaten poudarek na zdrav način življenja, nas aktivnosti dodatne ure športa. Temelji na interesnih dejavnosti, ki jih sofinanciramo s strani ministrstva tudi za zunanje izvajalce, zato, da so lahko brezplačne, da starši ne plačujejo in da šola mora ponuditi tudi brezplačne interesne dejavnosti tudi s področja športa. In temeljijo na Zakonu o športu kot drugem delu izven izobraževanja, kjer so letni programi športa, kjer so tudi na lokalni ravni, kjer smo zdaj uredili te registre ali kako se že temu reče razvide, se zdaj ureja zato, da bo zadeva transparentna in da se lahko to klubsko financiranje izvaja in dogaja tako na državni ravni kot na lokalni ravni, ampak enkrat, ne vem, če bomo kdaj si odgovorili na to vprašanje tudi da vendarle vrhunskost in vrhunski dosežki so seveda v veliki meri odvisni od angažmaja, motivacije, tudi talenta zavzetosti, vendar pa samo to nikoli ni dovolj. Zato ta evropski mode, športa temelji na tem, da je potrebno vračati nazaj na društveno raven tudi na tej ravni tudi s strani tistih, ki dosežejo to vrhunskost. In kar se tiče te zaščite, to kar ste izpostavili, da Finska dela, da se je zavestno odločila, da ne bo šla za določene starosti v tekmovalni šport. Naš Zakon o športu je prinesel spodnje meje, ko lahko govorimo o aktivnem tekmovalnem ukvarjanju s športom in je prinesel mejo 12 let oziroma 10 let pri nekaterih športih kjer je to zgodnje usmerjanje. Če boste spraševali, ni tako zelo, zelo velikega soglasja, da je prav to mejo določiti, mi absolutno vztrajamo na tem, da je bilo to pravilno - s strani koga – s strani nekaterih, ki imajo interese v športu, s strani nekaterih, ki imajo komercialne interese v športu in tudi s strani staršev, moramo biti iskreni, pa vseh tistih, ki verjamejo, da bo njihov otrok že zdaj pri 8, 7 letih kaže neverjetno vrhunskost in bi moral dobiti tudi ta status. In tukaj se moramo kot družba kot skupnost tudi ustrezno odzivati na to, če mi govorimo, da je aktivnost ključna, potem to ne pomeni samo pri otrocih tekmovalnega športa, ampak pomeni, da je vsak otrok dobrodošel in da v skladu s svojimi sposobnostmi lahko razvija te svoje potenciale tudi gibalne, ne glede na to ali bo kdaj tekmoval ali ne bo nikoli tekmoval. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Vuk za dodatna pojasnila. Gospod Trček, želite besedo? Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Vizavi tega nekdo si želi, nekdo si ne želi. Glejte, jaz sem že večkrat rekel otrok ni ne last staršev, ne starih staršev, ne države, ne koncesije, ne, da nadaljujem, ne športnega kluba pri tej temi. Naloga nas pa je, da se tega zavedamo in jih zaščitimo in da jim omogočimo otroštvo in mladost z norostjo, ki pritiče temu, ker potem jih čaka neka druga norost, ki se jo gremo mi. Okoli tega zgodbe s športom pa to kar je tudi nakazal kolega Židan, mi pozabljamo na to kar se nam na regionalni in lokalni ravni vedno bolj kaže kako zelo pomembno je kdo je lastnik podjetij. Večina podjetij, ki smo, ste jih zabarantali, ki imajo tuje lastništvo, so tudi dokaj izrazito zmanjšali sofinanciranje športa. Kolegica Vuk, midva sva oba in dobra retorika in dobra politika, ampak jaz sem prepričan, da estonsko stališče glede te tematike nima štiri vrstice in pol in 60 besed, ne prepričan, vem, da grem zdaj estonske kolege poklicati, pa mi ga pošljejo sem po dolžini. Zakaj to kar ste zdaj v krajšem ekspozeju izpostavili ni v, bom rekel vsaj dobre pol strani slovenskega stališča? In zdaj še eno vprašanje, ki sem ga pa pozabil pod točko razno postaviti Ministrstvu za kulturo, - kje smo mi s slovenskim EPK-jem? Imamo izkušnjo Maribora, zdi se mi, da bo zdaj spet, če uporabim materni jezik, »povuci potegni« in spet zadnjo minuto bomo nekaj improvizirali. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa. dr. Trček.</p>
               <p>Mag. Culetto, želite besedo?</p>
            </sp>
            <sp who="CulettoPetra">
               <speaker>MAG. PETRA CULETTO:</speaker>
               <p>Na temo EPK-ja. Nič ne bomo improvizirali, vse teče kot mora teči. Mi smo, do konca februarja bodo v skladu s pravili EOO<gap reason="inaudible">
                     <desc>(?)</desc>
                  </gap> objavili razpis, razpis je odprt do konca letošnjega leta. Odločili smo se, da imenujemo dva člana slovenskega, ki bosta v tej komisiji 12-članski za ocenjevanje, prispelih predlogov kandidatur. To usklajujemo zdaj z institucijami Evropske unije in ko bodo te prijave prišle, pričakujemo jih zadnji trenutek, ker to so kar zahtevni papirji, bodo komisija, tu nima Slovenija kot država kaj dosti zraven, bo komisija to pogledala, opravila prve razgovore, naredila ožji izbor in bo do konca prihodnjega leta predlagala, najverjetneje predlagala eno mesto kot mesto za evropsko prestolnico kulture v letu 2025, hkrati pa je v usklajevanju tudi sklep Vlade, ki predvideva kakšen delež bo država sofinancirala mesto, ki bo izbrano. To je to. Zadeve tečejo v rokih.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Interesa za razpravo ni več. Želi še kdo od..? Ne. S tem razpravo zaključujem in na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za izobraževanje, mladino, kulturo in šport, ki bo v Bruslju dne 21. in 22. novembra 2019 in jih podprl. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>S tem končujem 4. točko dnevnega reda in 62. sejo Odbora za zadeve Evropske unije. Vsem se prav lepo zahvaljujem in vam želim lep dan.</p>
               <stage type="time">Seja se je končala 15. novembra 2019 ob 10.34.</stage>
            </sp>
         </div>
      </body>
   </text>
</TEI>
