<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZ-002-Redna-2019-05-08">
   <teiHeader>
      <fileDesc>
         <titleStmt>
            <title>Odbor za zdravstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-002-Redna-2019-05-08.OZZ" n="002">
               <name>Redna</name>
               <date when="2019-05-08"/>
            </setting>
         </settingDesc>
         <particDesc>
            <listOrg>
               <org xml:id="OZZ-002-Redna-2019-05-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-002-Redna-2019-05-08.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZDRAVSTVO</stage>
            <stage type="session">2. seja</stage>
            <stage type="date">(8. maj 2019)</stage>
            <stage type="chairman">Sejo je vodil dr. Franc Trček, predsednik Odbora za zdravstvo.</stage>
            <stage type="time">Seja se je začela ob 15.00 uri.</stage>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Spoštovane kolegice poslanke in kolegi poslanci, lepo pozdravljeni na 2. redni seji odbora. Obveščam vas, da kot nadomestna člana kolegica Karla Urh nadomešča kolegico Andrejo Zabret, kolega Jani Prednik nadomešča kolega Sama Bevka.</p>
               <p>Prehajamo na določitev dnevnega reda seje odbora. S sklicem seje dne 24. 4. 2019 ste prejeli predlog dnevnega reda seje odbora, 1. točka: Predlog zakona o spremembah in dopolnitvah Zakona o zdravstvenem varstvu in zdravstvenem zavarovanju – skrajšan postopek. Amandmaji k predlogu zakona so se vlagali do 3. 5. 2019 in 2. točka: Razno.</p>
               <p>Ker v poslovniškem roku ni bilo predlogov za spremembo dnevnega reda, je določen takšen dnevni red kot je bil predlagan s sklicem seje. Prehajamo na <title>1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O ZDRAVSTVENEM VARSTVU IN ZDRAVSTVENEM ZAVAROVANJU,</title> ki ga je Državnemu zboru v obravnavo predložil Državni svet Republike Slovenije in je objavljen na spletnih straneh Državnega zbora. Kolegij predsednika Državnega zbora je na 28. seji dne 28. 3. 2019 odločil, da se predlog zakona obravnava po skrajšanem postopku. Kot gradivo objavljeno na spletni strani Državnega zbora je na voljo še mnenje Zakonodajno-pravne službe z dne 24. 4. 2019 in mnenje Vlade Republike Slovenije z dne 25. 4. 2019.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O ZDRAVSTVENEM VARSTVU IN ZDRAVSTVENEM ZAVAROVANJU,</title> ki ga je Državnemu zboru v obravnavo predložil Državni svet Republike Slovenije in je objavljen na spletnih straneh Državnega zbora. Kolegij predsednika Državnega zbora je na 28. seji dne 28. 3. 2019 odločil, da se predlog zakona obravnava po skrajšanem postopku. Kot gradivo objavljeno na spletni strani Državnega zbora je na voljo še mnenje Zakonodajno-pravne službe z dne 24. 4. 2019 in mnenje Vlade Republike Slovenije z dne 25. 4. 2019.</p>
               <p>K 1. točki dnevnega reda so vabljeni: predlagatelj predloga zakona Državni svet Republike Slovenije, Vlada Republike Slovenije, Ministrstvo za zdravje, Zakonodajno-pravna služba, Zdravstveni svet Republike Slovenije, Zavod za zdravstveno zavarovanje Slovenije, Združenje zdravstvenih zavodov Slovenije.</p>
               <p>V poslovniškem roku ni bilo vloženih amandmajev. Včeraj in danes sta prišla še mnenja Zavoda za zdravstveno zavarovanje in Združenja zdravstvenih zavodov Slovenije, ki jih imate v sistemu, da ne bo kdo rekel, da jih ni.</p>
               <p>Torej, pričenjamo drugo obravnavo Predloga zakona, o kateri bomo opravili razpravo in glasovanje, amandmaji niso bili vloženi, o členih predloga zakona.</p>
               <p>Odboru zopet predlagam, da se razprava o vseh členih in amandmajih združi v skladu s prvim odstavkom 128. člena poslovnika, torej da po opravljeni razpravi opravimo glasovanje o amandmajih, če bi bili vloženi in o vseh členih skupaj, ker se mi zdi, da je napovedan amandma odbora s strani ene od poslanskih skupin. Ali kdo temu nasprotuje? Ne vidim nasprotovanja.</p>
               <p>Besedo predajam predlagatelju predloga zakona za dopolnilno obrazložitev. Gospod državni svetnik Tomaž Horvat, izvolite.</p>
            </sp>
            <sp who="HorvatTomaž">
               <speaker>TOMAŽ HORVAT:</speaker>
               <p>Hvala za besedo, spoštovani predsedujoči. Spoštovane poslanke in poslanci! Predlog zakona odpravlja neenakost med različnimi darovalci delov človeškega telesa glede nadomestila za čas odsotnosti od dela, ki je nastala s sprejemom zakona za uravnoteženje javnih financ leta 2012.</p>
               <p>Do sprejema zakona za uravnoteženje javnih financ je darovalcem krvi, darovalcem živih tkiv in organov na podlagi 31. člena Zakona o zdravstvenem varstvu in zdravstvenem zavarovanju pripadalo nadomestilo med začasno zadržanostjo z dela v višini 100 % osnove v primeru zadržanosti od dela zaradi poklicne bolezni, poškodbe pri delu, presaditve živega tkiva in organov v korist druge osebe ter posledic dajanja krvi ter izolacije, ki jo je odredil zdravnik. Po sprejemu ZUJF-a pa se je nadomestilo znižalo na 90 % osnove, razen v primerih zadržanosti od dela zaradi poklicne bolezni in poškodbe pri delu. Tako so darovalci krvotvornih matičnih celic, živih tkiv in organov po trenutno veljavni zakonodaji upravičeni 90 % osnove v primeru darovanja in posledic darovanja živih tkiv in organov in v primeru posledic darovanja krvi.</p>
               <p>Predlog zakona višino nadomestila med začasno zadržanostjo dela zaradi darovanja in posledic darovanja tkiv in organov ter posledic darovanja krvi vrača na raven 100 % osnove kot je veljalo pred ZUJF-om v letu 2012. Trenutna veljavna ureditev namreč darovalce krvotvornih matičnih celic, živih tkiv in organov na podlagi 31. člena Zakona o zdravstvenem varstvu in zdravstvenem zavarovanju postavlja v slabši položaj v primerjavi s prostovoljnimi darovalci krvi, saj jim je zakonsko zagotovljeno nadomestilo zgolj v višini 90 % osnove, medtem ko darovalcem krvi v skladu s 167. členom Zakona o delovnih razmerjih pripada nadomestilo 100 % od osnove.</p>
               <p>Neenako obravnavanje prostovoljnih darovalcev krvi, darovalcev krvotvornih matičnih celic ter darovalcev živih tkiv in organov z vidika zagotovljenih nadomestil za začasno odsotnost od dela je neutemeljeno in neetično, zlasti zato, ker je v osnovi darovanje krvotvornih matičnih celic bistveno bolj zahtevno kot običajno darovanje krvi. Prav tako je sam postopek bolj inveziven in dolgotrajnejši. Toliko bolj vse to velja tudi za darovanje živih tkiv in organov.</p>
               <p>Pri darovanju gre za eno najbolj etičnih oblik odgovornosti posameznika do soljudi. Posledično bi bilo treba darovalcem nujno izkazati dolžno spoštovanje s tem, da bi se jim v celoti povrnilo izgubljeni dohodek zaradi plemenite odločitve, da bodo pomagali drugim.</p>
               <p>Na popravek varčevalnega ukrepa s sprejemom ZUJF se čaka že več let. Identična pobuda kot jo vsebuje predlog zakona je bila v Državnem svetu že dana v mandatu pretekle vlade, a smo od nje odstopili zaradi dane zaveze Ministrstva za zdravje, da bo problematiko uredilo ob predložitvi novega Zakona o zdravstvenem varstvu in zdravstvenem zavarovanju. Navedene rešitve so bile vanj v preteklem mandatu ministrstva resda vključene, a je navedeni predlog zakona obstal v fazi usklajevanja, zato področje še vedno ostaja neurejeno.</p>
               <p>Priprava novega Zakona o zdravstvenem varstvu in zdravstvenem zavarovanju je sicer uvrščena v normativni program Vlade Republike Slovenije za leto 2019, a je v njem navedeno, da sprejetje tega predpisa ni obvezno. Na celovito prenovo zakonodaje se čaka že predolgo. S to predlagano rešitvijo se ne bo drastično poseglo od nobenega od elementov sistema, zato se lahko problematiko uredi tudi z novelacijo veljavnega zakona.</p>
               <p>Pri pripravi zakona je Državni svet sodeloval s predstavniki Društva bolnikov s krvnimi boleznimi Slovenije, Zavoda Republike Slovenije za presaditev organov in tkiv Slovenija Transplantant in Zavoda Republike Slovenije za transfuzijsko medicino, ki opozarja, da je predlagane spremembe potrebno čimprej sprejeti, saj neenaka obravnava darovalcev deluje destimulativno, kar vpliva na število darovalcev. Vsak darovalec manj pa lahko v praksi pomeni tudi življenje manj za tistega, ki darovani organ, tkivo ali celico potrebuje.</p>
               <p>Spoštovani, pričakujem, da boste predlagani predlog podprli. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospod državni svetnik, gospod Horvat. Besedo predajam Ministrstvu za zdravje. Gospod državni sekretar dr. Tomaž Pliberšek, izvolite.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Hvala, predsedujoči. Ministrstvo za zdravje ne nasprotuje predlogu za spremembo Zakona o zdravstvenem varstvu in zdravstvenem zavarovanju v delu, ki se nanaša na upravičenost nadomestila med začasno zadržanostjo dela za darovalce krvotvornih matičnih celic, živega tkiva in organov, vendar je menim, da je problematiko iz pravic zdravstvenega zavarovanja treba urediti celovito.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Besedo dajem predstavnici Zakonodajno-pravne službe. Dr. Katja Triller Vrtovec, izvolite.</p>
            </sp>
            <sp who="TrillerVrtovecKatja">
               <speaker>DR. KATJA TRILLER VRTOVEC:</speaker>
               <p>Hvala. Mi nimamo pripomb na predlog zakona.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Na mizo smo dobili amandma s strani Poslanske skupine Slovenske nacionalne stranke, ki ga vlagate kot amandma odbora. Prosim predlagateljico, če obrazloži ta amandma.</p>
            </sp>
            <sp who="IvanušaLidija">
               <speaker>LIDIJA IVANUŠA (PS SNS):</speaker>
               <p>Hvala za besedo. K 1. členu v prvi alineji tretjega odstavka 31. člena se besedilo presaditve zamenja z besedilom darovanja in posledic darovanja.</p>
               <p>Obrazložitev. Amandma je pripravljen z namenom, da se poenoti besedilo 31. člena Zakona o zdravstvenega varstva in zdravstvenem zavarovanju, v nadaljevanju ZZVZZ. Poenoteno besedilo bo pripomoglo k lažji uporabi tega člena v praksi. V kolikor ostane trenutno besedilo presaditve v tretjem odstavku, bo slednje lahko povzročalo zmedo pri uporabi četrtega in šestega odstavka 31. člena, kakor tudi težje razumevanje celotnega besedila 31. člena ZZVZZ. Besedi presaditev in darovanja in posledic darovanja sta po mnenju predlagatelja sopomenki, vendar se z omenjenim amandmajem poenoti pomen istovrstne situacije. S tem bo ZZVZZ jasnejši in zasledoval načelo pravne države.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, kolegica. Ali se želi ministrstvo opredeliti do predlaganega amandmaja? Ne. Odpiram razpravo. Kolegica Muršič, izvolite.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsedujoči, za besedo. Spoštovani državni sekretar z ekipo, kolegice in kolegi! Glede na ta amandma bi mogoče prosila, da se opredeli do tega amandmaja tudi Zakonodajno-pravna služba.</p>
               <p>Glede samega zakona pa moram reči, da ta zakon absolutno podpiram. Vsi tisti, ki darujejo, je to izjemno humano delo in zato se odloča izjemno malo posameznikov. Zato se mi zdi, da je to zelo pomembno.</p>
               <p>Ob prebiranju tega zakona se mi je postavilo vprašanje kako to, da nekdo že prej ni sprožil ustavne presoje, kajti iz mojega stališča se mi zdi, da gre za kršenje osnovnega določila enakosti med tistimi, ki darujejo kri in je sploh dvoumno zakaj je takrat ob sprejemu ZUJFA prišlo do te spremembe in znižanje tega nadomestila. Tako da absolutno je ta zakon za podpreti. Sicer verjamem, da si vsi skupaj želimo celostne rešitve z Zakonom o zdravstvenem varstvu in zdravstvenem zavarovanju, ki je sicer res bil pripravljen v preteklem mandatu. Žal do njegove obravnave še ni prišlo. V normativnem programu je. Upajmo, da ga bomo čimprej videli, da bomo lahko začeli graditi na njem, kajti ta zakon bo po vsej verjetnosti zelo obsežen. Ta obravnava ne bo na eni, mislim, lahko se zgodi, da ga bomo lahko rešili na eni seji, vendar glede na prejšnjo sejo, ko smo ga imeli, da smo se lovili zgolj pri dveh členih, verjamem, da bo potrebno ta zakon, ki bo prišel zelo celovito pogledati, vsak člen podrobno, se opredeliti do tega.</p>
               <p>Absolutno sedaj pozdravljamo, da imamo na mizi ta zakon, kajti enostavno se mi zdi, da je potrebno tem posameznikom, ki se odločijo za tako humano dejanje, da imajo 100 % nadomestilo. Kot je predlagatelj navedel gre za bolj zahteven poseg. Tudi njegova ponovna aktivacija je malce dalj časa trajajoča in se mi zdi, da je to pomembno.</p>
               <p>Na tem mestu pa bi kljub temu imela vprašanje za predlagatelja. Sicer v gradivu zasledimo, da je bilo do 31. 7. 2018 63 teh darovalcev krvotvornih matičnih celic, zdravljenih pa 264 bolnikov. Zanima me, če mogoče obstaja pregled koliko jih je bilo pred ZUJF-om in koliko jih je sedaj? Ali je ta zakon o uravnoteženju javnih financ, ki je bil sprejet, pustil kakršnokoli posledice? Kajti neko daljše časovno obdobje bi bilo smiselno malce tudi videti.</p>
               <p>Vsekakor pa, ta zakon je za podpreti in tem vsem, ki se odločijo za to omogočiti 100 % nadomestilo, ne pa znižano. Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Še kdo prijavljen za razpravo? Mimogrede vmes sem kolegico iz Zakonodajno-pravne službe povprašal, če se želi o amandmajev in je rekla, da ni nekih pripomb. Čisto za magnetogram. Kolega Cigler, izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa. Spoštovani! Predstavniki Poslanske skupine Levica bomo absolutno predlagano spremembo zakona odprli. Vprašanje je samo in če sem prav razumel državnega sekretarja, mislim, da bom sedaj govoril podobno kot on, upam, da sem prav razumel, vprašanje je zakaj se v celoti ne odpravi ZUJF-a v 31. členu Zakona o zdravstvenem varstvu in zdravstvenem zavarovanju. Namreč, to bi bilo edino smiselno, ker prav tako bi bilo smiselno odpraviti tudi druga določila ZUJF-a, ki so zmanjšala raven pravic in s tem kvaliteto ter dostopnost zdravstvene oskrbe za tiste, ki so v Sloveniji opravičeni, državljanke in državljane. Namreč gre za drugo, tretjo in četrto točko 23. člena zakona, ki ureja pravice do zdravstvenih storitev in zmanjšujejo pravice iz obveznega zdravstvenega zavarovanja, da se jih sofinancira 90, 80 ali pa 70 %. Potem pa kakšno je socialno stanje v Sloveniji? Za mnoge so te pravice praktično nedostopne.</p>
               <p>Namreč, varčevanje na področju zdravstva je potrebno odpraviti v celoti. To pa upam, da sedaj skupaj na tem odboru se že verjetno strinjamo vsi, tako koalicija kot opozicija, kot tudi Levica, in za zdravstvo je že tako namenjeno premalo in smo pod povprečjem Evropske skupnosti. Potrebno je sprejeti spremembo tega zakona o zdravstvenem varstvu in zdravstvenem zavarovanju, ki bo omogočila prenos in spremembo tudi dopolnilnega zavarovanja v obvezno in v obliki solidarnosti javne dajatve. Namreč, ZUJF je začel veljati 31. 5. 2012 in je v 6. členu posegel v 31. člen Zakona o zdravstvenem varstvu in zdravstvenem zavarovanju, ki ureja višine nadomestil za začasno zadržanost iz dela. In znižanje nadomestil iz tega člena je bilo s strani predlagateljev ocenjeno letno na 15,34 milijona evrov. Torej v sedmih letih je to 107 milijonov evrov. Toliko so ljudje manj prejeli ob zadržanosti iz dela in toliko slabše so tudi živeli.</p>
               <p>Po drugi strani pa bi z ukinitvijo dopolnilnega zdravstvenega zavarovanja toliko denarja lahko prihranili v dveh letih, če govorimo o dobičkih, ki jih zasebne zdravstvene zavarovalnice iz tega naslova ustvarjajo. In ker dopolnilnega zavarovanja nismo sposobni ukiniti, so bili pač ljudje prikrajšani dvakrat. Danes delno saniramo s tem predlogom zadevo.</p>
               <p>Prvič, zaradi varčevalnih ukrepov, ki so posegli v pravice delavcev in ostalih prebivalcev države in drugič zato, ker so ohranili nepravično in nesolidarno dopolnilno zdravstveno zavarovanje. Zaradi tega tudi podpiramo ta predlog. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolegica Ivanuša, izvolite.</p>
            </sp>
            <sp who="IvanušaLidija">
               <speaker>LIDIJA IVANUŠA (PS SNS):</speaker>
               <p>Hvala. Lep pozdrav še enkrat. V Poslanski skupini Slovenske nacionalne stranke prav tako podpiramo predlog zakona o spremembah in dopolnitvah Zakona o zdravstvenem varstvu in zdravstvenem zavarovanju, ker sedaj veljavna ureditev lahko ogrozi transplantacijski program. Če ni primernih darovalcev pri nas, jih je potrebno iskati v tujini, kar pa je bistven dražje.</p>
               <p>Poleg tega tudi menim, da je prav, da se družba do vseh darovalcev obnaša enako spoštljivo ter enako vrednoti njihova dejanja. Me pa zanima v katerih tujih državah ste iskali primerne darovalce, če v Sloveniji niste našli primernega darovalca? Kaj boste naredili za bolj enakovredno obravnavo darovalcev in na kakšen način jih boste motivirali, da bodo pripravljeni darovati? Zanima me ali je prišlo v Sloveniji do kakršnih zlorab v zadnjih 10 letih in na kakšen način ste jih sankcionirali? Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala kolegici Ivanuša. Ali bo ministrstvo podalo odgovore? Še prej je bil odgovor naslovljen na Državni svet. Izvolite, kolega Horvat.</p>
            </sp>
            <sp who="HorvatTomaž">
               <speaker>TOMAŽ HORVAT:</speaker>
               <p>Hvala lepa za vprašanje. S strani Zavoda za transplantacijo za presaditev organov in tkiv Slovenije Transplant nam je bilo na seji Državnega sveta oziroma na komisiji razloženo, da nekateri posamezniki, ko slišijo za to, da ne bodo opravičeni 100 % regresa, se ne odločijo za darovanje organov in to dejansko lahko ohromi pač ta naš transplantacijski plan. Točnih informacij v tem trenutku nimam. Lahko pa jih pridobimo in vam jih v pismu posredujemo. Je bilo pa z njihove strani potrjeno oziroma zatrjeno, da se to dejansko dogaja na mesečni ali dnevni bazi in da zaradi tega se nekateri ne odločijo za to, da bi darovali tkivo ali pa organe. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Ministrstvo ne čuti potrebe, da bi podalo odgovor. Ali je še želja po razpravi? Prosim, kolegica Jeraj.</p>
            </sp>
            <sp who="JerajAlenka">
               <speaker>ALENKA JERAJ (PS SDS):</speaker>
               <p>Hvala za besedo. Gospod iz Državnega sveta je povedal, da je bilo obljubljeno, da se bo to vključilo v spremembo zakona. Zanima me ali ministrstvo dela kaj na tem. Ker to stalno poslušati »bomo mi to sistemsko rešili« pa čakamo in čakamo, pa ni nič. Vse kar mi predlagamo ni sistemsko, ampak če se pojavi problem ga je treba rešiti. Ne moreš vedno čakati in potem reševati dvajset stvari naenkrat. Lahko tudi, ampak to ponavadi predolgo traja. Zato se predlaga, da se posamične stvari, ki so manj komplicirane rešijo hitreje. Zato me zanima ali so kje sedaj s tem, ker pravijo, da načeloma podpirajo, ampak da pripravljajo svojo rešitev.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Prosim, če nam lahko ministrstvo odgovori v kakšni fazi je to, kar imenujemo sistemsko reševanje na ravni omenjenega zakona.</p>
            </sp>
            <sp who="MateTanja">
               <speaker>TANJA MATE:</speaker>
               <p>Hvala za vprašanje. Kot rečeno, celovita sprememba Zakona o zdravstvenem varstvu in zdravstvenem zavarovanju kot ste seznanjeni je v vladnem načrtu dela. Seveda se ne bo začela od začetka in se tudi ne bo spreminjalo v detajlih posameznosti. Mi podpiramo ta predlog zakona predvsem zaradi tega, kar je bilo opozorjeno že ob obrazložitvah. V tem smislu pa celovitost vidimo v celovitosti celotnega poglavja pravic iz obveznega zdravstvenega zavarovanja. In to bomo reševali v tem poglavju.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Prosim samo za magnetogram, da se še predstavite.</p>
            </sp>
            <sp who="MateTanja">
               <speaker>TANJA MATE:</speaker>
               <p>Tanja Mate, Ministrstvo za zdravje.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Kolega Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala lepa. Saj pri tem predlogu zakona človek ne more in ne sme biti proti. Gre dejansko za zelo človeško dejanje, ki mora biti ne nagrajeno, ampak vsaj da se omilijo posledice tistega, kar ta človekoljubnost prinese.</p>
               <p>Dejansko se mi pa pojavlja vprašanje pri amandmaju. Če sem prav razumel, Zakonodajno-pravne službe ni več, ali je, nisem videl gospe, se opravičujem. Gre tukaj za vsebinsko ali samo za tehnično spremembo. Ker če gre za vsebinsko, potem se mora vsebinsko do tega opredeliti tudi Ministrstvo za zdravje. Če pa gre samo za tehnično, potem pa dejansko lahko danes oboje spremenimo. V nasprotnem primeru, če gre za vsebinsko spremembo, bi potem predlagal, da se s sprejemom tega amandmaja počaka do plenarnega zasedanja in se potem to zadevo reši. Ne zato, ker bi bili proti, ampak dejansko, da se ugotovi kakšne posledice to povleče za seboj. Samo to bi želel. Hvala.</p>
            </sp>
            <sp who="TrčekFranc">
               <speaker>PRESEDNIK DR. FRANC TRČEK:</speaker>
               <p>Prosim za odgovor.</p>
            </sp>
            <sp who="TrillerVrtovecKatja">
               <speaker>DR. KATJA TRILLER VRTOVEC:</speaker>
               <p>Sama beseda presaditev sicer je širši pojem in se nanaša na prejemnika in na donarja pri presaditvi. In donar je lahko mrtev ali živ. Ampak ker gre tukaj za presaditev v korist druge osebe, dejansko gre za sopomenki za ker to pomeni, da se nanaša tudi samo na donarja, ki je takrat živa oseba in to je enako kot darovanje in posledice darovanja. Tako da ne gre na vsebinsko. Ne.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Ali je še želja po razpravi? Kolegica Mojca Žnidarič.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS SMC):</speaker>
               <p>Hvala za besedo. Tudi sama bi želela povedati, da bom spremembe Zakona o zdravstvenem varstvu in zdravstvenem zavarovanju kot predlaga Državni svet podprla, ker se mi zdi res nujno, da izenačimo darovalce krvi z vsemi drugimi darovalci. Kot je bilo v sami predstavitvi povedano, res je tudi darovanje matičnih celic in kakršnihkoli drugih organov še toliko bolj zahtevno in vsakega, tudi če je to eden, dva ali trije, ki jih lahko letno zaradi tega dodatno pridobimo, je vsekakor spodbudno in tudi enakopravnost se mi zdi ključni pojem. Torej, ne glede na to, da trenutno ne bo vse skupaj sistemsko rešeno, se mi zdi, da je vseeno prav, da to zadevo podpremo. Tudi lansko leto je že bil vložen predlog, ampak zaradi tega, ker se je pripravljal zakon, nove spremembe celotne zakonodaje, ni šlo skozi, pa se mi zdi, da je nepotrebno, da se ponovno čaka še leto dni, preden se vse skupaj reši.</p>
               <p>Je pa spodbudno. Nekateri, ki ste imeli določena vprašanja, imam pred seboj letno poročilo za leto 2007 Slovenija donor, to se pravi slovenski register nesorodnih darovalcev krvotvornih matičnih celic. Spodbudno je, da se torej register darovalcev zadnja leta povečuje. Tu je bila izvedena tudi ena večja akcija za seznam. Spodbudno je tudi to, ali pa pohvalno, da je 59 % žensk vključenih v ta register. Mogoče lahko moške spodbudimo, da se še malo bolj vključijo.</p>
               <p>Zadevo vsekakor podpiramo in se zahvaljujem predlagatelju, da jo je ponovno vložil. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ali je še želja po razpravi? Kolega Pavšič, izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Samo nadaljeval bi tam, kjer sem prej končal. Po posvetu bi predlagal, da se do vsebine amandmaja bolj natančno opredeli ministrstvo, ker bodo potem znane vse posledice. Gre res za zelo široko, pa ne me narobe razumeti, kolegica, nisem proti, ampak bi rad videl kakšne bodo dejansko posledice tega amandmaja. Predlagal bi, da se počaka do plenarnega zasedanja s tem amandmajem. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Torej, če prav razumem predlog kolega Pavšiča, nekako predlagate, da predlagateljica amandmaja odbora SNS umakne. Tega ne moremo, ampak da se enostavno pridobi mnenje ministrstva. Ministrstvo nam to mnenje ne more podati na tej seji. <stage>(Ne.)</stage> Če sedaj ne glasujemo o amandmaju, je potem člen zaprt. Člen je odprt, o amandmaju bomo glasovali, če bo preglasovan, je člen še vedno odprt. Če amandma sprejmemo je člen odprt, če ga ne sprejmemo pa je zaprt. Amandma bomo dali na glasovanje. Mislim, da ne delamo tukaj, na koncu jezika imam večje halabuke postopkovne kot je potrebna.</p>
               <p>Ker je bilo marsikaj povedanega bom tokrat res kratek. Strinjam se z vsem povedanim. S tem sem končal mojo razpravo. Ali želi še kdo razpravljati? Postopkovno, kolega Cigler.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Ta amandma praktično podpiramo, želimo samo določeno obrazložitev. Če ga sedaj izglasujemo, to pomeni, da še vedno dobimo mnenje. <stage>(Seveda do seje DZ)</stage>. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Seveda. Pokimali so na strani izvršilne oblasti. Do seje Državnega zbora bo pač v sistemu pisno stališče resornega ministrstva do amandmaja, ki ga je predlagalo matično delovno telo. Torej, ker ni več želje po razpravi, zaključujem razpravo in na glasovanje dajem amandma k 1. členu, ki se glasi:</p>
               <p>Torej, ker ni več želje po razpravi, zaključujem razpravo in na glasovanje dajem amandma k 1. členu, ki se glasi:</p>
               <p>V prvi alineji tretjega odstavka 31. člena se besedilo »presaditev« zamenja z besedilom »darovanja in posledic darovanja«. Obrazložitev je že predlagatelj podal.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(4 člani.)</stage>
               </p>
               <p>Ugotavljam, da je bil amandma k 1. členu sprejet.</p>
               <p>Sedaj prehajamo na glasovanje o vseh členih zakona skupaj.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(14 članov)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je zakon v celoti soglasno sprejet.</p>
               <p>S tem zaključujemo drugo obravnavo predloga zakona na matičnem delovnem telesu. Sprejeti amandma bo vključen v dopolnjeni predlog zakona, ki bo sestavni del poročila odbora. Predlagam, da sem poročevalec na seji Državnega zbora sam. Ima kdo kaj proti? <stage>(Ne.)</stage>
               </p>
               <p>S tem zaključujem to točko dnevnega reda.</p>
               <p>Prehajam na <title>2. TOČKO DNEVNEGA REDA – RAZNO.</title>
               </p>
               <p>Ali ima kdo kaj pod točko Razno. Ne.</p>
               <p>Torej zaključujem 2. točko dnevnega reda 2. redne seje in s tem tudi 2. redno sejo Odbora za zdravstvo ter se vsem vabljenim in sodelujočim zahvaljujem za udeležbo na seji. Hvala.</p>
               <stage type="time">Seja se je končala 8. maja 2019 ob 15.30 uri.</stage>
            </sp>
         </div>
      </body>
   </text>
</TEI>
