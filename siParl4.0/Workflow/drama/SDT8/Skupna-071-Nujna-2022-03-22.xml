<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="Skupna-071-Nujna-2022-03-22">
   <teiHeader>
      <fileDesc>
         <titleStmt>
            <title>Skupna seja</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-071-Nujna-2022-03-22.Skupna" n="071">
               <name>Nujna</name>
               <date when="2022-03-22"/>
            </setting>
         </settingDesc>
         <particDesc>
            <listOrg>
               <org xml:id="Skupna-071-Nujna-2022-03-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-071-Nujna-2022-03-22.Skupna">
                        <orgName key="Skupna">Skupna seja</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">1. nadaljevanje 71. nujne seje</stage>
            <stage type="date">(22. marec 2022)</stage>
            <stage type="chairman">Sejo je vodil Robert Polnar, predsednik odbora.</stage>
            <stage type="time">Seja se je začela ob 9. uri.</stage>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Spoštovane gospe in gospodje, dobro jutro! Začenjam 1. nadaljevanje 71. nujne seje Odbora za finance.</p>
               <p>Opravičil za današnjo sejo nisem prejel, imam pa nekaj pooblastil, in sicer: Janez Moškrič nadomešča Jureta Ferjana iz Poslanske skupine Slovenske demokratske stranke, Franci Kepa nadomešča Franca Rosca iz Poslanske skupine Slovenske demokratske stranke, Alenka Jeraj nadomešča Karmen Kozmus Ferjan iz Poslanske skupine Slovenske demokratske stranke in Soniboj Knežak nadomešča Janija Prednika iz Poslanske skupine Socialnih demokratov.</p>
               <p>Prehajamo na <title>7. TOČKO DNEVNEGA REDA – PREDLOG ZAKONA O PREPREČEVANJU PRANJA DENARJA IN FINANCIRANJA TERORIZMA.</title>
               </p>
               <p>Predlagatelj zakona je Vlada. Kolegij predsednika Državnega zbora je na 132. seji, 4. marca 2022, potrdil nujni postopek. Dne 9. marca 2022 je skupina poslank in poslancev vložila zahtevo za ponovno odločanje o odločitvi Kolegija predsednika Državnega zbora glede nujnega postopka. Dne 14. marca 2022 pa je Državni zbor odločil, da se predlog zakona obravnava po nujnem postopku.</p>
               <p>K obravnavi te točke so vabljeni predstavnice in predstavniki Ministrstva za finance, Državnega sveta, Urada Republike Slovenije za preprečevanje pranja denarja in Zakonodajno-pravne službe Državnega zbora.</p>
               <p>Kot gradivo smo poleg predloga zakona prejeli še mnenje Zakonodajno-pravne službe z dne 7. marca 2022, dopis Informacijske pooblaščenke z dne 9. marca 2022 in mnenje Komisije Državnega sveta za gospodarstvo, obrt, turizem in finance z dne 9. marca 2022.</p>
               <p>Rok za vlaganje amandmajev teče do razprave o posameznem členu predloga zakona. Zaenkrat amandmaji še niso bili vloženi.</p>
               <p>Začenjam <title>drugo obravnavo</title> predloga zakona.</p>
               <p>Za uvod dajem besedo predstavnici Ministrstva za finance, državni sekretarki Maji Hostnik Kališek. Izvolite.</p>
            </sp>
            <sp who="HostnikKališekMaja">
               <speaker>MAJA HOSTNIK KALIŠEK:</speaker>
               <p>Hvala lepa.</p>
               <p>Spoštovani!</p>
               <p>Predlog zakona, ki je pred vami, je bil s podobno vsebino pred kratkim že obravnavan v Državnem zboru. Besedilo novega predloga pa se spreminja na način, da se sledi določenim pripombam Zakonodajno-pravne službe Državnega zbora iz prejšnjega zakonodajnega postopka, poleg tega se upošteva tudi določene pomisleke iz prejšnje obravnave.</p>
               <p>S tem v zvezi je tako treba pojasniti, da sedanji predlog sledi trenutno veljavnemu zakonu glede pooblastil inšpektorjev za preprečevanje pranja denarja. Zaradi večje jasnosti pa je v novem zakonu dodan nov osmi odstavek 159. člena, ki določa, da lahko zavezanec inšpektorju, ki nima odločbe pristojnega sodišča, odkloni vstop v stanovanjske prostore. Menimo, da smo s tem naslovili največji pomislek, zaradi katerega predlog zakona ni bil sprejet na januarski seji Državnega zbora. Pri tem je treba upoštevati, da inšpektorji za preprečevanje pranja denarja opravljajo nadzor nad tem, ali zavezanci v skladu z zakonom izvajajo ukrepe za preprečevanje pranja denarja in financiranja terorizma. Preverjajo torej zakonitost delovanja zavezancev kot poslovnih subjektov in ne posameznikov. Ostala vsebina zakona ostaja nespremenjena, saj gre za prenos zakonodajnih aktov Evropske unije.</p>
               <p>Sprejetje po nujnem zakonodajnem postopku je potrebno, ker je Republika Slovenija že prejela uradna opomina zaradi nepravočasnega prenosa dveh direktiv v slovenski pravni red. V primeru, da Slovenija ne prenese določb direktiv v nacionalni pravni red pravočasno, ima Evropska komisija možnost ukrepanja, pri čemer bi neugoden izid postopka lahko pomenil veliko finančno breme za Republiko Slovenijo.</p>
               <p>Osnovni namen predloga zakona, ki je pred vami, je torej prenos treh zakonodajnih aktov Evropske unije v slovenski pravni red. Tako se v slovenski : pravni red delno prinaša direktiva EU2019/2177 v delu, ki spreminja četrto direktivo o preprečevanju pranja denarja, direktivo 2019/1153 k določitvi pravil za lažjo uporabo finančnih in drugih informacij za namene preprečevanja, odkrivanja, preiskovanja ali pregona nekaterih kaznivih dejanj ter deloma ureja izvajanje uredbe 2018/1672 o kontroli gotovine, ki se vnaša v unijo ali iznaša iz nje. Dodatno predlog zakona na predlog zavezancev ter nadzornih organov vsebuje tudi nekatere izboljšave o delovanju sistema preprečevanja pranja denarja. Na primer omilitev določenih zahtev za zavezance, ki so sedaj strožje od zahtev evropske direktive, širijo se možnosti za video elektronsko identifikacijo ter uvajajo nova orodja za izmenjavo podatkov med zavezanci in nadzornimi organi. Predlog zakona določa tudi nove prekrške z namenom učinkovitejšega izvajanja nadzorniških nalog, višina glob pa se prilagodi višini prihodkov pranega subjekta. Potrebno je izpostaviti, da urad za preprečevanje pranja denarja ni organ kazenskega pregona, temveč opravlja obveščevalno dejavnost in sicer sprejema in analizira sumljive transakcije vse z namenom, da se prepreči pranje denarja in financiranje terorizma. Za učinkovito izvajanje te naloge pa mora imeti v skladu z mednarodnimi standardi in evropsko zakonodajo na volj zadostna pooblastila predvsem v obliki dostopa do finančnih in upravnih informacij ter informacij v zvezi s kazenskim pregonom, saj gre pri pranju denarja in financiranju terorizma praviloma za organizirano in mednarodno kriminalno dejavnost. Urad izvaja svoja pooblastila samo za namene preprečevanja pranja denarja in financiranje terorizma. Posledično urad vstopa do razpoložljivih evidenc in podatkov, ki jih te vsebujejo zgolj za navedene namene, posamezni dostopi pa se beležijo ter se o njih hrani revizijska sled. Poleg tega se s predlogom novega zakona pooblastila Urada Republike Slovenije za preprečevanje pranja denarja glede obdelave osebnih podatkov ne spreminjajo bistveno ter ostajajo v enakem obsegu kot v veljavnem zakonu. Primarni cilj te novele je torej uskladitev s pravnim redom Evropske unije, izboljšano obvladovanje tveganj pranja denarja ter učinkovitejši nadzor. Predlagam, da predlog zakona podprete.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala gospa državna sekretarka.</p>
               <p>Prejel sem še eno pooblastilo in sicer poslanka Nataša Sukič nadomešča poslanca Luko Mesca iz Poslanske skupine Levica.</p>
               <p>Nadaljujemo. Zdaj je na vrsti predstavnica Zakonodajno-pravne službe, gospa Metoda Hrovat Pirnat. Izvolite, prosim.</p>
            </sp>
            <sp who="HrovatPirnatMetoda">
               <speaker>MAG. METODA HROVAT PIRNAT:</speaker>
               <p>Hvala lepa za besedo, gospod predsednik.</p>
               <p>Zakonodajno-pravna služba je pripravila mnenje, ki ste ga dobili 7. 3. Predlog zakona je vsebinsko identičen predlogu Zakona o preprečevanju pranja denarja in financiranje terorizma, ZEPO 2268-8, ki ga Državni zbor ni sprejel. V njem so upoštevane le pripombe Zakonodajno-pravne službe, ki se nanašajo na opozorilo na napačne sklice, številčenje odstavkov in druge podobne pomanjkljivosti takratnega predloga zakona. Z ničemer pa niso bile upoštevane obsežne vsebinske pripombe k takratnem predlogu zakona, katerih predlagatelj tudi v sedanjem predlogu zakona ni upošteval. V svojem odgovoru k prvem predlogu zakona je predlagatelj zakona sicer navedel razloge za to neupoštevanje, ki pa jih ni mogoče sprejeti, zato Zakonodajno-pravna služba bistvene vsebinske pripombe ponavlja. V prvi vrsti je med temi pripombami treba omeniti pripombe k določbam predloga zakona, ki nesorazmerno posegajo v varstvo osebnih podatkov. Gre za določbe, ki pomeni zbiranje ogromnega števila podatkov od katerih bo le malo ali nič uporabljenih za izvajanje pristojnosti Urada za preprečevanje pranja denarja. Gre za tako imenovano pridobivanje osebnih podatkov na zalogo, torej 75. člen, 94. člen, 96. člen, 149. člen in 150. člen. V kar nekaj členih predlog zakona ne našteva jasno osebnih podatkov, ki se obdelujejo na njegovi podlagi ali to prepušča podzakonskemu predpisu ministra, na primer, 89. in 92. člen. Predlog zakona na več mestih tudi določa predolge roke hrambe osebnih podatkov, na primer, 50. in 135. člen in nesorazmerno omejuje ustavno pravico posameznikov do seznanitve z lastnimi osebnimi podatki, to sta 51. in 134. člen predloga zakona. Predlog zakona določa tudi obsežno povezovanje baz osebnih podatkov ali celo njihovo podvajanje, na primer osmi odstavek 51. člena. Na pomanjkljivo ureditev varstva osebnih podatkov v predlogu zakona je opozorila tudi informacijska pooblaščenka v daljšem pismu, v katerem so te pomanjkljivosti še bolj podrobno analizirane.</p>
               <p>V prvi vrsti je med temi pripombami treba omeniti pripombe k določbam predloga zakona, ki nesorazmerno posegajo v varstvo osebnih podatkov. Gre za določbe, ki pomeni zbiranje ogromnega števila podatkov od katerih bo le malo ali nič uporabljenih za izvajanje pristojnosti Urada za preprečevanje pranja denarja. Gre za tako imenovano pridobivanje osebnih podatkov na zalogo, torej 75. člen, 94. člen, 96. člen, 149. člen in 150. člen. V kar nekaj členih predlog zakona ne našteva jasno osebnih podatkov, ki se obdelujejo na njegovi podlagi ali to prepušča podzakonskemu predpisu ministra, na primer, 89. in 92. člen. Predlog zakona na več mestih tudi določa predolge roke hrambe osebnih podatkov, na primer, 50. in 135. člen in nesorazmerno omejuje ustavno pravico posameznikov do seznanitve z lastnimi osebnimi podatki, to sta 51. in 134. člen predloga zakona. Predlog zakona določa tudi obsežno povezovanje baz osebnih podatkov ali celo njihovo podvajanje, na primer osmi odstavek 51. člena. Na pomanjkljivo ureditev varstva osebnih podatkov v predlogu zakona je opozorila tudi informacijska pooblaščenka v daljšem pismu, v katerem so te pomanjkljivosti še bolj podrobno analizirane.</p>
               <p>Nekatere od navedenih kršitev ustavne pravice do varstva osebnih podatkov so sicer urejana v členih predloga zakona, ki so vsebinsko enaki ali zelo podobni določbi v veljavnem zakonu o preprečevanju pranja denarja in financiranja terorizma, kar pa ne pomeni, da teh določb v predlogu zakona ni potrebno spremeniti in uskladiti z zahtevami Ustave. Iz ustavno sodne prakse o 38. členu Ustave, ki ureja varstvo osebnih podatkov, izhaja, da je poseg v informacijsko zasebnost dopusten le, če je v zakonu določno opredeljeno, kateri podatki se smejo zbirati in obdelovati, za kakšen namen jih je dovoljeno uporabljati, nadzor nad zbiranjem, obdelovanjem in uporabo ter varstvo tajnosti zbranih osebnih podatkov. Namen zbiranja osebnih podatkov mora biti ustavno dopusten. Zbirati se smejo le podatki, ki so primerni in nujno potrebni za uresničitev zakonsko opredeljenega namena in koliko časa je to nujno potrebno. Čeprav je cilj preprečevanja pranja denarja in financiranja terorizma pomemben cilj v javnem interesu, pa to samo po sebi še ne opravičuje tako obsežnih posegov v informacijsko zasebnost. Za vsak poseg posebej mora biti izveden strogi test sorazmernosti, s katerim se oceni, ali so za zadevno obdelavo osebnih podatkov izpolnjeni zgoraj navedeni pogoji.</p>
               <p>Druga skupina pripomb se nanaša na široka pooblastila, ki jih imajo organi, ki izvajajo inšpekcijski nadzor, 159. člen predloga zakona, med njimi tudi Urad za preprečevanje pranja denarja. Predstavlja zelo široka pooblastila inšpektorjev v inšpekcijskem postopku, ki predstavljajo pravico vstopit v prostore proti volji lastnika oziroma imetnika, pregledovati dokumentacijo, tudi v elektronski obliki, v elektronskih komunikacijskih napravah in opraviti druga dejanja, ki so v bistvu preiskovalna dejanja in to tako v prostorih pravnih kot tudi fizičnih oseb.</p>
               <p>Te določbe po mnenju Zakonodajno-pravne službe niso skladne z Ustavo, saj ne izpolnjujejo ustavnih zahtev za poseganje v pravico varovanja zasebnosti iz 35. člena Ustave, nedotakljivosti stanovanja iz 36. člena Ustave in varstva tajnosti pisem in drugih občil iz 37. člena Ustave. Te zahteve je Ustavno sodišče podrobneje obrazložilo v zadevi U140/12, v kateri je poudarilo, da je pod določenimi pogoji varovanja tudi zasebnost pravnih oseb, še toliko bolj seveda zasebnost fizičnih oseb. Vseh teh omejitev, določbe o inšpekcijskem nadzoru predloga zakona ne upoštevajo.</p>
               <p>Še posebej pa je Zakonodajno-pravna služba opozorila na neskladnost določb o pregledu odvetniške pisarne z odločbo Ustavnega sodišča v zadevi U1115/14, UP218/14, v kateri je Ustavno sodišče ugotovilo neustavnost Zakona o kazenskem postopku in določilo minimalne zahteve, ki jih morajo vsi organi upoštevati pri izvedbi preiskave pri odvetniku. Pri tem nikakor ni mogoče upoštevati odgovora predlagatelja zakona, da inšpekcijski pregled ni preiskava, saj se slednja izvede le v okviru kazenskega ali predkazenskega postopka. Vendar ta formalni zagovor ne vzdrži kritike, saj je poimenovanja posega v zaupnost komunikacije med odvetnikom in njegovo stranko nebistveno. Bistveno je, da gre za prisilni vstop državnega organa v prostore in pregledovanje dokumentacije, ki vključuje tudi zaupno komunikacijo odvetnika s stranko. Zato je tudi pooblastila za inšpekcijski pregled v predlogu zakona treba šteti za preiskavo odvetniške pisarne, ki ne ustreza zahtevam iz navedene odločbe Ustavnega sodišča.</p>
               <p>Tretja skupina pripomb se nanaša na izdajanje različnih o začasni ustavitvi transakcij in drugih podobnih odredb, torej 99. člen, 100. člen, 102. člen, 103. člen, 105., 107., 120. in 126. člen predlog zakona. Zakonodajno-pravna služba je opozorila, da gre za posamične akte državnih organov, ki glede na ustavne zahteve enakega varstva pravic <stage>(22. člen Ustave)</stage>, pravice do pravnega sredstva <stage>(25. člen Ustave)</stage> in pravice do sodnega varstva <stage>(23. in 157. člen Ustave)</stage> treba izdajati v ustreznem postopku, v katerem so zagotovljene ustrezne kavtele glede varstva pravic. Predlagatelj sicer odgovarja, da pravil ZUP ni mogoče upoštevati, saj je treba odredbe izdati zelo hitro. S tem se Zakonodajno-pravna služba lahko strinja, vendar je v svojem mnenju opozorila, da mora predlog zakona v primeru, da ni mogoče uporabljati ZUP, določiti poseben, naravi odredbe prilagojen postopek, ki pa bo vsaj v minimalni potrebni meri upošteval navedene ustavne pravice, tega pa v predlogu zakona ni.</p>
               <p>Na koncu je treba opozoriti na to, da predlog zakona določa veliko število podzakonskih predpisov. Pri tem pogosto ne opredeljuje vsebine teh predpisov in ne daje nobene vsebinske podlage za te predpise. Načelo vezanosti delovanja upravnih organov na ustavo in zakone ali legalitetno načelo <stage>(drugi odstavek 120. člena Ustave)</stage> zahteva, da so državni organi in nosilci javnih pooblastil pri izvrševano svojih pooblastil vezani na okvir, ki ga določata ustava in zakon in nimajo pravice izdajati predpisov brez vsebinske podlage v zakonu. Zakon mora biti vsebinska podlaga za izdajanje podzakonskih aktov. Upravni predpis sme zakonsko normo dopolnjevati le do te mere, da z dopolnjevanjem ne uvaja originalnih nalog države in da z zakonom urejenih pravic in obveznosti ne združuje. Pravilniki se sprejemajo za izvrševanje zakona in so na zakon vezani tako, da v vsebinskem smislu ne smejo določiti ničesar brez zakonske podlage in zunaj vsebinskih okvirov, ki morajo biti v zakonu izrecno določene ali iz njega vsaj z razlago ugotovljivi. Zato smejo <stage>/ nerazumljivo/</stage> le določbe o izvrševanju posameznih zakonskih določb, tako na primer odločba Ustavnega sodišča U1-138/08. Tem zahtevam načela zakonitosti podzakonskih predpisov, ki izhajajo iz 120. člena Ustave, pri določanju pooblastil vladi ali ministrstvu za izdajo podzakonskega predpisa, predlog zakona ne ustreza.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa Hrovat Pirnat.</p>
               <p>Zdaj bomo nadaljevali s predstavitvijo uvodnih poročil. Zanima me ali se želi oglasiti predstavnik Urada za preprečevanje pranja denarja.</p>
               <p>Gospod Ivan Radulović, ali želite besedo? Izvolite, prosim, gospod Radulović.</p>
            </sp>
            <sp who="RadulovićIvan">
               <speaker>IVAN RADULOVĆ:</speaker>
               <p>Najlepša hvala, predsednik. Lep pozdrav vsem.</p>
               <p>Torej bom poskusil tako na kratko odgovoriti na to, kar je gospa iz ZPS-ja povedala. Torej kolikor je meni znano, minister za finance tudi že odgovoril <gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Radulović, dajte blizu mikrofona zaradi magnetograma, da bo razumljivo, kar govorite, prosim.</p>
            </sp>
            <sp who="RadulovićIvan">
               <speaker>IVAN RADULOVIĆ:</speaker>
               <p>Seveda.</p>
               <p>Torej kolikor je meni znano, je Ministrstvo za finance že odgovarjalo na pisne navedbe Zakonodajno-pravne službe, tako da malo se bom ponavljal glede na to, kar je bilo že napisano.</p>
               <p>Veliko je govora o tem nesorazmernem poseganju v pravice do varstva osebnih podatkov. In tudi tukaj mislim, da je bilo večkrat pojasnjeno, da mogoče se napačno razume oziroma se ne razume v celoti, kaj je sploh naloga urada, predvsem ko je govora o tem, da je urad finančno obveščevalna enota. Torej, tudi to nekako izhaja iz pripomb informacijskega pooblaščenca, da ima posebna pooblastila urad, da urad za razliko od drugih državnih organov določene pristojnosti ima, ki jih drugi nimajo oziroma ima obsežne pristojnosti, kar seveda drži. Ampak to seveda drži zaradi tega, ker je poseben organ v tem smislu, da mora imeti te pristojnosti, da lahko učinkovito deluje. Torej, to ni nek unicum Republike Slovenije in sama funkcija urada in tudi pristojnosti, ki jih ima.</p>
               <p>Ko je govora o tem do katerih vseh podatkov lahko dostopa urad, katere podatke lahko obdeluje v lastnih evidencah, pa tudi v katerih drugih evidenc državnih organov lahko dostopa, nismo, recimo temu, neobičajni v tem smislu, da tudi drugi FIU drugih držav članic, seveda, dostopajo do osebnih podatkov kot so ime, priimek, državljanstvo, naslov, davčna številka, EMŠO oziroma ekvivalent EMŠ-a v tujini, dostopa lahko tudi do podatkov iz drugih javnih oziroma tudi ne nujno javnih registrov kot so razne kazenske evidence, konec koncev policijske evidence. Tako da v tem smislu nismo neobičajni.</p>
               <p>Ko je govora o strogem testu sorazmernosti je seveda gospa pojasnila, absolutno je namen, ki ga zasleduje zakon utemeljen v javnem interesu, torej preprečevanje pranja denarja in financiranja terorizma. Tako da tukaj mislim, da nimamo težav.</p>
               <p>Ko pa je potem govora o tem ali je to nujno, tukaj se zalomi to razumevanje oziroma nerazumevanje funkcije urada. Urad je finančna obveščevalna dejavnost. Urad brez podatkov, torej brez obveščevalnih podatkov, v tem smislu finančnih obveščevalnih podatkov ne more funkcionirati oziroma ne more učinkovito funkcionirati. Ravno tako morajo biti podatki na voljo uradu pravočasno, tako da nek neposreden dostop oziroma dostop kjer bi preveč časa trajalo, da urad sploh dobi te podatke bi spet omejil učinkovitost dela tega urada. Da ne bo to izpadlo kot da je to spet nekaj kar si mi izmišljujemo, direktiva in tudi <stage>/nerazumljivo/</stage> priporočila, ki nekako so osnova za to kaj piše v direktivi izrecno govori o tem, da morajo imeti pravočasen dostop do finančnih, administrativnih in kazenskih podatkov, torej podatkov v zvezi s kazenskimi zadevami FIU in to tudi seveda prenaša zakon, tako da tudi mislim da kar se tiče strogega testa sorazmernosti v smislu nujnosti je zakon pokrit.</p>
               <p>Mogoče ni bilo toliko govora o tem v predlogu tega zakona, zato ker je to nekaj ker že v Sloveniji obstaja veliko časa. Pa ne samo ZPPDFT-1, ki je bil sprejet 2016 in je bil takrat sprejet načeloma brez težav oziroma ni nihče bil proti v Državnem zboru, ampak tudi predhodniki zakona o preprečevanju pranja denarja in financiranja terorizma iz 2016 so seveda imeli podobna pooblastila za urad, ker sicer urad sploh ne bi mogel funkcionirati. Tako da toliko o tej sorazmernosti oziroma toliko o tem varstvu osebnih podatkov.</p>
               <p>Kar se tiče omejevanja pravice do seznanitve z obdelavami lastnih osebnih podatkov je spet tako, da, kot je državna sekretarka omenila, pranje denarja pa financiranje terorizma je praviloma organizirana pa mednarodna kriminalna dejavnost. Če imajo možnost tisti, ki so preiskovani s strani urada oziroma tisti, ki so dejansko v postopkih na uradu, da se enostavno seznanijo s tem, da so v postopkih na uradu, predvsem zato, ker gre to za precej preliminarne postopke, torej to niso predkazenski postopki, to niso kazenski postopki, kjer seveda osumljenci oziroma obtoženci imajo tudi že pravico se seznaniti s podatki, ki se obdelujejo, imamo to težavo da potem so tudi predkazenski, kazenski postopki, ki izvirajo iz postopkov na uradu neučinkoviti. Tako da tudi tukaj je treba, žal, seveda omejiti pravico do seznanitve z lastnimi osebnimi podatki, ampak seveda tukaj izhajamo iz tega, da zagotovimo učinkovitost postopkov, ki temeljijo na uvodnih, recimo temu poizvedovanjih urada.</p>
               <p>Tukaj je bilo še omenjeno in to me malo moti in moram res poudariti, govoriti o tem, da se pridobivajo podatki, ki niso uporabni, da se pridobivajo podatki na zalogo, kar seveda, da ne bom preveč žaljiv, vsaj ni pravilno, če ne kaj drugega. Torej, urad seveda ne pridobiva podatkov, ki ne bi bili uporabni. To tudi je tako kot da bi rekli, da Sova kot obveščevalna varnostna agencija pridobiva podatke preprosto zato, ker jim je dolgčas, pa da bi jih mogoče imeli za vsak slučaj. Torej, gre za to, da se pridobivajo podatki, ki se z uparjanjem<gap reason="inaudible">
                     <desc>(?)</desc>
                  </gap> z drugimi podatki seveda izkaže za uporabne. Drži, absolutno, vsake toliko dobi tudi urad kakšno prijavo sumljive transakcije s strani</p>
               <p> kakšnega zavezanca kot je banka, ki se na koncu izkaže, da sploh ne gre za pranje denarja oziroma financiranje terorizma, kar tudi ni težava, ker to je načeloma sistem, ki naj bi tako funkcioniral, da urad dobi več prijav kot je dejansko na koncu pranje denarja, da je to neke vrste filter, ki gre skozi urad. Podatki, ki jih pridobiva in recimo ko je govora o podatkih, ki se jih pridobiva na zalogo, se vsaj v pisnem mnenju ZPS verjetno nanaša na gotovinske transakcije. To je spet nekaj kar in je bilo pojasnjeno tudi v odgovoru ZPS-ju, torej je bilo že večkrat napisano, da gotovinske transakcije predvsem gotovinske transakcije v višjih zneskih to višje tveganje oziroma predstavljajo neko povečano tveganje za pranje denarja in za financiranje terorizma, kar tudi ne izhaja iz nekako samo naše prakse, ampak načelom tudi iz ugotovitev <stage>/ nerazumljivo/</stage>, iz ugotovitev Evropske komisije in je to nekaj splošno sprejeto. Po drugi strani povezave z gotovinskimi transakcijami v večjih zneskih je tudi z davčnimi utajami oziroma z davčnimi prekrški. In tudi še ena stvar, ki je verjetno zelo pomembna za nas, da vidimo, da smo umeščeni pravilno v kontekst, tudi druge države članice imajo podobne obveznosti sporočanja gotovinskih transakcij in seveda nekatere tudi v nižjih zneskih, tako da to ni spet neki unicum oziroma ni nekaj kar bi bilo kot prvo pri nas se izmislilo kot drugo pa bi bilo neuporabno in se ne uporablja in ti podatki se potem uporabljajo v konkretnih postopkih, kjer se uparja podatke, ki so pridobljeni na podlagi te obveznosti, skupaj s prijavami sumljivih transakcij, skupaj z drugimi ljudmi, ki jih ima na voljo urad. Tako, da žal ne moremo govoriti o tem, da to niso uporabni podatki, ker velikokrat so relevantni, prav tako pa na zalogo spet tudi to je bilo omenjeno, seveda zakon kadar vpogleduje v lastne evidence oziroma tudi v druge evidence drugih državnih organov, to lahko počne samo za namene preprečevanja pranja denarja in financiranje terorizma, temu se sledi, če se zgodi, da je recimo nekdo na uradu pregledoval neko evidenco, pa ne bi smel, ker ni bilo pravne podlage. Tukaj potem govorimo o zlorabi pooblastila, ne moremo pa apriori reči, da urad pridobiva te podatke in jih ima na zalogi in jih ne uporablja za nič drugega kot sam, da jih ima. Bilo je omenjeno tudi povezovanje baz osebnih podatkov, tukaj verjetno veste tudi informacijskih pooblaščenec za vse to povezovanje, povezovanje zbirko osebnih podatkov mora izdati odločbo in tukaj načeloma urad nima težav, urad do zdaj je v naprej vedno pridobil odločbo informacijskega pooblaščenca in do zdaj je informacijski pooblaščenec vsakič potrdil zakonitost povezovanja baz osebnih podatkov. Tako, da tukaj absolutno ne gre urad mimo pravil Zakona o varstvu osebnih podatkov in teg ne pridobi, ampak vsakič, še preden se začne povezovati baze podatkov gre v postopek pri informacijskem pooblaščencu in dobi odločbo, ki to omogoča.</p>
               <p>Tukaj je bilo še omenjeno, da malo preskočim na pooblastila nadzornih organov kot takih, torej govora je bilo zdaj o inšpekcijskih postopkih oziroma nadzornih postopkih kako se izvaja zakon s strani zavezancev. Prva stvar, verjetno veste, da ni samo Zakon o preprečevanju pranja denarja in financiranju turizma tisti, ki ureja pooblastila nadzornih organov. Torej kadar Banka Slovenije izvaja nadzor po Zakonu o preprečevanju pranja denarja in financiranju terorizma uporablja Zakon o bančništvu v smislu katera pooblastila ima in tako dalje in v te zakone ZPPDFT-2 ne posega, prav tako ZPPDFT-2 ni kaj dosti strožji od drugih področnih zakonov, ki ureja pooblastila teh nadzornih organov. Prav tako ZPPDFT-2 se subsidiarno, torej subsidiarno se uporablja Zakon o inšpekcijskem nadzoru, tako da vpeti v ta sistem, ki je obstoječ, sledi sistemskemu zakonu in v tem smislu ne predstavlja nekega ekscesa v smislu pooblastil, ki jih imajo inšpektorji za preprečevanje pranja denarja. Poleg tega, ko je bilo že govora o odvetniških pisarnah oziroma o nadzorih pri odvetnikih, ravno ZPPDFT-2 pa že pred tem ZPPDFT-1 je bil eden redkih zakonov, ki, kadar je govora o inšpekcijskem nadzoru, posebej ureja nadzor pri odvetnikih, določa dodatne kavtele in se celo eksplicitno sklicuje, nekako napotuje na uporabo Zakona o kazenskem postopku v smislu kaj je treba še spoštovati kadar gre za preiskave oziroma kadar gre za nadzore pri odvetnikih. Tako, da k večjemu ZPPDFT-2 je malo strožji od drugih zakonov oziroma drugi zakoni, vsaj kar se tiče inšpekcijskega nadzora, ne gredo tako daleč kot je, recimo, naložila ustavnosodna praksa. In na to temo, kolikor je meni znano, zato ker je bilo to že pri prejšnjem zakonu, se je tudi Ministrstvo za pravosodje vključilo v ta del, torej, kadar je govora o nadzoru pri inšpektorjih, pri odvetnikih, in je tudi ravno zaradi te novejše ustavnosodne prakse bilo to narejeno na takšen način, kakor je narejeno zdaj v ZPPDFT-1 in seveda v ZPPDFT-2.</p>
               <p>Še mogoče glede uporabe pravil Zakona o splošnem upravnem postopku. Torej, tu je predvsem govora o tistih členih, ki govorijo o tem, da urad, recimo, zahteva določene podatke od zavezancev oziroma državnih organov in tako dalje. To samo po sebi<gap n="..."/> Tu ne gre za to, da bi urad odločal o pravicah zavezancev, recimo temu, po terminologiji ZUP, gre za to, da urad želi pridobiti določene podatke, na podlagi teh podatkov pa se potem vodijo nadaljnji postopki. Načeloma pa je tako, da kadar je govora o pravici do pravnega sredstva, to pravico seveda imajo ti zavezanci, kadar se sploh na podlagi takega poziva oziroma na podlagi opustitve dajanja teh podatkov potem izvede določen postopek. Na primer, če urad zahteva podatke od zavezanca, zavezanec teh podatkov ne da, potem seveda lahko urad gre v nadzorni postopek in ugotovi, da je to kršitev, torej, da je bila opravljena kršitev in da je treba to sankcionirati oziroma odpraviti oziroma gre v prekrškovni postopek, kjer izda, recimo, odločbo o prekršku, in ima potem pravico do pravnega sredstva, kjer lahko trdi zavezanec, da pač tega ne more narediti. Tako je pravno sredstvo zagotovljeno, seveda. Po drugi strani pa to, kar je bilo pojasnjeno v pisnih pojasnilih, je treba tu predvsem skrbeti za hitrost postopka. Še enkrat, urad naj bi deloval hitro in učinkovito. Če ne drugega, lahko, ko je že govora o posameznikih, ravno posamezniki imajo to korist, ko lahko organ deluje hitro, torej urad, določene transakcije, ki so sumljive, ponavadi, ki izvirajo iz poslovnih goljufij, se na tak način zaustavijo. Torej, če urad nima teh podatkov, če ne more pravočasno dobiti teh podatkov, se to ne more zgoditi. Torej, sploh ta institut začasne ustavitve transakcije, ki je spet nekaj, kar nam nalaga direktiva, sploh ne more biti izveden, ker dokler urad dobi sploh podatke, je ta transakcija že zdavnaj opravljena.</p>
               <p>Mogoče še zadnja točka – upam, da sem večinoma odgovoril -, urejanje materije s podzakonskimi akti. Zdaj je tako, tudi sama pripomba je bila precej splošna, tako ne morem iti zdaj od člena do člena. Kadar je govora, recimo, o urejanju, kateri osebni podatki se pridobivajo. Osnova za to, katere podatke sploh urad obdeluje, vodi, do katerih podatkov dostopa, je v 149. in 150. členu predloga zakona, in iz tega vse izvira.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Radulović, vi nagovarjate odbor, ne predstavnico Zakonodajno-pravne službe. To vas prosim, vi nagovarjate zdaj oziroma utemeljujete stvari članicam in članom odbora, ne pa gospe iz Zakonodajno-pravne službe. Zato se obračajte na poslanke in poslance, prosim. Izvolite.</p>
            </sp>
            <sp who="RadulovićIvan">
               <speaker>IVAN RADULOVIĆ:</speaker>
               <p>Dobro, hvala.</p>
               <p>Torej, v tistem delu, ko Zakonodajno-pravna služba govori o tem, da naj bi se s podzakonskimi akti urejalo nekaj, kar se mora urejati v zakonu, je predvsem tu govora, ker je nekako fokus te debate, o osebnih podatkih. Torej, če pogledate 149. in 150. člen predloga zakona, tam so navedeni načeloma vsi podatki, ki se lahko obdelujejo, torej, ki jih urad lahko obdeluje, vse evidence, ki jih urad vodi, in vsi podatki, do katerih lahko urad dostopa, recimo, s strani drugih upravljavcev osebnih podatkov oziroma upravljavcev zbirk osebnih podatkov. Tako podzakonski akti absolutno ne morejo mimo tega določiti – in tudi tega ne počnejo, če pogledate trenutno veljavne pravilnike, ki se bodo načeloma spet sprejeli, ampak ne gre za uvedbo novih pravilnikov, ki bi urejali obdelavo osebnih podatkov -, torej, v teh pravilnikih ni določeno, kateri osebni podatki se bodo obdelovali, zato ker je to že določeno, kot rečeno, v predlogu zakona oziroma, bolj natančno, v 149. in 150. členu. Tako se tudi s tem načeloma ne morem strinjati, tudi iz prakse, da bi bilo v podzakonskih aktih določeno nekaj, kar ni določeno v zakonu oziroma v pravilnikih. Ker je to njihov namen, se seveda podrobneje določi nekaj, kar ne more biti določeno v zakonu, zato ker to sploh ni izvedljivo oziroma zato ker sploh ni življenjsko, da bi zakon čisto vse uredil. : Zakon uredi neke splošne orise oziroma splošno normo postavi, podzakonski akt pa potem ponavadi neke tehnične detajle dodatno uredi. Toliko imam jaz zapisano, vračam besedo, pa če bo še kakšno vprašanje, prosim.</p>
            </sp>
            <sp who="PolnarRobert">
               <speaker>PODPREDSEDNIK ROBERT POLNAR:</speaker>
               <p>Hvala sekretarju iz Urada za preprečevanje pranja denarja gospodu Ivanu Raduloviču.</p>
               <p>Kolegice in kolegi. Prejel sem vmes še eno pooblastilo in sicer poslanec Vojko Starovič nadomešča poslanca Marka Bandellija iz Poslanske skupine SAB.</p>
               <p>Z uvodnimi predstavitvami smo zaključili. Predlagam članicam in članom odbora, da po končani razpravi o členih v skladu s tretjo alinejo 128. člena Poslovnika Državnega zbora glasujemo skupaj o vseh členih. Kdo temu nasprotuje? <stage>(Ne.)</stage>
               </p>
               <p>To se pravi, da zdaj prehajamo na razpravo. Začetka dispozicija razpravljavcev je naslednja. Najprej bom opravil razpravo sam, potem pa je na vrsti poslanka Zabret, poslanka Sukič in poslanec Knežak. Se želi še kdo prijaviti? V redu, potem je še poslanec Verbič in za njih poslanec Starović. In potem še poslanec Primož Siter. Bom sproti potem povedal kakšen je vrstni red, če bo kdo pozabil.</p>
               <p>Torej, začenjamo z razpravo, kolegice in kolegi.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Dovolite najprej meni samemu nekaj besed.</p>
               <p>Zakon o preprečevanju pranja denarja in financiranje terorizma je 2. februarja letos v Državnem zboru doživel 31 glasov za in 51 proti. V zvezi s sprejemanjem tega zakona se je zgodilo tolikšno število neskončnih absurdov, ki so tako nesramni, da jim sploh ni treba vzbujati vtisa verjetnosti, zato ker so resnični. Kdor se privadi absurdnosti, se znajde tudi v današnjem času, meni samemu pa se zastavlja vprašanje ali se je v resnici potrebno navaditi in prilagajati absurdnosti, ki jo sami povzročamo. Kot rečeno, bilo je oziroma gre za prenos dveh direktiv in ene uredbe. Direktiva 2019/2177 govori o preprečevanju uporabe finančnega sistema za pranje denarja in financiranja terorizma in govori tudi o vlogi evropskega bančnega organa na tem področju. Vi ste boste spomnili, kolegice in kolegi, da smo del te direktive že prenašali v našo zakonodajo in sicer z novelo Zakona o zavarovalništvu. Tokrat gre za prenos pristojnosti evropskih nazornih organov, se pravi, evropskega organa za vrednostne papirje in trge in evropskega organa za zavarovanja in poklicne pokojnine na evropski bančni organ. Rok za prenos te direktive se je iztekel 30. junija 2021. druga je direktiva 2019/1153, ki govori o določitvi pravil za lažjo uporabo finančnih in drugih informacij za namene preprečevanja, odkrivanja, preiskovalna in pregona nekaterih kaznivih dejanj, predvsem pa se s to direktivo ureja dostop organov Europola in finančno-obveščevalnih enot držav članic Evropske unije do finančnih informacij in finančnih analiz Urada Republike Slovenije za preprečevanje pranja denarja in financiranje terorizma in njegovih povezav s temi organi, se pravi, s finančno-obveščevalnimi enotami članic Evropske unije. Ravno tako govori tudi o hrambi in o nadaljnjem razpolaganju s temi podatki. In tretji, tukaj je seveda pomembno poudariti, da je rok za prenos te direktive potekel 1. avgusta 2021.</p>
               <p>In tretja uredba, ki govori o kontroli gotovine, ki se vnaša v unijo ali pa iznaša iz unije. Tukaj so spremenjene definicije gotovine, definicije nabora podatkov, ki se zbirajo in izpolnjujejo na podlagi te uredbe, in pa možnosti izmenjave teh podatkov med posameznimi finančno-obveščevalnimi enotami znotraj članic Evropske unije. V primerjavi s trenutno veljavnim zakonom, se pravi z Zakonom o preprečevanju pranja denarja in financiranju terorizma št. 1, je dodanih še cel kup novih členov. Jaz bi omenil samo nekatere, ki so dejansko pomembni glede na to, da je bil prvotni zakon sprejet leta 2016. Gre za pregled ponudnikov storitev virtualnih valut, gre za izbris iz registra ponudnikov tovrstnih storitev. Natančneje se določajo določbe v zvezi z zavezanci, ki poslujejo z nepremičninami, v zvezi z zavezanci, ki poslujejo z umetniškimi deli. Posebej so določene določbe v zvezi z igrami na srečo, v zvezi s predplačniškimi karticami, izdanimi v tretjih državah, določajo se drugi načini ugotavljanja in preverjanja istovetnosti strank, odgovarjanje na zahteve po finančnih informacijah ali po finančni analizi, vročanje zahtev se na novo ureja. In pa dodatni ukrepi v zvezi z državami z visokim tveganjem. Določenih tehničnih podrobnosti je prav tako zelo veliko, ravno tako pa je kar veliko število členov, 194. je vseh, ki so glede na obstoječi zakon dopolnjeni.</p>
               <p>Obstoječi zakon, ki trenutno velja, je bil sprejet 20. oktobra 2016. leta v Državnem zboru z 62 glasovi za in nobenim proti, se pravi, bil je sprejet s kvalificirano ustavno večino. Že takrat pred sprejetjem tega zakona, kar tudi urad Informacijskega pooblaščenca v svojem dopisu poudarja, je ta urad imel enake pomisleke kot jih ima danes v zvezi s sprejetjem zakona. Zlasti pomisleke, oni govorijo eksplicitno o skrbi za varovanje osebnih podatkov, to se pravi v zvezi s skrbjo glede izvrševanja in izpolnjevanja določil zakonodaje s področja varstva osebnih podatkov. Oktobra 2016 je imel enake pomisleke kot jih ima danes. Tisti pomisleki so bili na seji Državnega zbora 20. oktobra 2016 implementirani z 62 glasovi za, nobenim glasom proti in z niti enim upoštevanjem tistega, kar je urad Informacijske pooblaščenke oziroma Informacijskega pooblaščenca takrat zapisal. Mi smo imeli, kot rečeno, gospe in gospodje, predlog novega zakona že v obravnavi, smo ga tudi že zavrnili. In tam se je izpostavilo nekaj odprtih zadev, vsaj navidezno odprtih zadev, zaradi katerih je ta zakon padel. Za potrebo današnje razprave bom omenil tri.</p>
               <p>Prva se nanaša na pooblastila inšpektorja. V obstoječem zakonu je to 146. člen, v predlogu zakona pa je to 159. člen. Tudi v prejšnjem zavrnjenem predlogu zakona je bil to 159. člen. Oba sta si praktično identična. Gre za sedem odstavkov, gre za približno eno tipkano stran besedila. Šel sem od besede do besede, od stavčnega ločila do stavčnega ločila in, kolegice in kolegi, zdaj vam bom pojasnil, v čem se razlikuje veljavni zakon od tega zakona, ki ga danes sprejemamo, v tem členu, ki se nanaša na najbolj sporna pooblastila inšpektorja. Razlika v besedilu med tema dvema členoma se nahaja samo v šestem odstavku. In sicer aktualni člen kot ga danes obravnavamo v predlogu se glasi dobesedno takole: pri opravljanju nalog inšpekcijskega nadzora pri odvetniku ali odvetniški družbi, ima inšpektor za preprečevanje pranja denarja pravico izvajati pooblastila iz prvega odstavka tega člena, razen če bi z izvajanjem pooblastil posegel v odvetniško zaupnost. V obstoječem zakonu, ki trenutno še velja, pa je uporabljena dikcija namesto razen, če bi, razen v kolikor bi z izvajanjem pooblastil posegel v odvetniško zaupnost. To je vsa razlika, ki se tiče pooblastil inšpektorja in zavoljo tega je bilo toliko hrupa.</p>
               <p>Kar je pomembno pri tem še poudariti, je tudi število inšpektorjev za preprečevanje pranja denarja. Bilo je namreč zaslediti, zlasti v medijih, da bodo ti ljudje na podlagi zakona vdirali v zasebna stanovanja, pregledovali vse, kar jim bo prišlo na misel, delali skratka nekako po »mekartijevsko«, tam, iz 50. let, v Združenih državah Amerike. Seveda nič od tega ni res, število inšpektorjev je pa trije. V celi državi imamo 3 inšpektorje za preprečevanje pranja denarja.</p>
               <p>Druga zadeva, ki je pomembna, je člen, ki se nanaša na upravljanje evidenc. V obstoječem predlogu zakona je to 149. člen, v veljavnem zakonu je to 136. člen, govori pa o podatkih, ki jih urad pridobiva, uporablja in obdeluje iz zbir podatkov upravljavcev. Med tistimi podatki oziroma med tistimi zbirkami upravljavcev je tam taksativno naštetih cel niz. V šestem odstavku tega člena, v četrti točki, denimo, je omenjen Zavod za zdravstveno zavarovanje. Tu bi naj urad pridobival celo podatke o zdravstvenem stanju posameznika. Jaz vam predlagam, kolegice in kolegi, da si vzamete oba člena, pogledate dikcijo teh dveh členov in boste uvideli, da gre izključno za zbiranje podatkov, ki se nanašajo na splošne podatke, ti se nanašajo na zavarovanje, na zdravstveno zavarovanje in pravice, ki izhajajo iz tega in čisto nič drugega. Tu sploh ne more biti nikakršnega govora o tem, da bi lahko imel inšpektor za preprečevanje denarja vpogled v zdravstvene kartoteke oseb, v njihove morebitne bolezni in poteke zdravljenja, pri čemer je potrebno poudariti, da so določbe tega člena jasne, določne in nedvoumne.</p>
               <p>In tretja pomembna reč, ki se je v zvezi s tem zakonom tudi dogajala, je bilo odkritje tople vode, ki se mu reče, ki govori o členu o poročanju Vladi. Silna galama se je dvignila, kako vendar lahko urad poroča samo Vladi. V aktualnem zakonu je to 119. člen, v predlaganem zakonu je to 130. člen. Ta člen ima samo en stavek. V obeh primerih je ta člen popolnoma enak, glasi pa se takole: »Urad najmanj enkrat na leto o svojem delu poroča Vladi.« To pomeni, da že od novembra 2016, ko velja Zakon o preprečevanju pranja denarja in financiranju terorizma št. 1, velja načelo, da urad poroča Vladi. Ni bilo nobenih problemov v zvezi s tem. Ko se je pojavil novi zakon z enako določbo, je iz tega nastal, malo da ne, svetovni problem.</p>
               <p>Nekaj bi želel povedati še o laži, ki se je konstantno ponavljala, o tem, da lahko inšpektorji za preprečevanje pranja denarja vstopajo v zasebne prostore, kakor jih je volja. O tem govori zakon o inšpekcijskem nadzoru, in sicer v 20., 21. in 22. členu. Kolegice in kolegi, jaz vas prosim, da če ste pri volji, da si to pogledate. Za ilustracijo pa naj v okviru te razprave poudarim samo tisti člen, ki govori, to je 20. člen, o vstopu v prostore, objekte in k napravam zavezanca, to se pravi v poslovne prostore. V drugem odstavku eksplicitno navaja, da lahko zavezanec inšpektorju, ki nima odločbe pristojnega sodišča odkloni vstop v stanovanjske prostore. In v 22. členu, kjer govori o pregledu stanovanjskih prostorov zavezanca, zakon o inšpekcijskem nadzoru jasno navaja: Če mora inšpektor pri opravljanju nalog inšpekcijskega nadzora pregledati posamezne prostore v stanovanju, pa temu lastnik oziroma uporabnik nasprotuje si mora za pregled teh prostorov pridobiti odločbo pristojnega sodišča. Zakon o inšpekcijskem nadzoru, gospe in gospodje, velja od junija 2002. leta. Vmes je bil dvakrat noveliran, in sicer leta 2007 in 2014, toda ni bil noveliran na tem področju, ki ureja ureditev glede vstopa v stanovanje. To se pravi, da to kar sem ravnokar povedal glede vstopa inšpektorja v stanovanje na Slovenskem velja 20 let. Mi pa smo pred mesecem in pol zganjali paniko, kako bodo trije inšpektorji iz Urada za preprečevanje pranja denarja lahko vdirali v zasebna stanovanja vsakogar in vseh. Nič nenavadnega ni, to kar se je dogajalo, to je za slovensko aktualno stanje, zlivanje žolča, kontinuirano zlivanje žolča po političnih protagonistih, zlasti pa političnih antagonistih je pač v opisu del in nalog medijske mašinerije. Dneve in tedne so izvajali neverjetne konceptualistične predstave. Osnovni cilj vsega tega teatra je bila proizvodnja državljanskega nereda v katerem bi se stihijsko, kako pa drugače, lahko sforsilrala zamenjava oblasti. Če regularne okoliščine, pravkar opisane, niso dovolj močno v prid propagandistom in promotorjem tiholazništva in zahrbtnosti, toliko slabše za regularne okoliščine. Če bi bilo slučajno govora o osebah, ki so pripravljene in zmožne poslušati in slišati še kaj drugega razen svojega lastnega notranjega glasu, bi to lahko bilo kakovostno komunikacijsko sporočilo za prihodnost. Vse to kar pa se je do sedaj dogajalo s sprejetjem oziroma sprejemanjem tega zakona pa je vsekakor eden od kvalitetnejših pokazateljev aktualnega psihopolitičnega stanja nacije in z njo vred tudi njenega izvoljenega zakonodajnega telesa. Kakršnakoli hinavska provokacija, kakršnakoli podla malenkostna laž lahko na Slovenskem brez težav proizvede simptome kolektivne neorastenije. To vse skupaj pa ni nič drugega kakor obnašanje cinične in provincionalno nemarne samozadostnosti, ki je sama sebi vselej in povsod začetek in konec. Vse skupaj pa bi bilo, seveda, v popolnoma drugačnem kontekstu, če ne bi imelo tudi finančnih posledic. Nesprejetje direktiv v slovenski pravni red, pravočasno nesprejetje oziroma pravočasno sprejetje nas bo stalo takole minimalno 750 tisoč evrov, morda tudi do milijon evrov. Zato se osebno zavzemam neodvisno od tega kako dolgo je izvršilna oblast mencala s pripravljanjem zakona, začeli so že tamle v novembru leta 2020, da to stvar implementiramo v slovenski pravni red in jo zaključimo. Zato bom glasoval za.</p>
               <p>Nesprejetje direktiv v slovenski pravni red, pravočasno nesprejetje oziroma pravočasno sprejetje nas bo stalo takole minimalno 750 tisoč evrov, morda tudi do milijon evrov. Zato se osebno zavzemam neodvisno od tega kako dolgo je izvršilna oblast mencala s pripravljanjem zakona, začeli so že tamle v novembru leta 2020, da to stvar implementiramo v slovenski pravni red in jo zaključimo. Zato bom glasoval za.</p>
               <p>Hvala lepa.</p>
               <p>Nadaljujemo z razpravo. Na vrsti je poslanka Andreja Zabret, za njo poslanka Nataša Sukič.</p>
               <p>Prosim.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Hvala, predsednik, za besedo.</p>
               <p>Ja. Zdaj zakon, ki ga danes obravnavamo, bi bilo potrebno tudi danes zavrniti tako kot je že bil enkrat zavrnjen, ker je še vedno škodljiv. Danes smo lahko poslušali predstavnika Urada za preprečevanje pranja denarja in financiranje terorizma, kjer je zelo, moram reči, vehementno in morda celo na momente žaljivo govoril o predstavnici Zakonodajno-pravne službe, kako pravzaprav ona ne ve, kaj sploh urad je. In danes se mi zdi, da bi dobili pravo sliko, bi morala biti tukaj tudi Informacijska pooblaščenka, ker ta zakon se nanaša na velik področje varstva osebnih podatkov in to je tudi eden izmed pomembnih stvari, katere smo v preteklosti osporavali in jo tudi danes. Zdaj me veseli, da kolega Polnar verjame na dobrohotnost predstavnikov ali pa inšpektorjev Urada za preprečevanje pranja denarja in financiranje terorizma, da verjame, da pravzaprav imajo inšpektorji bianco menico. Dejstvo je, da ima urad neomejena pooblastila in presega pooblastila vseh drugih državnih organov in ne obstajajo ustrezne varovalke. In z današnjim predlogom ste spremenili le to, ta sporni 159. člen, ki zdaj v novem odstavku pravi, da zavezanec lahko inšpektorju, ki nima odločbe pristojnega sodišča, odkloni vstop v stanovanjske prostore. Ja, ta člen ste popravili, tega zdaj ne bo več, ampak še vedno pa Zakonodajno-pravna služba na obsežnem poročilu pravi, da sam predlog zakona je vsebinsko popolnoma identičen, da so bile odpravljene le številne pomanjkljivosti njegovega besedila in da je še vedno kar nekaj pomanjkljivosti in neskladnosti ustavo. In tudi danes smo slišali, da pravzaprav ta zakon, ki ga danes obravnavamo, da je pravzaprav že v preteklosti zelo podoben bil sprejet in velja. Ja, saj tudi Informacijska pooblaščenka pravi, da je problematičen že obstoječi zakon in da novi pooblastila le še povečuje. In zato po njenih informacijah oziroma besedah premišljujejo, da bodo zahtevali presojo ustavnosti oziroma zakonitosti predpisa. Se pravi, ne gre tukaj za noben cinizem, za nobeno paniko in ne vem kakšne strahove opozicije kot je bilo danes nekako v tem smislu slišati, ampak gre za neustavnost členov in za v veliki meri neustaven pravzaprav zakon. In kot sem rekla, še vedno so v zakonu notri neomejena in pooblastila, ki presegajo vseh drugih državnih organov. Če grem samo takole, urad bo lahko zbiral podatke iz praktično vseh evidenc v državi, in to ne glede na to ali in v kolikšni meri jih bo sploh potreboval za izpeljavo konkretnih postopkov. Imel bo dostop do podatkov Banke Slovenije, Finančne uprave, se pravi FURS, centralnega registra prebivalstva, Geodetske uprave, se pravi, Gurs, Uprava za pomorstvo, okrajna sodišča, centralne depotne družbe, evidenc osebnih izkaznic, potnih listov in vozniških dovoljenj, o pokojninskih in zdravstvenih zavarovanjih, kazenskih evidencah, centralnih zbirkah podatkov, ki zajemajo pravice iz javnih sredstev. Predvsem pa je sporno tudi to, da preiskovanec sploh ne bo vedel, da se ti podatki zbirajo, da ga urad preiskuje, in ti podatki se bodo lahko hranili 12 let, pri čemer tudi tej osebi ne bo razkrito, zakaj so jih sploh potrebovali. Mislim, da na to opozarja informacijska pooblaščenka.</p>
               <p>In kot sem rekla, še vedno so v zakonu notri neomejena in pooblastila, ki presegajo vseh drugih državnih organov. Če grem samo takole, urad bo lahko zbiral podatke iz praktično vseh evidenc v državi, in to ne glede na to ali in v kolikšni meri jih bo sploh potreboval za izpeljavo konkretnih postopkov. Imel bo dostop do podatkov Banke Slovenije, Finančne uprave, se pravi FURS, centralnega registra prebivalstva, Geodetske uprave, se pravi, Gurs, Uprava za pomorstvo, okrajna sodišča, centralne depotne družbe, evidenc osebnih izkaznic, potnih listov in vozniških dovoljenj, o pokojninskih in zdravstvenih zavarovanjih, kazenskih evidencah, centralnih zbirkah podatkov, ki zajemajo pravice iz javnih sredstev. Predvsem pa je sporno tudi to, da preiskovanec sploh ne bo vedel, da se ti podatki zbirajo, da ga urad preiskuje, in ti podatki se bodo lahko hranili 12 let, pri čemer tudi tej osebi ne bo razkrito, zakaj so jih sploh potrebovali. Mislim, da na to opozarja informacijska pooblaščenka.</p>
               <p>In še enkrat apeliram na vas, predsednik odbora, da bi morala biti za neodvisnost in za pravi oziroma večplastni pogled tudi tu informacijska pooblaščenka, ki bi povedala tudi svoj pogled. Tu imamo danes samo enostranski pogled z urada, ki zagovarja seveda svoj del, ostalih pa pač ni, ki se jih tudi tiče ta tako zelo, zelo pomembna zakonodaja.</p>
               <p>Tudi inšpektorji urada bodo lahko pridobili podatke o finančnih transakcijah, nepremičninah, morebitnih pravnomočnih obsodbah, sodnih postopkih, zdravstvenem zavarovanju in prejetih socialnih transferjih in tako naprej, kot sem že povedala. Predvsem, kar je tudi sporno, je to, da urad, ki prihaja do vseh teh podatkov, lahko pride do zlorabe. S tem pravim, da ima pravzaprav urad bianko menico, in lahko pride do zlorabe podatkov v politične in tudi druge namene. Uslužbenci urada bodo te podatke lahko posredovali tudi drugim organom, če bodo ti od urada zahtevali. Katerim organom bodo posredovali, pa bi po predlogu zakona določil trojček ministrov, ki so trenutno minister za finance, gospod Šircelj, za pravosodje, gospod Dikaučič, ter minister za notranje zadeve, gospod Hojs. K odločanju o tem, kdo vse bo lahko pridobival te podatke, pa jih po predlogu zakona pravzaprav ne zavezujejo nobeni kriteriji, ampak očitno njihovi subjektivni kriteriji. Če omenim samo te ključne pripombe, s katerimi v LMŠ nasprotujemo in se nam zdi, da ta zakon ni primeren za nadaljnjo obravnavo in gre pravzaprav še za ene prste v marmeladi te Vlade, je tudi dejstvo, da se je v preteklosti pred kratkim direktor urada odločil preseliti dokumentacijo o vseh zadevah, ki jih je vedno NPU hranil na svojem mestu, in jih je urad preselil na Ministrstvo za finance. Pa tudi po informacijah medijev, da je kar naenkrat tudi na samem uradu ogromno nekih anonimk, na katere se urad odziva, kar v preteklosti menda ni bila taka praksa. Vemo, da ko urad uradno odpre postopek, lahko njegovi uslužbenci zgolj s številko zadeve, brez velikih težav, dostopajo do različnih evidenc, do evidenc policije, Fursa in tudi drugih organov. Tako v LMŠ absolutno nasprotujemo takemu zakonu, tudi nujnemu postopku. In ja, tudi direktiva se prenaša, to je res, ampak če Vlada ne bi tlačila v ta zakon neustavnih členov, bi bil ta zakon lahko že sprejet. In tiste kazni, če jih bo Vlada plačevala, naj si pripišejo kar sami sebi, zato ker vedno znova, vsakih znova ta Vlada izkorišča, ja, potrebno je prenesti uredbo, če ne bomo plačeval kazni, po drugi strani pa stlači noter določene neustavne člene, da imamo morda v opoziciji slabo vest, joj, res, bomo kazen plačevali, pa je boljše, da ne nasprotujemo, ampak, zakon je absolutno preslab oziroma prevelika pooblastila daje uradu, tako da v LMŠ bomo ostro nasprotovali oziroma nasprotujemo sprejetju tega zakona.</p>
               <p>Če omenim samo te ključne pripombe, s katerimi v LMŠ nasprotujemo in se nam zdi, da ta zakon ni primeren za nadaljnjo obravnavo in gre pravzaprav še za ene prste v marmeladi te Vlade, je tudi dejstvo, da se je v preteklosti pred kratkim direktor urada odločil preseliti dokumentacijo o vseh zadevah, ki jih je vedno NPU hranil na svojem mestu, in jih je urad preselil na Ministrstvo za finance. Pa tudi po informacijah medijev, da je kar naenkrat tudi na samem uradu ogromno nekih anonimk, na katere se urad odziva, kar v preteklosti menda ni bila taka praksa. Vemo, da ko urad uradno odpre postopek, lahko njegovi uslužbenci zgolj s številko zadeve, brez velikih težav, dostopajo do različnih evidenc, do evidenc policije, Fursa in tudi drugih organov. Tako v LMŠ absolutno nasprotujemo takemu zakonu, tudi nujnemu postopku. In ja, tudi direktiva se prenaša, to je res, ampak če Vlada ne bi tlačila v ta zakon neustavnih členov, bi bil ta zakon lahko že sprejet. In tiste kazni, če jih bo Vlada plačevala, naj si pripišejo kar sami sebi, zato ker vedno znova, vsakih znova ta Vlada izkorišča, ja, potrebno je prenesti uredbo, če ne bomo plačeval kazni, po drugi strani pa stlači noter določene neustavne člene, da imamo morda v opoziciji slabo vest, joj, res, bomo kazen plačevali, pa je boljše, da ne nasprotujemo, ampak, zakon je absolutno preslab oziroma prevelika pooblastila daje uradu, tako da v LMŠ bomo ostro nasprotovali oziroma nasprotujemo sprejetju tega zakona.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa poslanka.</p>
               <p>Dve zadevi, ki sta bili neposredno naperjeni na mene. Jaz sem zelo jasno povedal, kakšna laž se je v Sloveniji zgodila. Politična, nagnusna laž, v zvezi s pristojnostmi inšpektorja urada. To sem tudi zelo jasno ponazoril s tremi členi iz Zakona o inšpekcijskem nadzoru. Glede tega so stvari jasne. Kdor si to želi pogledati, naj si pogleda, pa bo videl, kaj se je dogajalo.</p>
               <p>Kar pa se tiče vabila za informacijsko pooblaščenko, tega se nisem odločil iz preprostega razloga, ker že 5 let sporoča iste stvari, 5 let izraža skrb in 5 let že nihče tega ne upošteva. Leta 2016, ko je bila drugačna sestava v Državnem zboru, ko je bila tudi drugačna politična orientacija Vlade, to ni bil nikakršen problem, zdaj je pa to, ko je nekoliko drugačna politična orientacija, je pa to svetovni problem in ni potrebe, da jo vabim, zaradi tega, ker je po vsebini praktično identična, kot tisto, kar je predstavila Zakonodajno-pravna služba Državnega zbora. Prejle, gospe in gospodje, ko je gospa Hrovat Pirnat podajala svoj ekspoze, nekoliko daljši, kot običajno, sem pogledal po dvorani, kdo jo je sploh poslušal. Razen mene nihče. Čisto vsi ste gledali po svojih telefonih ali pa po »notebook-ih«. <stage>/ nemir v dvorani/</stage> Tišina v dvorani, jaz vodim sejo. Kaj se pa to pravi?</p>
               <p>Nadaljujemo z razpravo. Na vrsti je poslanka Sukič, za njo poslanec Knežak.</p>
               <p>Prosim.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, spoštovani predsedujoči, saj ste mi dal dobro iztočnico za začetek moje razprave, ki sem mislila začet popolnoma drugače. Stvari niso tako črno bele, kot vi zdaj tukaj prikazujete tam iz prižnice in nam pridigate, ampak se hudič skriva v podrobnostih in vsaka niansa je pri tako občutljivih zadevah še kako prekleto pomembna in vam bom tudi utemeljila, od kod upravičeni strahovi opozicije. Ko gre, ko imaš ti v rokah takšna široka pooblastila, ki so seveda preširoka, in ko imaš ti na oblasti ljudi, ki lahko ta pooblastila zlorabljajo, ko to kombinacijo pogledaš od blizu, potem je strah popolnoma upravičen. To, da je leta 2016 bilo sprejeto nekaj, na kar je že takrat Zakonodajno-pravna služba opozarjala, da ni v redu, ne pomeni, da bomo zdaj kar rekli, aha, bilo je sprejeto, zdaj pa je v redu. Ne, ni. To pomeni, da bi morali zdaj sprejet tak zakon, ki bi popravljal kvečjemu napake iz preteklosti, ne pa, da še dodatno poglablja tisto, kar ni v redu. To je en vidik zadeve. Drug vidik zadeve, zakaj bi morala biti informacijska pooblaščenka tukaj, spoštovani predsedujoči. Zaradi javnosti, ki nas zdajle gleda. Javnost ima pravico slišati in vedeti, kaj ima za povedati informacijska pooblaščenka, ki je izjemno pomembna institucija v državi. Ima pravico in mora izvedeti in niste vi nekdo, ki bo odločal, kaj ima javnost lahko, lahko izve in kaj ne, tudi, če se vam zdi, da se pooblaščenka ponavlja. Seveda se ponavlja, saj se napake, ki se dogajajo v tej hiši, očitno ponavljajo. In se bo ponavljala, dokler ne bodo stvari v redu, tako, kot se bo ponavljala Zakonodajno-pravna služba, dokler stvari ne bodo v redu in stvari o tem zakonu niso v redu. Pa poglejmo najprej upravičene strahove, ne samo opozicije, ampak, kar po mojem velikega dela državljank in državljanov, ko se igračkate v tej konstelaciji s tako občutljivimi zakoni. Recimo. Mediji so prišli do informacij, da po novem obstaja nekakšna soba te na uradu, v katero lahko vstopi le izbrana skupina uslužbencev, ki jih je v zadnjih mesecih na urad pripeljal izbranec stranke SDS, ki sedaj ta urad vodi Damjan Žugelj, nekdanji direktor Agencije za trg vrednostnih papirjev. In kaj je problem? Da od kar je ta človek prevzel urad se omogočajo tudi zaposlitve članom političnih strank, kar prej nikoli ni bil primer, pri takšnih zadevah bi morali biti na delu ljudje, ki so vsaj navzven politično nevtralni, ne pa da so člani in članice političnih strank, se pravi točno določene politične stranke, to je stranka SDS. Že tukaj, spoštovani predsedujoči bi tudi vam morali zazvoniti alarmi in nikoli prej se to ni dogajalo. Namreč v najmanj enem primeru razpis ni imel pogoja, da prijavljeni kandidati ne smejo biti člani nobene stranke, četudi urad po evropski direktivi, spoštovani predsedujoči, po evropski direktivi obravnavan kot podaljšana roka policije, kjer takšen pogoj velja. Torej, če bi se držali evropske direktive se to ne bi smelo zgoditi, ko smo že tak natančni. Bodite natančni in dosledni do pikice, do nianse. Torej, urad 20 let do sedaj ni imel zaposlenih ljudi s strankarsko izkaznico, poglej si ga čudo, niti dve leti ne mineta od kar je ta oblast, pa že ima takšne ljudi in to je tisto kar omogoča zlorabo, sploh, če to prihaja iz stranke, ki je bila sama vključena v številna problematična financiranja v preteklosti, ki seveda bodo zdaj lepo pometena pod preprogo, na NPU so že poštimali stvari, tukaj tudi očitno in tako naprej. In zato ne čudi, da je bivši direktor tega urada Stroligo označil ta poskus uvedbe tega zakona za mini državni udar. Mene bi to skrbelo, če bi nekdo, ki pozna ta urad v drobovje, to izjavil in to je dejansko eden zelo ključnih mini državnih udarov te vlade, priti do baze, najširše možne baze podatkov vsakogar med nami na podlagi anonimk, kar se dogaja, to pomeni, če se malo plastično izrazim, pa brez zamere kolegica, ampak vsaka kopriva, ki napiše anonimno prijavo, lahko ta urad to prijavo obravnava in tega človeka obravnava in si pridobi vse podatke, recimo, da se poda prijava proti meni, gladko je to zdaj to. Prej, kaj pa je prej veljalo? Prej je ta urad izvedel postopke, če je prejel obvestilo tujih organov, policije, tožilstva, bank ali notarjev o eni ali več sumljivih transakcijah, danes po Žugljevem prihodu je ključni vir informacij anonimka, vsak, ki ima tri minute časa in pošlje anonimko lahko prijavi kogarkoli na urad in na tem uradu se prosto po Žuglju odločajo ali prosto po Janši ali prosto po nekomu iz SDS Hojsu recimo odločajo koga bodo preskenirali v drobovje. Se pravi, da si bodo pridobili čisto vse možne podatke o tej osebi in te podatke hranili 12 let. Ali v taki državi želimo živeti, spoštovani predsedujoči? To je policijska država, temu se reče ustrahovanje državljank in državljanov na tak način, to, način poslovanja kako se lahko uporabi in zlorabi nek zakon in v tem je problem in če je ta jaz res ne razumem, ko sem poslušala sekretarja pa to se človek razjoče kot da do zdaj bogi reveži niso mogli sploh preprečevati pranja denarja in korupcije, ja, ubogi reveži no, ali zdaj rabijo nov zakon, da bodo lahko to delali, malo pred enim mesecem so še hoteli vstopati v stanovanja nepooblaščeno, to so zdaj umaknili, to je edino kjer so ugotovili, da je pa to malo preveč ven štrleča zadeva. In še enkrat, če je zakon, ki so ga baje 62 poslank in poslancev sprejelo leta 2016. : Se strinjam, problematičen, napačen, daje široka pooblastila, potem je naša naloga tukaj ta zakon popraviti na način, da bo v redu, ne pa na način, da ne bo v redu, pa da je še malo slabši kot že obstoječi. Mislim, halo. Mislim kakšni so to argumenti. Podprl bom zakon zato, ker je bil leta 2016 podoben zakon sprejet in vse je nekaj podobno, podobno, ampak sem vam malo prej razložila, nič ni več podobno od kar je novo vodstvo na uradu. Se zaposlujejo ljudje s strankarsko izkaznico in se preiskuje lahko čisto vsakega na podlagi anonimke, če ima transakcijo, zamislite si, 15 tisoč evrov. to pomeni, da če si jaz kupim avto za, ne vem, 15 tisoč 250 evrov, evo, me lahko preiskujejo kot potencialno teroristko. Pa, saj to je absurd, razumete. In to enostavno, mislim se ni in zato, da se tej koaliciji tako mudi pred volitvami, lepo vas prosim no, da že drugič dajete v obravnavo. Ne se hecati, no. Mislim, pa to je petletnemu otroku jasno, kaj tukaj dogaja. Ne, ne nas žejne čez vodo peljati pa se igrati slepih miši z nami zato, ker res nismo priplavali po juhi in ne se norca iz delati.</p>
               <p>Pa poglejmo najprej upravičene strahove, ne samo opozicije, ampak, kar po mojem velikega dela državljank in državljanov, ko se igračkate v tej konstelaciji s tako občutljivimi zakoni. Recimo. Mediji so prišli do informacij, da po novem obstaja nekakšna soba te na uradu, v katero lahko vstopi le izbrana skupina uslužbencev, ki jih je v zadnjih mesecih na urad pripeljal izbranec stranke SDS, ki sedaj ta urad vodi Damjan Žugelj, nekdanji direktor Agencije za trg vrednostnih papirjev. In kaj je problem? Da od kar je ta človek prevzel urad se omogočajo tudi zaposlitve članom političnih strank, kar prej nikoli ni bil primer, pri takšnih zadevah bi morali biti na delu ljudje, ki so vsaj navzven politično nevtralni, ne pa da so člani in članice političnih strank, se pravi točno določene politične stranke, to je stranka SDS. Že tukaj, spoštovani predsedujoči bi tudi vam morali zazvoniti alarmi in nikoli prej se to ni dogajalo. Namreč v najmanj enem primeru razpis ni imel pogoja, da prijavljeni kandidati ne smejo biti člani nobene stranke, četudi urad po evropski direktivi, spoštovani predsedujoči, po evropski direktivi obravnavan kot podaljšana roka policije, kjer takšen pogoj velja. Torej, če bi se držali evropske direktive se to ne bi smelo zgoditi, ko smo že tak natančni. Bodite natančni in dosledni do pikice, do nianse. Torej, urad 20 let do sedaj ni imel zaposlenih ljudi s strankarsko izkaznico, poglej si ga čudo, niti dve leti ne mineta od kar je ta oblast, pa že ima takšne ljudi in to je tisto kar omogoča zlorabo, sploh, če to prihaja iz stranke, ki je bila sama vključena v številna problematična financiranja v preteklosti, ki seveda bodo zdaj lepo pometena pod preprogo, na NPU so že poštimali stvari, tukaj tudi očitno in tako naprej. In zato ne čudi, da je bivši direktor tega urada Stroligo označil ta poskus uvedbe tega zakona za mini državni udar. Mene bi to skrbelo, če bi nekdo, ki pozna ta urad v drobovje, to izjavil in to je dejansko eden zelo ključnih mini državnih udarov te vlade, priti do baze, najširše možne baze podatkov vsakogar med nami na podlagi anonimk, kar se dogaja, to pomeni, če se malo plastično izrazim, pa brez zamere kolegica, ampak vsaka kopriva, ki napiše anonimno prijavo, lahko ta urad to prijavo obravnava in tega človeka obravnava in si pridobi vse podatke, recimo, da se poda prijava proti meni, gladko je to zdaj to. Prej, kaj pa je prej veljalo? Prej je ta urad izvedel postopke, če je prejel obvestilo tujih organov, policije, tožilstva, bank ali notarjev o eni ali več sumljivih transakcijah, danes po Žugljevem prihodu je ključni vir informacij anonimka, vsak, ki ima tri minute časa in pošlje anonimko lahko prijavi kogarkoli na urad in na tem uradu se prosto po Žuglju odločajo ali prosto po Janši ali prosto po nekomu iz SDS Hojsu recimo odločajo koga bodo preskenirali v drobovje. Se pravi, da si bodo pridobili čisto vse možne podatke o tej osebi in te podatke hranili 12 let. Ali v taki državi želimo živeti, spoštovani predsedujoči? To je policijska država, temu se reče ustrahovanje državljank in državljanov na tak način, to, način poslovanja kako se lahko uporabi in zlorabi nek zakon in v tem je problem in če je ta jaz res ne razumem, ko sem poslušala sekretarja pa to se človek razjoče kot da do zdaj bogi reveži niso mogli sploh preprečevati pranja denarja in korupcije, ja, ubogi reveži no, ali zdaj rabijo nov zakon, da bodo lahko to delali, malo pred enim mesecem so še hoteli vstopati v stanovanja nepooblaščeno, to so zdaj umaknili, to je edino kjer so ugotovili, da je pa to malo preveč ven štrleča zadeva. In še enkrat, če je zakon, ki so ga baje 62 poslank in poslancev sprejelo leta 2016. : Se strinjam, problematičen, napačen, daje široka pooblastila, potem je naša naloga tukaj ta zakon popraviti na način, da bo v redu, ne pa na način, da ne bo v redu, pa da je še malo slabši kot že obstoječi. Mislim, halo. Mislim kakšni so to argumenti. Podprl bom zakon zato, ker je bil leta 2016 podoben zakon sprejet in vse je nekaj podobno, podobno, ampak sem vam malo prej razložila, nič ni več podobno od kar je novo vodstvo na uradu. Se zaposlujejo ljudje s strankarsko izkaznico in se preiskuje lahko čisto vsakega na podlagi anonimke, če ima transakcijo, zamislite si, 15 tisoč evrov. to pomeni, da če si jaz kupim avto za, ne vem, 15 tisoč 250 evrov, evo, me lahko preiskujejo kot potencialno teroristko. Pa, saj to je absurd, razumete. In to enostavno, mislim se ni in zato, da se tej koaliciji tako mudi pred volitvami, lepo vas prosim no, da že drugič dajete v obravnavo. Ne se hecati, no. Mislim, pa to je petletnemu otroku jasno, kaj tukaj dogaja. Ne, ne nas žejne čez vodo peljati pa se igrati slepih miši z nami zato, ker res nismo priplavali po juhi in ne se norca iz delati.</p>
               <p>Skratka, ta zakon v tej obliki nima kaj iskati na naših klopeh. Ko se bo pojavil zakon, ki bo popravil tudi tisto kar je slabo iz leta 2016, kar se strinjam, da je treba popraviti, ker je treba poslušati tako informacijsko pooblaščenko kot Zakonodajno-pravno službo in ravnati skladno s tem, da bodo stvari, da ne bodo ustavno sporne, da bodo tako kot morajo biti, kot se spodobi za neko res lepo razvito demokracijo ne pa neko državo, ki se gre iliberalizem in drsi v nekam kjer nočemo večinoma biti, razen nekaterih, ki imajo posebne nagibe, enostavno zakon nam dajte na mizo takšen, da bomo državljanke in državljani lahko zaupali v te institucije, ne da bomo pod neko strahovlado nekih ravanšistov, ki rušijo vse povsod od RTV do ne vem česa kjerkoli se izživljajo, kamorkoli pridejo se izživljajo nad novinarji, nad ljudmi, nad državljani. Mislim, ne se zafrkavati, no. Tako, da ta zakon smo upravičeno zavrnili pred kratkim in ponovno ga je treba upravičeno zavrniti in dati na klopi pred poslanke in poslance naslednjega sklica zakon, ki bo odpravil vse tisto kar je bilo tudi 2016 narobe. Tukaj se pa strinjam z vami, predsedujoči, zdaj kot nova poslanka, ki takrat še nisem bila tukaj in sem se temeljito poglobila v to zgodbo, vam povem, da tudi leta 2016 jaz zakona ne bi podprla in tega tukaj bom podprla še manj.</p>
               <p>Hvala lepa.</p>
            </sp>
            <sp who="PolnarRobert">
               <speaker>PODPREDSEDNIK ROBERT POLNAR:</speaker>
               <p>Hvala gospa poslanka.</p>
               <p>Tej stvari v zvezi s katerima sem bil omenjen, potem pa bomo nadaljevali z razpravo. Zdaj po štirih letih mandata bi sorajda že moralo se prijeti, da sem kot predsednik Odbora pooblaščen za to, da odločam o tem koga bom vabil na sejo in goda ne. Jaz se tega dosledno držim.</p>
               <p>Kar pa se tiče medijskih informacij kot podlago za odločanje v Državnem zboru, sem prej zelo nazorno pojasnil kako medijske informacije lahko oziroma kaj lahko pomenijo v zvezi s pooblastili inšpektorja, zlasti laži izražene v medijih. Kar pa se tiče utemeljevanja poslanske razprave na podlagi medijskih informacij, to je stvar vsakega posameznika in na njegove odločitve. Jaz na medijske informacije ne dajem nič, zato ker so medijske informacije predvsem podrejene blefu in sejanju strahu. Velikokrat pa zlasti v teh tako imenovanih preštevilnih samostojnih in neodvisnih inštitucijah v državi so pa te medijske informacije pravzaprav tudi samo maskiranje neznosne praznine njihovega obstoja.</p>
               <p>Tamle sem videl neko mahanje. Želite postopkovno? Izvolite, poslanka Nataša Sukič, postopkovno.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Spoštovani predsedujoči, dajte nehati zlorabljati svoj položaj velepredsedujočega</p>
               <p> danes tukaj, pa komentirati razprave na tak način, da vam ne morem potem dati replike. Prvo kot prvo, sem jasno pojasnila in ne zavajajte<gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dajte postopkovni predlog<gap n="..."/>
               </p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>
                  <gap n="..."/>ne zavajajte<gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dajte postopkovni predlog<gap n="..."/>
               </p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Postopkovno predlagam, da ne zavajate zakaj informacijske pooblaščenke ni tukaj. Javnost ima pravico do njenih informacij, ne ker ste vi bog predsednik<gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>To ni postopkovni predlog<gap n="..."/>
               </p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>
                  <gap n="..."/>predlagam, da ne<gap n="..."/>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Povejte kaj želite postopkovno<gap n="..."/>
               </p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>
                  <gap n="..."/>zlorabljate vloge predsedujočega in ne manipulirate potem, ko nekdo razpravlja z raznimi odzivi<gap n="..."/>
                  <stage>/izključen mikrofon/</stage>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Sedaj pa podajate postopkovni predlog ali pa vam bom odvze<gap n="..."/> oziroma najprej izrekel opomin<gap n="..."/>
                  <stage>/oglašanje iz klopi/</stage> Niste dali postopkovnega predloga. Povejte postopkovni predlog. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Predlagam, spoštovani, postopkovno, da prenehate manipulirati in zavajati javnost s komentarji na naše razprave. Da prenehate manipulirati in zavajati javnost zakaj danes tukaj ni informacijske pooblaščenke. To predlagam, spoštovani. Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Postopkovni predlog slišan, postopkovni predlog zavrnjen. Nadaljujemo razpravo. Še prej pa moram povedati, da imam eno pooblastilo, in sicer poslanec Blaž Pavlin nadomešča poslanca Jožefa Horvata iz Poslanske skupine Nove Slovenije.</p>
               <p>Nadaljujemo razpravo. Na vrsti je poslanec Soniboj Knežak, za njim poslanec Verbič. Kolega Knežak, prosim.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsednik. Spoštovane kolegice in kolegi! Sedaj ko smo na prejšnjih sajah Državnega zbora predlog zakona zavrnili z veliko večino, to je mislim da 51 proti 31 je vlada v zelo kratkem času prišla z novim predlogom, za katerega moram žal ugotoviti, da ostaja zakonsko besedilo tudi tokrat praktično popolnoma enako. V bistvu uvaja neke minimalne spremembe, ki pa v ničemer ne pomenijo tisto, kar smo mi pričakovali. To je ustreznega odziva na mnenje Zakonodajno-pravne službe, informacijske pooblaščenke, Zbornice računovodskih servisov, pa še koga. Ključni problem za katerega Socialni demokrati tudi tokratne verzije zakona ne bomo podprli je to, kar so že opozorili moji predhodniki. To je, da se nek pod neko krinko učinkovitejše izmenjave podatkov uvaja neko splošno in izjemno obsežno zbiranje in pa obdelava osebnih podatkov nadzorovanih objektov. Pustimo podrobnosti, da se tudi niso o tem seznanili, skratka še vse ostalo kar paše tu zraven. Če bi šlo tako kot se sklicuje pod nekim pritiskom na nas poslance, češ, zamujamo, kazni nam grozijo, če bi implementirali direktive EU tako kot je predlagana, brez teh, kot smo že slišali danes tudi mnenje Zakonodajno pravne službe, vseh nekaterih, tudi ustavno spornih določil bi bil ta zakon, bi te direktive Socialni demokrati podprli. Na žalost v maniri te vlade ne more brez podtaknjencev, to je že kar nekako sinonim te vlade v zakonu, ki jih predlaga, zato tega predloga zakona tudi tokrat ne bomo podprli. Nenazadnje pa tudi, če se sklicujem na mnenje Državnega sveta, ki je sicer dalo pozitivno mnenje, ampak med drugim je pa dejalo tudi, da že obstoječi zakon v bistvu vsebuje ustrezna nadzorna orodja, ki dajejo uradu za preprečevanje pranja denarja dovolj pristojnosti za pridobivanje in pa teh relevantnih informacij potrebno za njihovo delo. Skratka, tudi temu predlogu zakona bomo Socialni demokrati nasprotovali. Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, kolega Knežak.</p>
               <p>Nadaljujemo razpravo. Na vrsti je poslanec Dušan Verbič, za njim poslanec Vojko Starović. Kolega Verbič, prosim.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS Konkretno):</speaker>
               <p>Hvala lepa za besedo, predsednik. Spoštovana državna sekretarka s sodelavci! Kolegice in kolegi! Prav lep pozdrav!</p>
               <p>Takoj na uvodu moram pač izpostaviti naslednji stavek. Mislim, da se v tem državnem zboru in tudi tisti, ki nas morda poslušajo, premalo zavedamo in zavedate, da se na leto opere več milijard evrov denarja. In če kdo, potem bi moral biti ta državni zbor močno pri zavesti, da je potrebno marsikaj postoriti, da se to preprečuje. Zdaj, običajno ne grem v tem kontekstu, da z spoštovanimi kolegi in kolegicami pred menoj polemiziram, ampak si bom vseeno dovolil dva stavka. Kot prvo, zelo jasno je bilo izraženo v razpravi, da je ta zakon škodljiv in moje temeljno vprašanje je, za koga je ta zakon škodljiv. Če sam lahko odgovorim, je v prvi vrsti škodljiv za vse tiste, ki so nosilci in izvajalci različnih finančnih transakcij in jih zlorabljajo za družbeno škodljiva deviantna dejanja. Zdaj, če se tega zavedamo ali ne, to je dejstvo. Nasprotno temu, zakaj je potreben zakon, pa je odgovor, da je to dobra zakonska podlaga za učinkovit pregon pralcev denarja in njihovim pomagalcem, če temu lahko tako rečem in tudi financerjem terorizma. Upam, da sem v tem kontekstu vsaj malce bil razumljiv.</p>
               <p>Še na eno zadevo bi se rad dotaknil, predno grem na mojo razpravo. Zelo jasno je bilo izrečeno, da pooblastila, ki so predvidena v tem zakonu, se naj bi ali se bo iz strani Urada za preprečevanje pranja denarja zlorabljalo. Ali veste, v zvezi s tem imam jaz takoj nasprotno drugo vprašanje, kaj pa če se zakonska pooblastila, ki jih ima urad in posledično vsi organi pregona iz tega naslova, preprosto ne izvajajo te zakonske pristojnosti in preprosto mižijo ali zadeve, ki so morda začete ali spočete, obstanejo v predalih in podobno. A to pa nas nič ne zanima? Hočem reči, da sta vedno dve plati medalje in ni prav, da se v tovrstnih, zame kar pomembnih vsebinah, preprosto spustijo v svojih političnih razpravah.</p>
               <p>Zdaj, kar se tiče pa same vsebine, pa bom zelo bolj načelno. Veste, bil sem nekako pri nastanku in usposabljanju bančnih pravnikov pri vzpostavitvi prvega Zakona o preprečevanju pranja denarja in tisti, ki ste poslušali, je predsednik lepo povedal, to je bilo od začetka, tam, 2002. Ali veste, in takratno sporočilo, tako urada in predstavnikov zakonodajalca, je bilo zelo jasno nam, ki smo bili zaposleni v bančnih ali finančnih inštitucijah, da moramo biti izredno pazljivi in vsako transakcijo nad določeni znesek dosledno sporočati uradu. Ali veste, to usposabljanje in seznanjanje z novo zakonodajo je potekalo s tako vsebino, da ko smo nekako zapuščali tisto večdnevno usposabljanje, kot da smo bančni pravniki, nekako z istim pristopom, kot zaslišanje na posameznih policijskih postajah. Ali veste, o kakršnihkoli varstvu osebnih podatkov ali tovrstnih<gap reason="inaudible">
                     <desc>(?)</desc>
                  </gap> zlorab v neke politične, kakorkoli, nikoli ni bilo besed. Danes je pa to največji problem.</p>
               <p>In tisto, kar moram priznat že takoj v tem delu, da sem bil zelo močno začuden, pred dobrim letom ali dve, ko se je tudi v tem Državnem zboru izpostavil nek primer in to je pranje iranskega denarja in spomnimo se, v višini milijardo in toliko denarja, in kje se je to zgodilo? V naši največji bančni instituciji, Ljubljanski banki, ki je bila v stoprocentni državni lasti. In tukaj se takoj pojavi potem tudi vprašanje ali razmislek, koliko neodkritih, koliko zamolčanih in koliko »nesproženih« predkazenskih postopkov na to temo, so v času desetletja, morda tudi celo danes še vedno prisotno. In zato lahko z gotovostjo rečem, da šolski primer, kako Urad za preprečevanje pranja denarja, NPU in vsi ostali pregoni v Republiki Sloveniji, ne bi smeli delovati v procesih pranja denarja, kot sem omenil šolski primer iranskega pranja denarja. Zato menim, da ta zakon, ki je pred nami, kljub temu, da je s strani opozicije je slišati in tudi nekoliko iz strani Zakonodajno-pravne službe določene pomisleke, pa bom v nadaljevanju se rahlo dotaknil tudi njihovega stališča, sem trdno na stališču, da za to vsebino ali materijo zakona, je prav, da se resnično če bolj posveti v smeri odkrivanja pristojnosti samega urada, aktivnosti in na koncu tudi sankcioniranja tistih, ki preprosto zlorabljajo finančne transakcije, seveda, ne samo tisti, ki jih na začetku zlorablja, ampak tudi tisti, ki omogočajo te zlorabe, ravno z namenom, kot omenjeno, pranje denarja, podpiranje kriminalnih dejanj in tukaj se tudi v tem primeru skoraj ne dotikamo besed, kam je ta denar namenjen. Ne zgolj samo z neke načelne ravni. Vemo, da je tukaj praktično vezano na vse oblike droge, da je tukaj trgovanje z otroki, da je tukaj trgovanje z belim blagom in še bi lahko našteval. Tako, da se sedaj v političnih razpravah dotikati zgolj v nek procesni del, v tem primeru urada in celo mešat potem tudi politično razpravo neke kadrovske sestave, menim, da ni prav.</p>
               <p>In, tisto, kar sem nekako še v nadaljevanju želel povedati, je moje naslednje vprašanje; kje so meje varstva osebnih podatkov, ki nekako smo opozorjeni že nekajkrat bili tudi s strani informacijske pooblaščenke in tudi takoj postavim vprašanje njej, kje je bila informacijska pooblaščenka v postopkih odkrivanja ene milijarde pranja iranskega denarja? Ni bilo ne informacijske pooblaščenke, ni bilo ne učinkovitih organov pregona in to bom prav gotovo vsak pot ob tovrstnih vsebinskih razpravah tudi omenil. Dejstvo je, da sem na stališču, da varstvo osebnih podatkov, takrat, ko se dotikamo financiranja terorizma in pranja denarja, sem trdno na stališču, da v takih procesih varstvo osebnih podatkov ne more predstavljati absolutna pravica. Verjamem, da lahko v takih zadevah in razmišljanju gledamo drugače, ampak, težko bi se pustil prepričati, da je zgolj varstvo osebnih podatkov, ki tako zagovarja tudi informacijska pooblaščenka, v takem primeru tako imenovano zveličano in nedotakljivost. Ja, kaj pa posledice pranja denarja in financiranje terorizma? Mislim da, to je materija, ki jo je potrebno v vsej<gap reason="inaudible">
                     <desc>(?)</desc>
                  </gap> celoti gledat. Vzrok, nastanek in posledica. Ne zgolj tako imenovan ozki pristop, predvsem v tem kontekstu, da imamo določene pravice v Republiki Sloveniji, za katere se v zelo priročnih političnih razpravah vedno dotikamo, kot da so absolutne pravice.</p>
               <p>In bom tudi ob tej priliki izpostavil to, kar sem tudi že na drugih odborih. Zame je daleč najvišja absolutna pravica človeka, pravica do zdravja. Kakorkoli že gledano.</p>
               <p>Zdaj pa, nekaj besed tudi glede spoštovanega<gap reason="inaudible">
                     <desc>(?)</desc>
                  </gap> mnenja s strani Zakonodajno-pravne službe. Moram priznat, da moje razmišljanje v tej zadevi je bolj na načelni ravni in ne želim zmanjševati pomena njihovega pristopa, tudi zapisanega, vezano na ta predlog zakona, ki je pred nami. Zato bom v tem kontekstu povedal zgolj svoje lastno mnenje. Menim, da se pri tovrstnih mnenjih morda nas, poslance, opozarja, in sem hvaležen za določena opozorila, predvsem zelo ozko ali z ozkega vidika. Zakaj tako razmišljanje. Takrat, ko se pogovarjamo sploh o vsebini preprečevanja pranja denarja in financiranja terorizma, se preprosto moramo zavedati pomembnih dejstev: to so finančne transakcije, gotovinske ali brezgotovinske. In tisto, kar moram priznati in pozdravljam v tem zakonu, je, da se dotika tudi tako imenovanih virtualnih valut, ker do sedaj - ali če govorim o zakonu iz leta 2016 - je bilo tega zelo malo ali siromašno. Dejstvo je, da tovrstni postopki se vedno začnejo z nekimi nakazili, pa najsi bo to polog gotovine ali kot ravnokar rečeno, z začetkom tako imenovanih pristopov plačevanja virtualnega denarja. Ključne pri tem so osebe prejemniki, ne samo tisti, ki nakaže, ampak tudi prejemnik. In ravno pri prejemnikih imamo tisto značilnost, najsi bo fizična oseba, najsi bo samostojni podjetnik ali pa naj bo pravna oseba. Dejstvo je, da ravno posledice tovrstnih finančnih transakcij se lahko zlorabljajo. In evidentno je dokazano, da se zlorabljajo, kot tudi evropske institucije ugotavljajo, da gredo milijarde in milijarde v tako imenovano pranje denarja. In vsi ugotavljajo in tudi mi lahko ugotavljamo, da tovrstne zadeve se morajo korenito preseči. Presežeš ali prekineš pa lahko samo z boljšim in doslednejšim nadzorom - in to zakon, ki je pred nami, omogoča.</p>
               <p>Ali je imela Zakonodajno-pravna služba, ki nam je lepo v tem svojem mnenju zapisala in predstavila svoja stališča, prav pri tem pisanju, pa bi se dotaknil samo ene zadeve, ki so jo tudi v uvodnem delu tega mnenja zapisali in se sklicujejo pri tako imenovanem testu sorazmernosti glede na pridobivanje podatkov ali obdelave. Sam sem trdno na stališču, da pri zbiranju in obdelavi osebnih podatkov, vezanih na konkretno transakcijo, in utemeljenega suma, ki se lahko pojavi v postopkih sporočanja podatkov transakcij, v tem primeru uradu, je popolnoma razumljivo, da če ta sum gre v smer zlorabe gotovinskega ali brezgotovinskega prenosa s strani pošiljatelja ali pa s strani prejemnika, da mora dobesedno urad zelo hitro in učinkovito ukrepati. Zato sem tudi v tem primeru malce skeptičen do tega razmišljanja in pristopa Zakonodajno-pravne službe, ker menim, da v tej konkretni zadevi, vezano na test sorazmernosti, je nekoliko preozko gledalo in zavzelo neko stališče, kajti tudi oni so se podobno, po mojem prepričanju, postavili na stališče, da tudi tovrstno zbiranje ali konkretno test sorazmernosti preveč favorizira varstvo osebnih podatkov v smeri tako imenovane absolutne pravice. Zato menim, da je izrednega pomena, in tudi zakon, ki je pred nami, prvenstveno sledenje denarnemu toku. In ravno v tem kontekstu si želim še enkrat poudariti, da je dvig in tudi prenos ena ključnih zadev, in ne dvomim, da bo urad s svojo pristojnostjo začel delovati tako, kot ga ta zakonska podlaga, ki je zapisana, tudi zavezuje.</p>
               <p>Seveda, če zaključim, podpiram ta predlog zakona, v upanju, da ne bo zlorab, ampak se bodo resnično preprečili denarni tokovi za zlorabe, ki so družbeno škodljive.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Nadaljujemo razpravo. Na vrsti je poslanec Vojko Starović, za njim poslanec Primož Siter. Kolega Starović, izvolite, prosim.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Hvala za besedo, predsednik.</p>
               <p>Glejte, tudi sam se strinjam, s predhodnim govornikom se absolutno strinjam, da je treba ukrepati na področju pranja denarja, ker tega je veliko. Spomni se denarja, ki je prihajal iz Banja Luke, ko zdaj teče preiskava o pranju denarja z Madžarskega za oglaševanje, in imamo še kup takih zadev; pričanje Snežiča je tudi svoje pokazalo. Kup je takih zadev, ki jih je treba sankcionirati, najti, preprečevati. Absolutno se strinjam, ampak pri tem nikakor ne moremo povoziti naše ustave in zakonov. Glejte, že od Magna karte naprej, torej od leta 1215 naprej so zakoni tu, da zaščitijo človeka, človekove pravice pred samovoljo oblasti in samodržcev. Glejte, to ponovno posiljevanje s tem zakonom – oprostite, predsednik, ampak jaz bolj verjamem naši Zakonodajno-pravni službi kot vam pri tolmačenju zakona in drugim -, to ponovno posiljevanje s tem zakonom, ki je minimalno sprejet, o preprečevanju pranja denarja, zopet gre za nedemokratično posiljevanje z nekim zakonom. In potem se čudimo izjemnemu odporu večine prebivalstva Slovenije, pa tudi medijev. Ne vem, tudi tule v Državnem zboru, kjer smo ga z večino zavrnili ta zakon, kajne. Zdaj, ali moramo zamenjati ljudstvo in tudi Državni zbor? Vse je treba zamenjati, vse je zanič, zakon je pa dober. To je, mislim, malce, kaj pa vem, kako bi se izrazil, ni ravno modro razmišljanje – ajde, zamenjajmo ljudstvo in ta hram demokracije. Glejte, načela človekovih pravic, ki so sprejeta povsod, v OZN, mednarodno, v vseh ustavah so vnesena, v vseh listinah, vseh demokratičnih ustavah, tudi v naši. In v bistvu ustava – ne pozabiti – pomeni temeljno odločitev državljanov Slovenije, zato smo se odločili podpisati. To je temeljni akt in ga je treba kot takega jemati in spoštovati in morajo biti z njim usklajeni vsi predpisi, brez izjeme, tudi ta zakon. Pri tolmačenju temeljnega dogovora državljanov ni odstopanj; lahko je malo tako, malo drugače, ampak smisel in smer moramo držati. Gre za varovanje človekovih pravic in svoboščin, to določa 5. člen ustave. 35. člen določa zagotavljanje nedotakljivosti človekove celovitosti, njegove zasebnosti ter osebnostnih pravic. Torej, to imamo jasno zapisano. Kje se konča potem to, če lahko preiskujemo ono, tretje. Najbolje, da damo na mučilno napravo, stisnemo, priznaj, od kod imaš ta denar, in ga zabadamo z žarečimi iglami in tako naprej. Potem bi bilo tudi to dopustno. Se strinjam, da je treba na tem področju nekaj narediti, ampak ne z nedopustnimi določbami, ki so v neskladju z ustavo in temeljnimi listinami, h katerim smo mi pristopili, naj bodo to Združeni narodi, naj bo to Evropa. Ne gre to skupaj, ne gre to skupaj. In tudi ne gre, se mi zdi skrajno nedostojno kriviti to ljudstvo, medije, ne vem kaj zganjati in da dopustimo poseganje z nečloveškimi dejanji, ki je proti vsem modernim ustavam, listinam, deklaracijam, Evropo. Ne gre. Zato bomo mi dejansko glasovali proti.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, kolega Starović.</p>
               <p>Zdaj bomo nadaljevali z razpravo, kolegice in kolegi. Kolega Siter je trenutno zadnji prijavljeni k razpravi. želi še kdo razpravljati? Če ne, bom kasneje še enkrat vprašal.</p>
               <p>Kolega Siter, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala za besedo. Pozdrav, kolegice in kolegi, še z moje strani.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kolega Siter, se vam opravičujem, ampak nekaj sem pozabil storiti, pa bi vas prosil minutko.</p>
               <p>Namreč, kolegice in kolegi, prejle mi je spoštovani poslanec Boštjan Koražija prinesel pooblastilo in sem zdaj že dvakrat pozabil to prebrati in mislim, da je potrebno prebrati zato, da lahko popolnoma veljavno sodeluje na tej seji tudi z glasovalno pravico. Se pravi, poslanec Boštjan Koražija nadomešča poslanca Luko Mesca iz Poslanske skupine Levica.</p>
               <p>Kolega Siter, izvolite, prosim.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Pozdravljen tudi Boštjan in vsi ostali.</p>
               <p>Spoštovani predsednik, najprej, ko smo pri teh postopkovnih, bi se odzval na tisto malenkost izmenjave, ki sta jo imela prej s tovarišico Sukič. V zrelih parlamentih je navada, da se v razpravah poslanke in poslanci v bistvu pogovarjajo s predsedujočim oziroma nagovarjajo predsedujočega. Razume se, da nagovarjajo javnost, da nagovarjajo vse prisotne, ampak nekako pa komunicirajo s predsedujočim. V našem primeru je to predsednik bodisi odbora bodisi Državnega zbora, predsedujoči odboru v angleško govorečih državah je to speaker of the house in poslanke in poslanci se navadno obračajo nanj oziroma na njo. Zato verjamem, da ste, predsednik, zato se čutili, da ste nagovorjeni osebno in ste se potem tudi tako odzvali, pa nebi bilo treba.</p>
               <p>Kakorkoli zdaj pa k vsebini. Jasno je, da gre pri tem rahljanju ali pa politiziranju, da rečem, vsebine na področju varovanja oziroma preprečevanja pranja denarja in financiranja terorizma za jasno politično akcijo. Mi imamo za sabo dve leti zelo specifičnega političnega vodenja države, ki je predvsem podpisan z širjenjem pooblastil represivne države, širjenjem pooblastil organov, ki tako ali drugače posegajo na takšen ali drugačen način v osebne svoboščine, v pravice državljank in državljanov. Največkrat v teh dveh letih je vlada za tovrstno delovanje vzela v roke priročen izgovor čuvanja javnega zdravja, preprečevanja širjenja okužb in tako naprej, poglejte, kaj se dogaja s protestniki, recimo. Ampak je pa tudi torej preprečevanje financiranja terorizma in pranja denarja tudi tukaj en sistemski večen priročen izgovor za to, da se represivni del države še malce stisne nad državljankami in državljani, prebivalkami in prebivalci.</p>
               <p>Zdaj v Levici seveda ne nasprotujemo poostrenemu nadzoru nad financiranjem terorizma, nad pranjem denarja kot takšnima, ampak seveda za to obstajajo jasni parametri. Poostren nadzor nad čemerkoli mora biti na drugi strani transparenten, mora imeti jasne zakonske parametre, zakonske meje in ne sme dopuščati političnih zlorab. Zdaj kar pa tukaj vidimo v fotofinišu tega mandata pet minut pred 12., je pa ravno to. človek, ki sedi na vrhu urada, strankarsko nastavljen, okrog sebe nabrane strankarske ljudi in zdaj vlada prihaja z razširjenim naborom nekih ukrepov, ki se jih pa da, roko na srce, zelo lepo uporabiti proti ljudem v vsakem primeru s krčenjem njihovih z ustavo zajamčenih človekovih pravic in z lepo platformo za obračun tudi s političnimi nasprotniki. To je točno to, kar v prakso prevaja pričujoči predlog zakona ne glede na to, da ta en sporni del o vstopanju v stanovanja je pa pač odletel nekako od prejšnje etape februarja, če se ne motim, do zdaj.</p>
               <p>V vsakem primeru je tukaj na seznamu stvari, ki pa jih prinaša predlog, ki ga imamo na mizi, še ena kopica nesprejemljivosti. Predlog za nedoločen čas, recimo, nedoločen način, se opravičujem, opredeljuje možnosti obveznega zbiranja, obdelave neznanega in vnaprej nedoločenega nabora biometričnih osebnih podatkov, se pravi prazen list papirja, bianco menica za določanje, kaj bomo zbirali, kako bomo zbirali biometričnih podatkov. Pa potem dostop do kateregakoli sodnega javnega registra. In potem predlog zakona predvideva, da lahko minister določi pogoje glede izjem, ko določenih podatkov zavezancev za nekatere stranke ni treba sporočati uradu, kar pomeni v praksi, da bodo izjeme tudi glede obdelav osebnih podatkov potencialno opredeljene izven okvira zakona oziroma da so v rokah določenega ministra in tako naprej. Da ne govorim o tem ,da se te stvari lahko zbirajo na zalogo. Pa iz potem še drugih bank oziroma baz podatkov, ZPIZ-a, Zavoda za zdravstveno zavarovanje, FURS-a in tako naprej. Torej govorimo o neki megazbirki podatkov, nad katero bdi samo in izključno minister lahko in z njim upravlja po volji. Kar je seveda nedopustno. Še enkrat, kontrola nad pranjem denarja, kontrola nad potencialnimi, ne vem, terorističnimi grožnjami, okej, ampak če dajemo državi večje zobe, ji moramo natakniti tudi močnejši nagobčnik.</p>
               <p>In kar je pa tukaj seveda najbolj problematično, je pa to, da vse spremembe, ki prihajajo, ne prinašajo zraven tudi ustreznega nadzora, tega nagobčnika, ki sem ga omenil, nad delom urada. Parlamentarni nadzor ali poročanje Državnemu zboru po predlogu zakona ni predvideno. Zdaj pa poglejmo situacijo, recimo, ki jo imamo v Sloveniji na ravni obveščevalno-varnostnih služb, ki ima nad sabo vedno tega svojega policaja, ki se mu reče KNOVS, torej parlamentarni nadzor. Pa gre za občutljive podatke, gre za občutljivo obveščevalno-varnostno dinamiko in metode, ampak tukaj pa prav tako govorimo o dostopu do podatkov, ki so, če so osebni, so tudi osebno tajni. Nad njim, nad vpogledi v te podatke pa ne bdi nihče, zakonsko opredeljenega nadzora nad delom urada po tem zakonu ni. Kar je problematično. Zdaj moje vprašanje je seveda, kakšna je, ne vem, kakšen je tehnični argument za to, da je to treba narediti. Jaz bi razumel, če bi prišel nekdo iz urada in bi rekel »Ej, mi ne moremo opravljati svojih aktivnosti tako kot je treba zato, ker to v bistvu opravljajo,« mislim, da ste, predsednik, rekli, »trije inšpektorji«. In bi razumel potem pobudo, ne vem, dajmo uradu več sredstev, da zaposli novih deset inšpektorjev, bi jaz morebiti temu prikimal in bi rekel »Ja, okej, dajmo več inšpektorjev, dajmo jim v redu delovne pogoje in okej«. To je pa samo bizaren izgovor, da je treba pač, ne vem, širiti nabor priložnosti za zganjanje represije in poseganje v intimo življenj, če hočete, državljank in državljanov pod pretvezo : nekih terorističnih groženj na takšen način. Kar me v zaključku pripelje do ključnega vprašanja, torej zakaj je treba zdaj to, razen te intimne želje aktualne oblasti po kontroli vsake sekunde vsakega življenja državljank in državljanov. v kolikšni meri smo teroristično ogroženi? Zdaj poročila pristojnih institucij, ki jih imamo, vpogled v katere predvsem imamo člani KNOVS, pa ne bom zdaj s tajnimi podatki opletal, ampak tako roko na srce, Slovenija ni teroristično ogrožena. Kolikšna je ta nevarnost? In na drugi strani v bistvu kolikšna je nevarnost, da urad, ki ga, kot smo slišali danes že parkrat, vodi SDS oziroma njihov član, Damjan Žugelj, vpogled kadarkoli kot se mu zazdi v osebne podatke v bistvu kogarkoli, brez sankcij, brez normativov, brez nadzora zato, ker lahko. Zato bomo tako kot prvič v Poslanski skupini Levica tovrstnim neumnim avtoritarnim, represivnim, v vsakem primeru pa nedemokratičnim in neprimernim za eno civilizirano družbo 21. stoletja zakonskim predlogom, ki to v bistvu niso, nasprotovali.</p>
               <p>Hvala.</p>
            </sp>
            <sp who="PolnarRobert">
               <speaker>PODPREDSEDNIK ROBERT POLNAR:</speaker>
               <p>Hvala gospod poslanec.</p>
               <p>Kolegice in kolegi! Prejel sem še eno pooblastilo in sicer poslanka Tina Heferle nadomešča poslanko Andrejo Zabret iz Poslanske skupine LMŠ.</p>
               <p>Na ta način smo zaključili razpravo.</p>
               <p>In prehajamo na glasovanje. V skladu s prej sprejeto odločitvijo odbora bomo glasovali o vseh členih predloga zakona skupaj.</p>
               <p>Samo trenutek. Postopkovno poslanec Pogačnik.</p>
            </sp>
            <sp who="PogačnikMarko">
               <speaker>MAG. MARKO POGAČNIK (PS SDS):</speaker>
               <p>Ja, spoštovani, predlagam pred začetkom glasovanja 5 minutno pavzo.</p>
               <p>Hvala.</p>
            </sp>
            <sp who="PolnarRobert">
               <speaker>PODPREDSEDNIK ROBERT POLNAR:</speaker>
               <p>Okej. Se pravi, zdaj je 10.57, odrejam prekinitev do 11. ure in pet minut, takrat bomo nadaljevali z glasovanjem.</p>
               <p>
                  <stage type="time">(Seja je bila prekinjena ob 10.57.)</stage>
               </p>
               <p>
                  <stage type="time">(Seja se je nadaljevala ob 11.04.)</stage>
               </p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Spoštovani gospe in gospodje, nadaljujemo s sejo in prehajamo na glasovanje o vseh členih predloga zakona skupaj. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da so členi sprejeti.</p>
               <p>Glede na to, da Odbor za finance, kot matično delovno telo k predlogu zakona ni sprejel nobenega amandmaja, odbor predlaga Državnemu zboru, da predlog zakona sprejme v predloženem besedilu. Predlagam, da kot poročevalec na seji Državnega zbora nastopim sam. Hvala lepa.</p>
               <p>Na ta način zaključujem 7. točko in 71. nujno sejo Odbora za finance.</p>
               <stage type="time">Seja se je končala 22. marca 2022 ob 11.06.</stage>
            </sp>
         </div>
      </body>
   </text>
</TEI>
