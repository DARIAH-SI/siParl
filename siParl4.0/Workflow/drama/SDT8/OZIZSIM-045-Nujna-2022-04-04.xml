<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIZSIM-045-Nujna-2022-04-04">
   <teiHeader>
      <fileDesc>
         <titleStmt>
            <title>Odbor za izobraževanje, znanost, šport in mladino</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-045-Nujna-2022-04-04.OZIZSIM" n="045">
               <name>Nujna</name>
               <date when="2022-04-04"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-045-Nujna-2022-04-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-045-Nujna-2022-04-04.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">45. nujna seja</stage>
            <stage type="date">(4. april 2022)</stage>
            <stage type="chairman">Sejo je vodila Mojca Škrinjar, podpredsednica odbora.</stage>
            <stage type="time">Seja se je začela ob 14.01.</stage>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Dober dan! Vse članice in člane Odbora za izobraževanje, znanost in šport lepo pozdravljam ter vse vabljene in ostale prisotne!</p>
               <p>Pričenjam 45. nujno sejo Odbora za izobraževanje znanost in šport in mladino.</p>
               <p>Obveščam, da so zadržani in se seje ne morejo udeležiti naslednji člani in članice in sicer: gospa Nataša Sukič nadomešča gospoda poslanca Boštjana Koražijo, ki je izkazal upravičeno odsotnost. Prav tako nadomešča gospod Franci Kepa poslanko Lidijo Ivanuša, Gregor Perič je iz kvote Konkretno. Ne more pa se udeležiti seje zaradi opravičenega razloga gospod Ferenc Horváth ter gospod Jurij Lep.</p>
               <p>S sklicem seje ste prejeli naslednji dnevni red seje odbora in sicer prva točka je Predlog zakona o zagotavljanju finančnih sredstev za investicije v športno infrastrukturo v Republiki Sloveniji v letih od 2023 do 2027 ter Predlog odloka o preoblikovanju samostojnega visokošolskega zavoda Fakulteta za industrijski inženiring Novo mesto.</p>
               <p>Ker v poslovniškem roku nisem prejela predlogov v zvezi z dnevnim redom je določen takšen dnevni red kot ste ga prejeli s sklicem. Naj povem še tudi, da nadomeščam opravičeno gospo predsednico Ivo Dimic.</p>
               <p>Smo pri <title>1. TOČKI DNEVNEGA REDA - PREDLOG ZAKONA O ZAGOTAVLJANJU FINANČNIH SREDSTEV ZA INVESTICIJE V ŠPORTNO INFRASTRUKTURO V REPUBLIKI SLOVENIJI V LETIH OD 2023 DO 2027.</title>
               </p>
               <p>V zvezi s to točko ste prejeli gradivo, ki je objavljeno na spletnih straneh Državnega zbora, to pa je predlog zakona, zahteva za sklic izredne seje Državnega zbora, mnenje Zakonodajno-pravne službe, mnenje Komisije Državnega sveta za kulturo, znanost, šolstvo in šport.</p>
               <p>K tej točki dnevnega reda so vabljeni, kot je razvidno iz sklica seje predlagatelj, skupina poslank in poslancev s prvopodpisanim Gregorjem Peričem, Ministrstvo za izobraževanje znanost in šport, Državni svet Republike Slovenije in Zakonodajno-pravna služba. Odbora bo predlog Zakona obravnaval na podlagi : 126. člena Poslovnika. Rok za vlaganje amandmajev je bil do začetka obravnave predloga zakona. V poslovniškem roku pa so amandmaje vložili poslanske skupine Konkretno, Slovenska demokratska Stranka in Nova Slovenija. Amandmaje ste prejeli. Odboru torej predlagam, da v skladu s tretjo alineo prvega odstavka 128. člena Poslovnika ob koncu razprave glasujemo o vseh členih skupaj. Kdo temu nasprotuje? Nihče. Ugotavljam, da ne in tako pričenjam drugo obravnavo predloga zakona v kateri bomo opravili razpravo in glasovanje o posameznih členih predloga zakona.</p>
               <p>Želi predlagatelj predloga zakona podati dopolnilno obrazložitev? Postopkovno. Izvolite.</p>
            </sp>
            <sp who="DivjakMirnikLidija">
               <speaker>LIDIJA DIVJAK MIRNIK (PS LMŠ):</speaker>
               <p>Hvala za besedo, predsedujoča.</p>
               <p>Jaz mislim, da mi nismo sklepčni. Zato vljudno prosim, da zagotovite sklepčnost.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Mislim da, gospa Lidija Divjak Mirnik, hvala lepa za vašo pripombo. Vidim pa, da smo sklepčni, da so samo trenutno med samim branjem stopili pred vrata nekateri poslanci. In ko smo že pri tem, gospod dr. Matjaž Vatovec, oprostite, dr. Matej Tašner Vatovec, pooblašča in nadomešča gospoda poslanca Luko Mesca. Torej, lahko nadaljujemo.</p>
               <p>Želi predlagatelj zakona podati dopolnilno obrazložitev k členom predloženega zakona.</p>
               <p>Izvolite. Gospod Gregor Perič.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Spoštovana podpredsednica, cenjene poslanke in poslanci, cenjeni gostje, drugi prisotni.</p>
               <p>Kot že omenjeno, konec februarja smo skupina poslank in poslancev vložili v obravnavo predlog zakona o zagotavljanju finančnih sredstev za investicije v športno infrastrukturo v Republiki Sloveniji v letih od 2023 do 2027. Zdaj, sam predlog zakona prinaša zagotovitev finančnih sredstev za financiranje in sofinanciranje investicij v športno infrastrukturo v letih od 2023 do 2027 v skupni višini 150 milijonov eurov. Zdaj, kaj nas je vodilo k vložitvi tega zakonskega predloga. Izhajali smo predvsem iz sklepa parlamentarnega odbora za izobraževanje, znanost, šport in mladino, ki je na 9. nujni seji junija 2019 pozval resorno ministrstvo, torej za izobraževanje, znanost, šport, pri pripravi pregled potreb oziroma pregleda načrtovanje športne infrastrukture lokalnih skupnosti do leta 2027 z pripadajočo oceno stroškov po letih. Izkazalo se je namreč, da se je na poziv ministrstva odzvalo kar 186 občin tedaj z zelo pestrim naborom projektov in tudi njihovo finančno oceno, torej skupna ocena potreb lokalnih skupnosti je znašala leta 2019 nekaj manj kot 300 milijonov eurov. Zato cilj, ki ga zasledujemo predlagatelji je učinkovita poraba javnih sredstev razvoj področja, dvig kakovosti in pa trajnosti športne infrastrukture. To pomeni predvsem investiranje v posodobitev in vzdrževanje objektov namenjenih športu. Seveda ob upoštevanju specifik in specifičnih potreb prostora, tako na lokalni kot na državni ravni. Brez dvoma tudi lahko ugotovimo, da je pomemben dejavnik športnega udejstvovanja tudi materialno okolja oziroma materialni pogoji. Nenazadnje je to tudi ena od prednostnih nalog v Resolucijo o nacionalnem programu športa v Republiki Sloveniji za obdobje 2014 – 2023. Predlagatelji zakona želimo omogočiti učinkovito in dostopno mrežo kakovostnih športnih objektov in površin za šport v naravi. Objekti za kakovostni in vrhunski šport morajo namreč slediti stalnemu razvoju posameznih športnih panog, za izboljšanje prostorskih možnosti za priprave in nastope športnikov je pa potrebno tudi programsko in infrastrukturno povezovanje nekaterih vadbenih športnih površin v športne centre na ravni države in lokalnih skupnosti. : Na ta način zgrajeno mrežo vadbenih športnih objektov in površin za šport v naravi bo treba v prihodnje tudi ustrezno vzdrževati in obnavljati, po načelih trajnostnega razvoja. Seveda pa je potrebno zagotoviti tudi pregleden način javnih vlaganj, ki bo javni financiranjem omogočil sodelovanje in podporo, ne glede na lastništvo ob izraženem javnem interesu. Prireditveni športni objekti predstavljajo javni interes, ki presega področje športa, zato mora biti tudi njihova gradnja povezana z razvojnimi možnostmi povezovanja z drugimi družbenimi izseki oziroma področji, kot je recimo turizem, kultura, prireditve in podobno. Glede na gostoto poseljenosti v Sloveniji in tudi druge infrastrukturne zahteve, pa se tovrstni športni objekti gradijo načeloma v največjih mestih oziroma v regijskih središčih. Za vse navedeno, za vse našteto so potrebna dodatna finančna sredstva, kar pa želim predlagatelji zagotoviti s tem zakonom, ocenjujemo, da bo 150 milijonov evrov namenjenih za financiranje in sofinanciranje investicij v športu v letih od 2023 do 2027, vsaj v nekem določenem obsegu, omogočila izgradnjo, kakor tudi obnovo kakovostnih športnih objektov in površin za šport v naravi. V samem predlogu zakona je predvideno tudi, da se sredstva zagotavljajo iz državnega proračuna v višini 30 milijonov eur letno. Zdaj, sam letni znesek zagotovljenih finančnih sredstev bo lahko tudi višji za znesek, ki ga ni bilo mogoče realizirati v preteklih letih, pri čemer pa letni obseg porabe finančnih sredstev ne sme preseči 60 milijonov eurov. Poleg tega s z zakonom določa tudi, da vlada z letnim načrtom določa nabor investicij za posamezno leto, ki se bodo financirale na podlagi javnega razpisa in pri tem pomembna predvsem tri merila. Prvič, prispevek k razvoju področja, drugič, dvig kakovosti in trajnosti športne infrastrukture in pa tretjič, specifika oziroma specifične potrebe prostora. Jaz bi na tej točki zaključil svojo uvodno prestavitev, se vam zahvalil za pozornost, pa se potem še kasneje po potrebni odzval.</p>
               <p>Hvala zaenkrat.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa predlagatelju, gospodu prvopodpisanemu, gospodu Gregorju Periču, Konkretno.</p>
               <p>Besedo dajem predstavniku Ministrstva za izobraževanje, znanost in šport, dr. Mitji Slavincu.</p>
               <p>Izvolite, prosim.</p>
            </sp>
            <sp who="SlavinecMitja">
               <speaker>DR. MITJA SLAVINEC:</speaker>
               <p>Hvala lepa, predsedujoča.</p>
               <p>Poslanke, poslanci, ostali prisotni!</p>
               <p>Na Ministrstvu za izobraževanje, znanost in šport, predlog zakona seveda zelo pozdravljamo in podpiramo. Saj ne samo, da bo preko tega zakona se zagotovilo sredstva za obnovo in pa nasploh dvig kakovost športne infrastrukture v Republiki Sloveniji, ki je sedaj takšna, da si športniki z svojimi doseženimi rezultati zagotovo zaslužijo višjo raven. Ampak, bo zakon pripomogel tudi k temu, da se bodo športni objekti lahko zgradili, obnovili v okoljih, kjer jih do sedaj ni. In prav ta decentralizacija je zelo pomembna in tudi zasleduje politiko našega ministrstva na vseh področjih in zaradi tega toliko bolj pozdravljamo tudi, da na področju športa. V zakonu je predvidenih malo več kot polovico evidentiranih potreb. Kot je bilo že povedano, za skoraj 300 milijonov je bilo teh potreb evidentiranih leta 2019 s strani lokalnih skupnosti in verjamemo, da ob eni dobri sinergiji, bo večina teh potreb, ob tej z zakonom določeni injekciji s strani države tudi realizirana.</p>
               <p>Zaradi tega, jaz, kot rečeno, potrjujem, da zakon podpiramo in ga poslankam in poslancem predlagam v potrditev in sprejem. Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Najlepša hvala predstavniku Ministrstva za izobraževanje, znanost šport, dr. Mitji Slavincu, državnemu sekretarju.</p>
               <p>Trenutno vas moram seznaniti, da : imamo še eno pooblastilo in sicer gospo poslanko Tadejo Šuštar Zalar nadomešča, torej, nadomešča gospo Ivo Dimic, Tadeja Šuštar Zalar nadomešča gospo Ivo Dimic.</p>
               <p>Zdaj pa dajem besedo predstavnici Zakonodajno-pravne službe.</p>
            </sp>
            <sp who="BienKarlovšekSonja">
               <speaker>MAG. SONJA BIEN KARLOVŠEK:</speaker>
               <p>Hvala za besedo.</p>
               <p>Zakonodajno-pravna služba je predlog zakona proučila z vidika skladnosti z Ustavo, pravnim sistemom z zakonodajno-tehničnega vidika. Najprej je v pisnem mnenju opozorila, da je temeljna vsebina predloga zakona vnaprejšnje zavezovanje zakonodajalca, ki sicer sprejema državni proračun, da v prihodnjih letih, tudi v tistih, za katere ob sprejemu predloga zakona proračun še ni niti sprejet niti načrtovan, zagotovi sredstva v proračuna za financiranje in sofinanciranje investicij v športno infrastrukturo. Takšno zakonodajno urejanje, torej po naravi stvari, torej ne more upoštevati pravil proračunskega načrtovanja določenih z zakonom o javnih financah in drugimi javnofinančnimi predpisi, med katere so vgrajene tudi makroekonomske razmere in zahteve, ki izhajajo iz fiskalnega pravila določenega v 148. členu Ustave. K predlogu zakona je ZPS podala tudi pripombe z vidika primerljivih rešitev oblikovanih v drugih zakonih, saj zakoni s podobno vsebino Državni zbor v tem mandatu že sprejel in sicer Zakon o zagotavljanju sredstev za investicije v slovenski vojski v letih 2021 do 2026, in zakon o zagotavljanju finančnih sredstev za investicije v slovensko zdravstvo v letih od 2021 do 2031.</p>
               <p>Predlog zakona pomembno odstopa od primerljivih zakonov ker iz njega ni mogoče dovolj konkretno razbrati katere investicije naj bi se z zagotovljenimi sredstvi financirale oziroma sofinancirale. Ne določa posebnih virov za zagotavljanje sredstev in pri določanju meril za izbor investicij ne izhaja iz pravno sistemskega zakona o športu in sprejete resolucije o nacionalnem programu športa v Republiki Sloveniji za obdobje 2014-2023. Navedbe v zakonodajnem gradivu, ki sicer omenjajo to resolucijo in cilje, ki naj bi se zagotovili z izvedenimi investicijami se v besedilu predloga zakona ne odražajo. Tako, da ni jasno razvidno kaj zajema športna infrastruktura in katere investicije v športno infrastrukturo so v prihodnjih petih letih nujne in torej opravičujejo zagotavljanje sredstev s predlogom zakona.</p>
               <p>Z amandmajema koalicijskih poslanskih skupin je opredeljen pojem športne infrastrukture v prvem členu predloga zakona, z amandmajem k 3. členu pa je odpravljeno neskladje znotraj člena na katerega je ZPS opozorila v pisnem mnenju. Ostale pripombe iz mnenja, ki se nanašajo zlati na pomanjkljivost urejenost postopka za izbor investicij in eksemplfikativno in pomensko preveč odprta določena merila za izbor investicij, med katerimi izstopa zlasti merilo, po katerem naj bi se upoštevala specifika oziroma specifične potrebe prostora pa z amandmajema niso odpravljene. Amandma k 3. členu še povečuje stopnjo nedoločljivosti investicij za katere se s predlogom zakona zagotavljajo sredstva saj daje vladi široko polje pri določitvi prioritetnih področij za financiranje in sofinanciranje investicij. Kot je ZPS opozorila v pisnem mnenju bi merila za izbor investicij morala odražati nujnost in javni interes v zvezi s temi investicijami, pri čemer je treba upoštevati tudi zakon o športu, v katerem so že določena merila za investicije v gradnjo, obnovo oziroma vzdrževanje športnih objektov in površin za šport v naravi. V nasprotnem primeru med ureditvama v Zakonu o športu in predlogu zakona ne bo vzpostavljenega zadostnega razlikovalnega elementa, ki bi razmejil investicije po sistemskem zakonu in predlogu zakona.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa predstavnici Zakonodajno-pravne službe.</p>
               <p>Želi besedo predstavnik Državnega sveta? <stage>(Da.)</stage> Izvolite.</p>
            </sp>
            <sp who="KernJanoš">
               <speaker>JANOŠ KERN:</speaker>
               <p>Hvala za besedo predsedujoča.</p>
               <p>Lep pozdrav vsem!</p>
               <p>Komisija Državnega svata za kulturo, znanost šolstvo in šport je na 54. seji obravnavala predlog zakona o zagotavljanju finančnih sredstev za investicije v športno infrastrukturo v Republiki Sloveniji v letih 2023 do 2027 in ga podprla. Komisija se je seznanila s stališčem Ministrstva za izobraževanje, znanost in šport, ki ugotavlja, da so potrebe po športni infrastrukturi zelo velike, zato predlog zakona podpira. : Komisija se je seznanila tudi z mnenje Olimpijskega komiteja Slovenije, Združenja športnih zvez Slovenije, ki podpira predlog zakona s pripombo, da je treba v zakonu opredeliti še zakonsko podlago glede vrste športnih objektov, ki jih opredeljuje zakon o športu ter postopke glede izbora investicij, kar je v predlogu urejeno zelo splošno. Na podlagi razprave komisija kvalificiranim predlagateljem amandmajev predlaga, da nadaljevanje zakonodajnega postopka povzamejo kot svoje in matičnemu delovnemu telesu Državnega zbora predlagajo v sprejem naslednje amandmaje.</p>
               <p>K 1. členu v zvezi z opredelitvijo športnih objektov kot v 76. in 86. členu Zakona o športu in da bi prednost pri investicijah imele v športno infrastrukturo, ki omogočajo izvedbo velikih mednarodnih športnih tekmovanj in ki imajo multiplikativne učinke na razvoj športa, turizma in gospodarstva. Leta 2017 je bil sprejet nov zakon o športu, ki v desetem poglavju celovito obravnava športno infrastrukturo pod nazivom športni objekti in površine za šport v naravi. Po postopku usklajevanja in sprejemanja je z navedeno opredelitvijo soglašala tako civilna sfera kot tudi strokovna javnost s področja ter vse vladne strokovne službe v katerih segment to področje posredno vstopa. Na ta način opredeljena športna infrastruktura se je tudi v praksi pokazala kot ustrezno opredeljena in tista, ki dejansko nudi največjo podporo športu v izvedbenem delu. Tudi zato se predlaga, da se definiciji obeh krovnih zakonov poenotita. Resolucija o nacionalnem programu športa opredeljuje, da vrhunski šport predstavlja eno najvišjih oblik človekove ustvarjalnosti na področju športa. Pogosto označuje tudi športno dejavnost za dokazovanje zgornje meje človeških psihofizičnih sposobnosti in ima zato pomembno vlogo za druge vidike športa. Zlasti za vključevanje mladih v šport. Vrhunski šport pa se lahko izvaja le v prireditvenih športnih objektih, ki so v javnem interesu, saj presega področje športa, zato mora biti njihova gradnja povezana z razvojnimi možnostmi povezovanja z drugimi družbenimi sektorji, kot na primer turizem, kultura in drugo. V Sloveniji ni ustrezne mreže športnih objektov, ki bi zagotavljali ustrezne pogoje za priprave na tekmovanja in izvedbo velikih mednarodnih športnih tekmovanj. Zato komisija predlaga, da se v naslednjem srednjeročnem obdobju prednostno sofinancira izgradnja mreže športnih objektov, ki bodo zagotavljali ustrezne pogoje za pripravo na tekmovanja in izvedbo velikih mednarodnih športnih tekmovanj. K 3. členu, da se način izbira in sofinanciranja programov in področji letnih programa investicij v športno infrastrukturo določi s podzakonskim aktom, ki ga sprejme minister pristojen za šport, po predhodni pridobitvi mnenja strokovnega sveta Republike Slovenije za šport ter Olimpijskega komiteja Slovenije, Združenja športnih zvez, saj civilna športna sfera najbolj pozna razmere in potrebe na terenu in lahko s svojim usmerjanjem pomaga k bolj ciljani porabi sredstev glede na realne potrebe in s tem tudi bolj učinkovitim vlaganjem.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa predstavniku Državnega sveta, gospodu Janošu Kernu.</p>
               <p>Prehajamo na razpravo in glasovanje o posameznih členih predloga zakona.</p>
               <p>Odpiram razpravo o 1. členu. Najprej, je zaprosila za besedo gospa Maša Kociper, pripravi pa naj se <gap n="..."/> pardon, predlagatelj, izvolite.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Hvala za besedo še enkrat, bi se rad kot predlagatelj odzval. In sicer, bilo je nekaj pripomb, tako s strani Zakonodajno-pravne službe, kot tudi Državnega sveta. Če se najprej dotaknem tistih pogledov oziroma pripomb Zakonodajno-pravne službe. Na nek način se je odprla dilema kaj se glede na ureditev, glede na zakonodajo, ki jo imamo, kaj se financira po Zakonu o športu in iz njega izhajajoči Resoluciji o nacionalnem programu športa za obdobje 2014 – 2023 in kaj se predvideva, : da se bo financiralo na podlagi zakona, ki ga imamo danes na mizi. Naj poudarim, da gre za nov zakon, ki je neodvisen od same Resolucije o nacionalnem programu športa 2014 – 2023 in iz nje izhajajočih razpisov, ki temeljijo na letnem programu športa. Tudi tiste pripombe oziroma komentarji, ki so bili vezani, zlasti na tiste večje infrastrukturne objekte, ki so narejeni, bom rekel, za namene največjih tudi mednarodnih dogodkov, ki so namenjeni predvsem profesionalnemu vrhunskemu športu. Tukaj moram pojasniti, da namen zakona ni bil predvsem ciljati na vrhunski šport in na mednarodne dohodke, ampak zajeti neko čim večjo širino samih infrastrukturnih objektov, ki so namenjeni športu po različnih koncih Slovenije. Dejansko, da rečem tako, da pridemo kapilarno v čim več slovenskih krajev, kjer se naj potem šport razvija, krepi, odpira ta prostor športa in potem znotraj tega procesa tudi poišče ustrezne,bom rekel, kadre, ki imajo nek potencial in potem po verigi napredujejo do profesionalcev, do vrhunskih športnikov, olimipionikov in podobno. Skratka, s tem zakonom želimo zagotoviti dodaten denar po posebnih merilih, na podlagi letnega programa, ki ga potem sprejme vlada vsako leto in posebnega razpisa, ki ga razpiše vsako leto Ministrstvo za izobraževanje, znanost in šport. Če grem naprej še k kratki obrazložitvi vloženih amandmajev, torej k 1. členu in sicer glede zakonskega pojma športna infrastrukture, ki v prvotni različici zakona ni bila opredeljena, smo tudi na podlagi tega, na kar nas je napotila Zakonodajno-pravna služba vložili amandma s katerim se opredeljuje športna infrastruktura in predvsem se tukaj naslonimo na 76. člen Zakona o športu in na pojem športni objekti in površine za šport v naravi. Torej, v tem členu zakona, če bomo šli gledati je zelo natančno navedeno kaj posamezen objekt, oziroma tip infrastrukture na področju športa pomeni, obsega oziroma kako izgleda. Glede samih vrst investicij pa težko danes vnaprej predvideti kakšne bodo potrebe po občinah v letu 2023. Tudi, če gremo gledati podatke iz leta 2019, ki jih je ministrstvo pridobilo. Danes vidimo, da so določene potrebe bile, da je bilo določenim potrebam že zadoščeno, določene investicije so bile že izpeljane in se oblikujejo neke nove potrebe oziroma se tukaj stvari spreminjajo. Tako, da kot rečeno Ministrstvo za šolstvo je občine pozvalo že leta 2019, da se izjasnijo, glede teh lokalnih potreb in to je bila tudi neka podlaga za približno oceno stroškov, seveda vseh teh 288 milijonov oziroma slabih 300 milijonov, kolikor bi naj znašale potrebe med leti 2023 in 2027 v celoti ne moremo zagotoviti v predvidenem obdobju oziroma proračunih. Smo pa zato z amandmajem k 3. členu določili obveznost vlade, da v letnem načrtu, ki ga sprejme do 31. marca v tekočem letu potem tudi opredeli prioritetna področja za financiranje in sofinanciranje investicij. Torej, za posamezno leto. Pa bom šel še k ostalim členom, da se vsakič posebej ne oglašam. Torej, k 2. členu, glede zagotovljenih oziroma nezagotovljenih sredstev. Torej, od Ministrstva za izobraževanje, znanost in šport smo pridobili podatke o proračunskih postavkah na katerih so sredstva namenjena športni infrastrukturi. Z zakonom je sicer resda predvideno, da se na letni ravni zagotovi teh 30 milijonov evrov za investicije v športno infrastrukturo. Ni pa nujno, če gledamo čisto iz prakse oziroma iz delovanja tako ministrstva kot tudi lokalnih okolij in vseh tistih, ki bi ta sredstva oziroma bodo črpali, da se vsa ta sredstva porabijo v tekočem letu, torej na letni ravni, da tako : rečem oziroma veljavnih proračunov.</p>
               <p>In sicer, bilo je nekaj pripomb, tako s strani Zakonodajno-pravne službe, kot tudi Državnega sveta. Če se najprej dotaknem tistih pogledov oziroma pripomb Zakonodajno-pravne službe. Na nek način se je odprla dilema kaj se glede na ureditev, glede na zakonodajo, ki jo imamo, kaj se financira po Zakonu o športu in iz njega izhajajoči Resoluciji o nacionalnem programu športa za obdobje 2014 – 2023 in kaj se predvideva, : da se bo financiralo na podlagi zakona, ki ga imamo danes na mizi. Naj poudarim, da gre za nov zakon, ki je neodvisen od same Resolucije o nacionalnem programu športa 2014 – 2023 in iz nje izhajajočih razpisov, ki temeljijo na letnem programu športa. Tudi tiste pripombe oziroma komentarji, ki so bili vezani, zlasti na tiste večje infrastrukturne objekte, ki so narejeni, bom rekel, za namene največjih tudi mednarodnih dogodkov, ki so namenjeni predvsem profesionalnemu vrhunskemu športu. Tukaj moram pojasniti, da namen zakona ni bil predvsem ciljati na vrhunski šport in na mednarodne dohodke, ampak zajeti neko čim večjo širino samih infrastrukturnih objektov, ki so namenjeni športu po različnih koncih Slovenije. Dejansko, da rečem tako, da pridemo kapilarno v čim več slovenskih krajev, kjer se naj potem šport razvija, krepi, odpira ta prostor športa in potem znotraj tega procesa tudi poišče ustrezne,bom rekel, kadre, ki imajo nek potencial in potem po verigi napredujejo do profesionalcev, do vrhunskih športnikov, olimipionikov in podobno. Skratka, s tem zakonom želimo zagotoviti dodaten denar po posebnih merilih, na podlagi letnega programa, ki ga potem sprejme vlada vsako leto in posebnega razpisa, ki ga razpiše vsako leto Ministrstvo za izobraževanje, znanost in šport. Če grem naprej še k kratki obrazložitvi vloženih amandmajev, torej k 1. členu in sicer glede zakonskega pojma športna infrastrukture, ki v prvotni različici zakona ni bila opredeljena, smo tudi na podlagi tega, na kar nas je napotila Zakonodajno-pravna služba vložili amandma s katerim se opredeljuje športna infrastruktura in predvsem se tukaj naslonimo na 76. člen Zakona o športu in na pojem športni objekti in površine za šport v naravi. Torej, v tem členu zakona, če bomo šli gledati je zelo natančno navedeno kaj posamezen objekt, oziroma tip infrastrukture na področju športa pomeni, obsega oziroma kako izgleda. Glede samih vrst investicij pa težko danes vnaprej predvideti kakšne bodo potrebe po občinah v letu 2023. Tudi, če gremo gledati podatke iz leta 2019, ki jih je ministrstvo pridobilo. Danes vidimo, da so določene potrebe bile, da je bilo določenim potrebam že zadoščeno, določene investicije so bile že izpeljane in se oblikujejo neke nove potrebe oziroma se tukaj stvari spreminjajo. Tako, da kot rečeno Ministrstvo za šolstvo je občine pozvalo že leta 2019, da se izjasnijo, glede teh lokalnih potreb in to je bila tudi neka podlaga za približno oceno stroškov, seveda vseh teh 288 milijonov oziroma slabih 300 milijonov, kolikor bi naj znašale potrebe med leti 2023 in 2027 v celoti ne moremo zagotoviti v predvidenem obdobju oziroma proračunih. Smo pa zato z amandmajem k 3. členu določili obveznost vlade, da v letnem načrtu, ki ga sprejme do 31. marca v tekočem letu potem tudi opredeli prioritetna področja za financiranje in sofinanciranje investicij. Torej, za posamezno leto. Pa bom šel še k ostalim členom, da se vsakič posebej ne oglašam. Torej, k 2. členu, glede zagotovljenih oziroma nezagotovljenih sredstev. Torej, od Ministrstva za izobraževanje, znanost in šport smo pridobili podatke o proračunskih postavkah na katerih so sredstva namenjena športni infrastrukturi. Z zakonom je sicer resda predvideno, da se na letni ravni zagotovi teh 30 milijonov evrov za investicije v športno infrastrukturo. Ni pa nujno, če gledamo čisto iz prakse oziroma iz delovanja tako ministrstva kot tudi lokalnih okolij in vseh tistih, ki bi ta sredstva oziroma bodo črpali, da se vsa ta sredstva porabijo v tekočem letu, torej na letni ravni, da tako : rečem oziroma veljavnih proračunov.</p>
               <p>Tako, da smo dali možnost tudi prenosa v naslednja leta in smo ta sredstva tudi omejili navzgor in ta limit postavili na 60 milijonov evrov. Torej, skupaj s prenosom neporabljenih sredstev iz preteklega leta. Torej, naj pa še dodam, da ministrstvo lahko prerazporeja sredstva tudi znotraj svojega proračuna. Lahko se pa zagotovijo tudi sredstva tudi s prerazporeditvami med proračunskimi uporabniki, tako da to je stvar oziroma volja vlade, ki si tudi na takšen način določa prioritete. Dodam naj pa tudi še to, da seveda mi imamo veljaven proračun tudi za leto 2023, zagotovo pa bodo temu proračuni sledili tudi rebalansi tako, da se da tudi to zagato elegantno urediti. Če se referiram še k 3. členu glede roka za sprejem letnega načrta vlade. Kot rečeno smo vložili amandma k prvemu odstavku, s katerim določamo obveznost vlade na najkasneje do 31. marca v tekočem letu sprejme letni načrt, v katerem tudi opredeli prioritetna področja za financiranje in sofinanciranje investicij, torej za posamezno leto. Glede tretjega odstavka in določbe, ki predvideva, da je lahko javni razpis objavljen za več let, naj povem, da smo tudi tukaj vložili amandma s katerim smo ta odstavek tudi črtali in naredili določbe jasnejše in predvsem bolj smiselne. Glede samih meril za izbor investicij pa je naša ocena, če jih bomo preveč podrobno razdelali se nam lahko zgodi, da nekatere, predvsem manjše občine enostavno ne bodo mogle kandidirati na javnem razpisu. Zdaj sama merila za izbor so pa stvar javnega razpisa in določb, kakor jih vnesem vanj in podal bom še kratko pojasnilo glede nujnih sestavin samega postopka javnega razpisa.</p>
               <p>Torej, v zakonu res da nismo šli tako podrobno, ampak če nimamo področnega zakona denimo, ki bi natančneje urejal celoten postopek dodeljevanja javnih sredstev na nekem javnem razpisu, pa zato imamo neko splošnejšo zakonodajo, predvsem krovni zakon, ki ureja področje javnih financ in pa pravilnik o postopkih za izvrševanje proračuna Republike Slovenije in v tem pravilniku v poglavju 12.2 je urejen celoten postopek za dodelitev sredstev. Zdaj, ne bom ga bral, potem pa v naslednjem poglavju, torej v poglavju 12.3 omenjenega pravilnika je urejen tudi celoten pritožbeni postopek, konkretno v 231. členu.</p>
               <p>In še kratko pojasnilo glede pripomb, ki so bile, kdaj se bo investicija v celoti financirala, kdaj pa le delno. To je predvsem odvisno od samega programa, ki ga bo vlada sprejela vsako leto, skladno z tem amandmajem, do konca marca vsako leto in prav tako bo pri odločitvi pomembno kakšen delež sredstev bo, oziroma je že zagotovila recimo občina in na tej podlagi tudi bo sprejeta odločitev o financiranju oziroma o sofinanciranju.</p>
               <p>Toliko, uvodoma pa v nadaljevanju verjetno še kaj.</p>
               <p>Hvala lepa za pozornost.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Najlepša hvala predlagatelju, gospodu Gregorju Periču.</p>
               <p>Zdaj pa ima besedo gospa poslanka Maša Kociper.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Hvala lepa.</p>
               <p>Saj kaj posebno revolucionarno novega ni, ampak je vseeno treba na glas povedati. Pred nami je spet en popolnoma populistični predvolilni zakon, katerega namen ni čisto nič drugega kot v zadnjem času pridobivati populistične pozitivne točke. In to brez kakršnekoli odgovornosti do države, brez kakršnekoli odgovornosti do naslednje vlade, brez kakršnekoli odgovornosti do proračuna. To nič ne šteje. Šteje samo kako pridobiti še par volivcev tri tedne pred volitvami. In čeprav so taki poslanski zakoni na koncu mandata vedno bili in vedno je bil ta isti problem, zato smo v SAB-u že predlagali, da se od trenutka, ko se razpišejo volitve, bi moralo v Državnem zboru nehati sprejemati zakone, se pravi bi se morali vsi zakonodajni postopki : ustaviti oziroma vsaj ne začeti na novo. Skratka, četudi je to že bilo v preteklosti je dejstvo, da so takrat nastali številni škodljivi zakoni in dejstvo, da so nastali številni zakoni, ki se niso dali uresničiti. Druga stvar pa je, da tako na veliko in tako dobrodušno kot pa ta vlada deli bombončke, jih pa ni še nikoli nobena do zdaj. Ta zakon pred nami je že tretji v vrsti zakonov, ki vnaprej obremenjujejo proračun in s tem dodatno zvišujejo obseg sredstev za katere se zakonodajalec vnaprej obvezuje, da jih bo zagotovil v proračunih prihodnjih let, ne glede na to kaj bo možno, ne glede na to, kaj ne bo možno in ne glede na pravila proračunskega načrtovanja, ki so določena z Zakonom o javnih financah in drugimi javnofinančnimi predpisi. Ne glede na makroekonomske razmere, ne glede na to ali bo vojna ali ne bo. Ne glede na to, da kako se bo zadolževala Slovenija. Nič vas ne briga. To je tretji zakon torej, ki vnaprej zavezuje vlado in proračun, koliko denarja bo treba dati. Če ste pozabili, prvi je Zakon o zagotavljanju sredstev za investicije Slovenski vojski, 780 milijonov evrov. Potem je Zakon o zagotavljanju finančnih sredstev za investicije v slovensko zdravstvo, 2 milijardi evrov v desetih letih in zdaj še ta, saj to je res, 150 milijončkov, pri takih vsotah, pravzaprav, kje se bo pa to poznalo. In seveda kaj naj mi poslanci opozicije pri takem zakonu rečemo. Glasujemo proti, nismo za investicije v športno infrastrukturo.</p>
               <p>Nam boste rekli, ja poslanci, ti pa ti, pa z imenom pa priimkom, pa sezname boste objavljali niso za investicije v športno infrastrukturo. Ker jaz predlagam, da poleg Zakona o investicijah v športno infrastrukturo sprejmemo še 200 milijonski zakon. Zdaj imamo še tri tedne časa. 200 milijonski zakon o investicijah na kulturnem področju, pa dajmo dati še 500 milijonski zakon o investicijah v cestno infrastrukturo, dajmo tukaj 2 milijardi, ker za ceste je vedno premalo, dajmo tukaj 2 milijardi ali pa 3 dajmo, ja. Pa dajmo še sprejeti zakon, kaj bi še lahko sprejeli, zakon o investicijah v šolsko infrastrukturo, enih 500 milijonov, bi tukaj ziher rabili. Ste jih dali? Ste jih dali iz žepa, SDS, a ne? Tako kot se na plakatih hvalite. Smo dali 100 milijonov iz žepa SDS. Mogoče bo pa vse skupaj iz žepa SDS. Skratka, dajmo, kar sprejeti še 100 takih zakonov s katerim proračun vnaprej, ko vemo, da je poln zakonskih obveznosti, še kar malo dodamo, 300, 500, 2 milijardi, 3 milijarde. Važno, da se dobro sliši, pa dobimo par volivcev pri tem. In potem, da je zadeva še bolj, da ima večji odmev, da res tako pride do srca bodočih volivcev, najprej naredi matično ministrstvo tak seznam potrebne infrastrukture, seznam želja, se pravi, kaj vse bi kdo želel in pozove celo občine, da sporočijo kaj bi si pa one želele na področju športne infrastrukture. Tako, da še občine lepo seveda rabijo marsikaj. Vsakdo rabi marsikaj, vsakdo bi rad svojim meščanom ponudil novo športno dvorano, nov bazen, ne vem kaj vse in potem občine zaženejo ta svoj stroj in še one sporočijo kaj vse bi rabile. So zadovoljne s to vlado, ne. Ta vlada pa končno poskrbi za nas, ker bomo zdaj sporočili kaj mi rabimo. Kot, da je to že plačano, pa sporočiš, ne. In potem vse to občine sporočijo in kot pove Zakonodajno-pravna služba nastane zakon, ki pomembno odstopa od primerljivih zakonov. Ker iz njega ni mogoče dovolj zanesljivo razbrati, katere investicije naj bi se z zagotovljenimi sredstvi financirale oziroma sofinancirale. Prav tako zakon ne predstavlja podlage za izvedbo investicij, ampak zgolj zavezuje zakonodajalca k zagotavljanju sredstev. Poleg tega primerljivi zakoni so večinoma določili vire za zagotavljanje sredstev, četudi so jih vezali na letni načrt investicij, ta niti to ne. Potem, kot je povedala predstavnica Zakonodajno-pravne službe pri izboru investicij so določali merila za izbor investicij, pri čemer so jih vezali na resolucijo, se pravi niti merila in kriteriji niso podani. Nič drugega kot en sam populistični populizem predvolilnega tipa : najhujše vrste. Najhujše vrste. In zdaj naj mi hudobni, hudobni opozicijski poslanci glasujemo proti takemu zakonu. In vi nas boste, kot rečeno, objavili kako smo hudobni in nočemo otrokom zagotoviti novih igrišč, novih dvoran, novih bazenov, vse to kar leta in leta rabijo. Zdaj SDS je hotel to plačati, ne, to je zdaj Konkretno pravzaprav, je hotel to dati, 150 milijonov je hotel dati iz svojega žepa pravzaprav. Saj to je res, noro, noro kam smo prišli. In ja, zdaj se bo kdo dvignil roko in mi repliciral in bo rekel, saj vlada lahko vedno spremeni zakon. Nova vlada. In točno to delate. Točno to delate, garantirate si, da v primeru, da bo druga vlada, da ne boste to vi in bo seveda te stvari spreminjati, ker enostavno ne teče nafta izpod naših stolov, da boste takrat lahko do nezavesti nabijali kako ste vi hoteli dati 2 milijardi za zdravstvo, pa 800 milijonov za vojsko, pa 3 milijarde za ceste, pa ne vem kaj še vse. Ta hudobna, hudobna koalicija, če bo takrat, pa tega noče, ker ji ni do ljudi in te scene naprej. Tako, da jaz bom kar šla ven po tej razpravi, ker ne vem kako naj glasujem pri takem zakonu, ko smo tako postavljeni v kot. Niti ni to neka sistemska rešitev, niti ni to nič domišljeno, niti ni nobenih dokumentov, priloženih od Ministrstva za šolstvo, kjer bi skozi leta oni res določili, kaj pa je najbolj nujno v naslednjih petih letih, nujno, nujno narediti in bo nekdo to ovrednotil in rekel, aha, da se to nujno, nujno naredi je toliko in toliko. Ne, to je »wish list«, kar napišete občine, kaj bi si vse želele, dajte pa pošljite, »lako čemo«, in to naj zdaj mi o tem glasujemo. Tako, da čestitke, mislim, da dosegamo nova in nova dna tega kaj je pred volitvami vse mogoče narediti in obljubiti za par glasov več.</p>
               <p>Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa gospe Maši Kociper za njeno razpravo.</p>
               <p>K besedi se je javil še predlagatelj, potem pa naj se pripravi gospa Lidija Divjak Mirnik.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Hvala, zgolj kratko pojasnilo.</p>
               <p>Torej, v enem delu se celo strinjam. Mi smo v tej vladi dali predvsem poudarek na varnost, na zdravje, pa tudi na zdrav življenjski slog. Samo od besed bomo težko kaj dosegli. Na tem področju tudi v preteklosti, moram izpostaviti, za nami sta dve naporni leti, tudi za številne mlade, ki so kar nekaj svojega časa preživeli doma na kavču. So se digitalizirali na nek način in če želimo vse tiste besede, tudi kritike, tudi včasih zelo upravičene, ki so letele tudi na vlado. Torej, ta trend nekako obrniti je treba tudi kaj vložiti na tem področju. Zdaj, jaz mislim, da 30 milijonov eur je nek znesek, ki ni vrtoglav in se ta znesek zelo hitro obrne, da tako rečem. Ne samo javno finančno gledano, ker so to investicije v neko infrastrukturo, od katerega živijo tudi številna podjetja. Imajo še številni ljudje delo, se plačujejo prispevki, ampak na srednji in dolgi rok se to pozna tudi, če hočemo na področju zdravja. Torej v zdravstveni blagajni, ker dajemo več, spreminjamo ta fokus, damo več iz kurative, damo na preventivo. Tako, da tudi ta aspekt ne bi zanemaril. Naj pa rečem, da geneza, torej zakaj je ta zakon, torej na osnovi česa je nastal, Predvsem na podlagi sklepov, ki so bili sprejeti na 9. nujni seji v tem mandatu na tem odboru, še v prejšnji vladi. In eden od teh sklepov, torej prvi sklep je bil, to smo poslanke in poslanci zavezali, torej še prejšnjo vlado, sprejeli smo tako. Odbor za izobraževanje, šport in mladino poziva Ministrstvo za izobraževanje, znanost in šport, da do konca julija 2019 lokalne skupnosti pozove po potrebah s področja športne infrastrukture ter v sodelovanju z lokalnimi skupnostmi in civilno družbo pripravi pregled planirane infrastrukture z oceno stroškov med leti 2020 in 2027 za ureditev oziroma izgradnjo objektov. Torej, že takrat se je razmišljalo v smeri tega, da predvsem lokalna okolja povejo kje so tiste potrebe po športni infrastrukturi. : To je bilo tedaj zbrano, vmes smo se na žalost vsi morali ukvarjati s to pandemijo, zdaj je pa možnost, da naredimo tudi nek korak naprej. Mislim, da področje športa ni ravno pretirano vezano na populizem, kot ga poznamo znotraj politike. Dejstvo pa je, da se, ko so medalje vsi radi slikamo.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa predlagatelju gospodu Periču.</p>
               <p>Gospa Lidija Divjak Mirnik. Beseda je vaša.</p>
            </sp>
            <sp who="DivjakMirnikLidija">
               <speaker>LIDIJA DIVJAK MIRNIK (PS LMŠ):</speaker>
               <p>Hvala za besedo.</p>
               <p>Zdaj, Maša je pravzaprav povedala »point« tega zakona, ker ta zakon je pravzaprav ena prazna lupina oziroma politični blef. Še bolj paradoksalno v celi zgodbi pa je, da ga vlaga poslanec Perič oziroma ta izgubljeni SMC, ki se zdaj po novem imenuje Konkretno. Potem pa pride sem državni sekretar, ki pove, da vlada to podpira. Mislim, ste malo kompas zgubili. V osnovi ste malo kompas zgubili, kar se tiče procedure. Ampak, o.k. to da ste izgubili kompas, to že vemo zadnji dve leti. Zdaj, itak bo zakon sprejet, zato ker seveda ni nobenega poslanca, ki bi proti temu glasoval, ker se v osnovi s tem absolutno vsi strinjamo. Jaz pa jutri pričakujem slike, pa filmčke, pa pisma o nameri se naj podpišejo, pa ministri naj ne poznajo zasukati rokavov pa vse tiste blefe, ki jih delate zdaj pred volitvami. To je zdaj res prozorno vse skupaj. Pa verjemite mi, da ljudje niso, res niso neumni v Sloveniji, res ne. Vsi kurativo pozdravljamo. Vsi smo za to, da otroci spet začnejo se ukvarjati s športom. Sploh zato, ker ste jih neupravičeno vrgli pred ekrane in jih držali doma, da niso smeli v šolo hoditi.</p>
               <p>Pa še bolj paradoksalno, še igrišča se oblekli z onimi traki, prepovedan vstop. Še to ste naredili. Če bi takrat poslušali opozicijo in takrat poslušali še koga drugega bi mogoče vsaj malo tega ne škodovalo, vsi ti vaši butasti predlogi, pa odloki, ki ste si jih izmišljevali iz dneva v dan in jih spreminjali tudi iz dneva v dan. Zdaj, če se pač tako čez ramo, popolnoma neodgovorno sprejemajo zakoni, tri tedne pred volitvami. Jaz potem predlagam, da sprejmemo še en zakon, ki se mu reče, da imajo vsi otroci vse športne aktivnosti zastonj, da ne plačujejo nobenemu klubu več nobene pristojbine oziroma vadnine. To bi potem pomenilo, da imajo vsi otroci dostop do športa, bilokaterega, eni bi radi smučali, moja dva hodita na judo, tretji pa košarko špilajo. To je potem zakon, ki omogoča otrokom, da to kar predlagatelj pravi, da bomo se kurativo šli in da bodo otroci športali. Iz tega vašega zakona, ki pa je, kot sem rekla, navaden politični blef, pa samo lahko razberemo že točno kateri župan bo zdaj pismo o nameri podpisal v teh treh tednih, pa sliko naredil in bo povedal glejte, ta vlada nam je dala športno dvorano. Pa telovadnico, pa nogometno igrišče, pa razsvetljavo za zunanjo športno igrišče. Pa atletsko površino, pa bazen smo dobili, pa kopališče, pa smučarsko skakalnico, pa fitnes notranji, pa fitnes zunanji, pa trim stezo, pa otok športa, pa sankaško progo, pa plezalni center. Prebiram namreč to, kar v tej tabeli piše, ki jo je ministrstvo priložilo zraven glede na tiste potrebe, pa pump track bo ena občina dobila, pa balinišče, pa kegljišče, pa tenis igrišče, pa odbojko na mivki, pa bajk park, pa hokejsko dvorano, štiri bi radi imeli v Sloveniji. Pa smučarsko dvorano, karkoli pač to pomeni, pa hipodrom, pa vodne športe, pa hokej na travi, pa jadralni center, pa skate park, pa strelišče. Vse to bo tu notri. Ker to je namreč v temu seznamu želja vse napisano. Da se razumemo, LMŠ podpira, absolutno podpira izgradnjo športne opreme. Mi smo tudi v svojem programu v rešitvah od 153. dalje do 162. zapisali kaj vse je potrebno storiti. Samo veste eno je to, kar je realno možno narediti, eno so pa pravljice in politični blef in nabiranje političnih točk tri tedne pred volitvami. In to, da bomo zdaj 31. 3. oziroma bi naj potem takem že imeli letni načrt, zato gospod državni sekretark, vas sprašujem, ali letni načrt lahko dobimo : za ta zakon, ker piše, da do 31. 3., to je vloženo zdaj, je potrebno ta letni načrt narediti, kjer se bo točno vedelo kam bo šlo teh 30 milijonov letno. Domnevam, da je že narejen in se točno ve, kateri župan bo kaj dobil. Kljub temu pa je potrebno spomniti na to kar je povedala zakonodajnopravna služba in sicer več problemov je naštela. Predlog zakona ne predstavlja podlage za izvedbo investicij ampak samo zavezo k zagotavljanju sredstev. Primerljivi zakoni so večinoma določili vire za zagotavljanje sredstev. Investicije pa, četudi so jih vezali na letni načrt investicij vključil v Načrt razvojnih programov kot del proračuna. Zdaj jaz sem ta načrt razvojnih programov pogledala. Tega seveda tukaj notri ni. Zato še enkrat, to je en navaden politični predvolilni blef. Ampak jaz ne bom glasovala proti temu zakonu, zato ker si želim, da dobimo čim več športne infrastrukture in želim si tudi to, da čim več otrok se vrne v šport. Namreč po vseh teh COVID super oh in sploh najboljših odlokih, ki sta jih sprejela se 40% otrok, ki so se prej aktivnost ukvarjali s športom in so vsak dan športali, pač vsak na svojem področju ni več vrnilo v športne klube. Mi nimamo otrok, ki bi potem, ko boste vi vse te športne infrastrukturo zgradili, spet tam se ukvarjali s športom. Zato jih je potrebno nazaj povabiti. Potrebno jih je nagovoriti, da bodo se spet aktivno začeli ukvarjati s športom, ne samo sedeli pred računalniki, kamor jih je ta vlada, kar se mene tiče popolnoma predolgo zaprla. Zato je potrebno staršem omogočiti, da ne bodo potrebovali plačevati vsak mesec toliko in toliko vadnine. Zato bi bilo bolj pametno, da bi to naredili. Ampak ne glede na to, ker prihajam iz Maribora, dobili smo tudi en predlog amandmaja Mestne občine Maribor. Glede na to, da to zdaj ni noben problem, predlagam, da tudi predlagatelju, da do drugega branja te zadeve uredi oziroma do seje, do srede, lahko to komot vključi, kjer pišejo, da se športna infrastruktura, da so športni objekti in površine in šport v naravi, kot jih opredeljuje 67. in 68. člen Zakona o športu. Da se vse te osnovne terminologije držite, da bomo vedeli o čem se pravzaprav pogovarjamo. In da imajo prednost pri financiranju in sofinanciranju imajo investicije s športno infrastrukturo, ki omogočajo izvedbo velikih mednarodnih športnih tekmovanj, ki imajo multiplikativne učinke na razvoj športa, turizma in gospodarstva. To, kar je pravzaprav tudi povedal predstavnik Državnega sveta. O tem bi bilo smiselno tudi razmisliti in vas vljudno prosim, da se lahko, tudi to, kar smo vam iz Mestne občine Maribor poslali kot predlog amandmaja vključi v ta zakon. Če že tako neodgovorno se pač vse deli kar se deli v tej vladi. Zdaj pravni instrument za zagotavljanje javnega interesa pa so zlasti pogoji in pa merila, ki se zahtevajo za dodelitev sredstev oziroma so podlaga za izvedbo upravičenca. Jasno določeni, objektivno utemeljeni in nediskriminatorni pogoji. Merila so namreč pomembni tako za zainteresirane subjekte, da so vnaprej seznanjeni z zahtevami, ki jih morajo izpolnjevati, kot tudi za tiste, ki odločajo o izbiri upravičenca do sredstev. To kar je urejeno tudi v 23. in 25. členu ustave. To bi jaz pričakovala, da se bo tudi zapisalo zelo konkretno v ta zakon, da ne bo potem šlo točno po tem kdo ima boljšo vezo pri ministru ali ministrici, tista občina bo potem dobila in izpeljala neko športno infrastrukturo. Vse preveč po domačijsko to počnete in res se obnašate do proračuna zelo zelo neodgovorno, da ne uporabim še kakšnega drugega izraza. Pa saj vse razumem, da pač je fino biti všečen, verjame tudi, da si želite čim več glasov sploh ni sporno, ampak človek bi pa kljub temu od politike pričakoval malce več odgovornosti do države in do naših zanamcev. Veste, saj ta politika se bo poslovila, pa mi se bomo poslovili, ker nihče hvala bogu ni večen. Za nami bodo pač prišli novi, ampak to, kar ste uspeli v teh dveh letih narediti iz te države in : vseh, da rečem nekih pravic, ki veljajo v tej državi, to pa je grozljivost. Zato kot rečeno jaz temu predlogu zakona ne bom nasprotovala, ne bom pa ga tudi podprla, zato ker kot rečeno je en navaden politični predvolilni blef.</p>
               <p>Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa za razpravo gospe poslanki Lidiji Divjak Mirnik.</p>
               <p>Predlagatelj želi besedo.</p>
            </sp>
            <sp who="PeričGregor">
               <speaker>GREGOR PERIČ (PS Konkretno):</speaker>
               <p>Samo kratek odziv na tisto, kar je letelo pod pasom.</p>
               <p>Mislim, da niti ni vredno, ker smo videli že veliko tega v zadnjih dveh letih. Sploh, ko so bila kakšna občutljiva glasovanja in tudi razni poskusi kupovanja poslancev in podobno. Tega je bilo veliko in upam, da smo se vsi kaj od tega naučili. Sam zakon, že v naslovu piše »v letih od 2023 do 2027«, tako da danes se nihče ne more z nikomer pogovarjati, ker najprej je osnova za to, da sploh lahko ta zakon zaženemo, da se sprejme letni program. To pa bo naredilo ministrstvo, ko bo za to ustrezen čas. Tako, da vse te insinuacije in vse te bolečine, jaz lahko samo rečem, da jih moram tukaj zavrniti, ker tudi nimajo podlage.</p>
               <p>Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa predlagatelju, gospodu Periču, Konkretno.</p>
               <p>Na vrsti pa je gospod poslanec Željko Cigler.</p>
            </sp>
            <sp who="CiglerŽeljko">
               <speaker>ŽELJKO CIGLER (PS SD):</speaker>
               <p>Hvala lepa, spoštovani predstavniki Vlade, kolegice in kolegi.</p>
               <p>V zakonu je pred nami in govori o financiranju v infrastrukturo za šport med letoma 2023 in 2027 je praktično nemogoče nasprotovati. Če se zavedamo pomena in vloge športa za zdravo in kvalitetno življenje v tej državi in tudi promocijo, ki jo športniki delajo in še posebej za to, če se spomnimo, da je prav naš odbor obravnavo probleme, ki so nastali zaradi zaprtja šol, kjer športni objekti niso bili dostopni za vse tiste, šolski športni objekti, ki so jih uporabljali. Vsi se pa zavedamo, da so šolski športni objekti od igrišč do telovadnic, vseskozi odprti, tako za učence, njihove starše, krajevne skupnosti, društva in to je ena pozitivna dodana vrednost, ki jo imamo v tej državi in v tem smislu moramo delati naprej. Tako, da tudi s strani te leve stranke, ki jo zastopam, to je Socialni demokrati, se ne more glasovati proti takšnemu predlogu zakona. Je pa razumljiv apel po realnosti. Ta apel je absolutno razumljiv. Zaradi tega, ker če ne bo denarja, če se bomo ukvarjali z eno hudo gospodarsko, socialno krizo, ki bo nedvomno iz teh trenutnih svetovnih razmer, ki so, prišla pred nas, in bo vplivala na naše gospodarstvo, gospodarska dejavnost očitno pada in podatki UMAR-ja za letos in prihodnje leto, ki so zaenkrat še prikriti, to gotovo potrjujejo. Glejte denarja za mnoge stvari ne bo. In ko se je prej govorilo za kaj vse se financira. Oprostite, v sredo, govorimo o poroštvenem zakonu za slovenski avtocestni program, 400 milijonov, en poroštveni zakon zelo več sto milijonov smo že imeli za tretjo razvojno os in drugi tir. Gradijo se osnovne šole in vrtci, to je pozitivno, zdaj dograjujejo kot soinvesticije po lokalnih skupnostih. In tu notri so tudi športni objekti. Nenazadnje, samo omenil bom, da se po Sloveniji gradi kolesarsko omrežje. Vse to so denarji. Hkrati bi pa rad rekel, glejte v tej državi bomo državljanke in državljani toliko bombončkov zdajle pojedli, da temu sledi sladkorna bolezen, če v narekovajih govorim. In tukaj bo potreben zelo močen zdravstveni poseg zraven.</p>
               <p>Slovensko zdravstvo je pa trenutno v infarktu. Je praktično zaprto in nedostopno. Kljub temu, da, podatki, ki so prišli pravkar ven, saj vem, da se s tem ne strinjate in je neprijetno, ampak so dejstva, da v zdravstveni dom ne morem priti, vsi zdravstveni domovi po Sloveniji pa ustvarjajo visoke zelo visok finančne presežke. Zdaj za koga, jaz ne vem. Sladkorno bolezen bo treba zdravit. In glejte, kot sem rekel, pri teh stvareh je sigurno upravičen apel in opomin na vzdržnost javnih financ. Čeprav zakonu po vsebini in namenu ne moremo nasprotovati in vprašanje je, ali bo v proračunu tudi do leta 2027 : dovolj denarja za te namene. Jaz moram reči, da prihajam iz občine, ki ima verjetno na glavo prebivalca največ športnih površin, kar se odraža na kvaliteti in zdravji življenja. Kljub temu, da je ekološko onesnažen v Celju. Ampak vseeno ali si bodo lahko tudi druge manjše občine, gospodarsko, finančno manj močne privoščile dostop do tega denarja. Ali bodo lahko same zagotovile potrebna sredstva sofinanciranja, da se bo ta program šport in investicij uvrstila. To je vprašanje. In kar se denarja tiče, morata vlada, predvsem pa finančni minister odgovoriti ali ta zakon je realen ali ni. Nenazadnje, tudi ministrstvo za šolstvo in šport, gospod Slavinec. Namreč, to je ministrstvo, ki zdaj finance obljublja za šport, ki je v okviru njegovih pristojnosti. Hkrati pa ne izvaja svojih osnovnih zakonskih obveznosti, kot je financiranje odločb o usmeritvi za otroke s posebnimi potrebami. Se vam ne zdi, da bi mogoče najprej to zakonsko obveznost in hudo kršitev pravic otrok, ustavnih in zakonskih speljati in šele potem gledati naprej. Naprej bi samo še tole povedal.</p>
               <p>Problem je, da je bilo danes že tudi izpostavljeno, morda bo do srede se kaj spremenila zadeva. Morala bi se, da je dodaten problem, ker predlog zakona nikjer ne opredeljuje kaj naj bi bila športna infrastruktura, ki jo zakon naslavlja. Zaradi česar predlagamo tudi, da se dopolni tako, da se bo sklicevalo na opredelitev ene športne infrastrukture, ki jo opredeljuje Zakon o športu in sicer kot športne objekte in površine za šport v naravi. In tudi drugič, tole bi rad opozoril, da v predlogu zakona bi bilo dobro umestiti mehanizme, ki bodo zagotavljali izvajanje javnega interesa s financiranjem in sofinanciranjem investicij v športno infrastrukturo na en transparenten način. Namreč, trenutno zakon predvideva izvajanje letnega programa investicij na podlagi letnega načrta, ki ga za posamezno letno obdobje sprejme vlada Republike Slovenije, seveda, če ima finance za to, če ne niti ne bo mogla sprejeti. In če gre za ciklus 23, 27, bi bilo tudi smotrno, da se okvirni nabor identificiranih infrastrukturnih potreb ustrezno identificira in da so v njegovo oblikovanje vključi tudi organe, organizacije, ki jih kot pristojne za šport imamo v tej državi in jih identificira zakon o športu. To je tak strokovni svet Republike Slovenije za šport, kot občinski organi, to so ponavadi športne zveze. Še enkrat bi pa tole vprašal. Gospod državni sekretar Mitja Slavinec, če 660 otrokom z odločbo o usmeritvi ne morete njihove zakonske pravice, to je pravice do začasnega spremljevalca zagotoviti, kako boste lahko zagotovili denar za investiranje v športno infrastrukturo?</p>
               <p>Hvala za odgovor, ko ga boste dali.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa za razpravo gospodu Željku Ciglerju.</p>
               <p>Na vrsti je gospod Tomaž Lisec, pripravi pa naj se gospa Mojca Žnidarič.</p>
            </sp>
            <sp who="LisecTomaž">
               <speaker>TOMAŽ LISEC (PS SDS):</speaker>
               <p>Hvala za besedo spoštovana podpredsednica.</p>
               <p>Spoštovani člani in članice odborov, vabljeni gostje, vsem skupaj lep pozdrav!</p>
               <p>Najprej, da odgovorimo na očitek kako gre za predvolilni bombonček. V mesecu maju 2019 smo v PS SDS na temo problematike športne infrastrukture sklicali nujno sejo. Sprejeti so bili štirje sklepi, pa dovolite, da jih preberem, ker so aktualni še danes. Na žalost jih prejšnja vlada ni realizirala.</p>
               <p>Odbor poziva Ministrstvo za izobraževanje, znanost in šport, da do konca julija 2019 lokalne skupnosti po potrebah s področja športne infrastrukture ter v sodelovanju z lokalnimi skupnostmi in civilno družbo pripravi pregled planirane infrastrukture z oceno stroškov po letih 2020 – 2027 za ureditev oziroma izgradnjo objektov.</p>
               <p>Potem morda tretji slep Odbor poziva Službo Vlade Republike Slovenije za razvoj in evropsko kohezijsko politiko, da pri pripravi nove finančne perspektive 2021 – 2027 posebno pozornost nameni virom za pridobivanje EU sredstev za področje športne infrastrukture.</p>
               <p>In četrti sklep, Odbor poziva Ministrstvo za infrastrukturo, da v naslednjih proračunih predvidi finančna sredstva za področje športne infrastrukture, ki je nacionalnega pomena.</p>
               <p>Skratka, vse je v prioritetah. Pa seveda na drugi strani v potrebah. In da danes poslušamo kako je problem, ker dajemo v investicije na področju zdravstvene infrastrukture, šolske infrastrukture, cestne infrastrukture, železniške infrastrukture in ne nazadnje s tem zakonom športno infrastrukturo. Kako je to problem. Ja, je problem. Zato, ker so nekateri v zadnjem desetletju prespali, ko se je določalo kaj je potrebna infrastruktura na posameznem področju. Ni se gradilo športne infrastrukture. 3 milijone smo imeli ponavadi v proračunu. Ko sem skoraj vsako leto predlagal 2 milijonski amandma, ki je, tukaj pred mano sedi župan ene izmed večjih slovenskih občin, kako malo se lahko zgradi z 2 milijonoma, en resen stadion stane več, da ne govorimo o kakšnih pokritih športnih infrastrukturah. Nič se ni delalo skoraj na cestni in železniški infrastrukturi. Na domovih za ostarele se ni delalo. Zdravstveni domovi so bili na zadnje prenovljeni leta 2012, ko je tudi minister tedanje, sedanje vlade gospod Zvone Černač sprejel, da se zdravstveni domovi in pa ostala infrastruktura na lokalni ravni sofinancira preko energetske prenove. Skratka, ja, razlika je. Kaj imamo eni za prioritete in kaj imajo drugi za prioritete. Pa če bomo dali vse skupaj 5 milijard za cestno, železniško, športno, šolsko, zdravstveno infrastrukturo je to prava smer. Narobe pa je, na drugi strani, ko so ene druge vlade dale 5 milijard bankam. Ko so vzeli ljudem zaradi posameznih zakonov in dali bankam. In kaj imajo ljudje od tega, kaj imajo od tega državljani v Posavju, na Dolenjskem, na Koroškem, Goričkem, kjerkoli. Nič.</p>
               <p>Z denarnice ste jim vzeli, da ste dali posvečenim prvorazrednim. Mi pa delamo ravno nasprotno. Tisto, kar nam je ostalo po COVID reševalni situaciji, dajemo nazaj ljudem. Da se jim zahvalimo za to, ker so v teh, ne samo v dveh težkih letih, ampak v zadnjem desetletju se odrekali, ker so si prvorazredni jemali. Zato sem zelo vesel danes, ko sem slišal od ene poslanke, da še nobena vlada ni dala toliko kot ta. Torej, najlepša hvala in verjamem, da bomo takšno delo nadaljevali tudi v naslednjem mandatu. Ker če sem pozorno poslušal posamezne razprave me je strah, da bodo druge vlade, podobne kot je ta vlada, verjetno takšne zakone, kot smo jih sprejeli v tem mandatu vsaj na področju infrastrukture celo anulirali in verjetno dali kam drugam. In da ne bo pomote, da gre za predvolilni zakon, mislim, da lahko vsaj kolega Perič potrdi, mislim da smo lani septembra ali oktobra sedeli predstavniki Vlade, tako poslanci kot ministri in državni sekretarji na Brdu in ko je bilo rečeno, da upamo, da se približujemo koncu COVID situacije, da bo potrebno v Sloveniji tudi marsikaj zgraditi. In takrat je nastala ideja o vseh teh zakonih o katerih danes nekateri govorijo kako so brezpredmetni skoraj oziroma nepotrebni. Da je treba dati v šolsko infrastrukturo, v domove za ostarele, v zdravstvo in nenazadnje tudi športne investicije. In če ne veste, mislim, da bo lahko državni sekretar potrdil to povabilo, ki je bilo občinam dano leta 2019. Mislim, da je bilo vseh potreb, če se prav spominjam, 900 milijonov evrov. Skratka s tem zakonom dajemo celo premalo, ne pa da poslušamo kako zdaj dajemo predvolilne obljube. Je pa dejstvo, ja, samo primer. Energetska sanacija 2012, tretji razpis, kako se je skoraj zgodil. Hoteli so vzeti lekarnam, knjižnicam, osnovnim šolam, zdravstvenim domovom, po celi Sloveniji in dati kam, Stožice. Enemu prvorazrednemu so hoteli dati, mislim da okoli 100 občinam pa vzeti. To je ta razlika, kot sem prej rekel v prioritetah. Komu se kdaj se daje in zakaj se daje. Zato, bom še samo dokončal. Jaz se zahvaljujem kolegu Periču, da je prvopodpisani pod ta zakon. Nenazadnje se zahvaljujem tudi resornemu ministru za izobraževanje za pomoč in nenazadnje tudi za zagotovitev, da bodo v naslednjih letih, pa še enkrat ponavljam, upam, da z podobno ekipo zagotovili 150 milijonov evrov. Nenazadnje pa tudi zahvala državnemu sekretarju za šport, kolegu Dolinšku, ki je bedel, da je ta zakon končno zagledal luč sveta. Skratka, v petih letih bomo vsako leto dobili 30 milijonov. Do sedaj pa je bilo v proračunih, : lahko pogledate, tam od leta 2012 pa do leta 2021, 2022 tri do štiri milijone evrov za celotno državo. Ne za eno mestno občino predvidenih sredstev. Komaj v letu 2023 smo si izborili, da je malo več sredstev. In s tem zakonom dajemo piko na i. Dajemo priložnost tistim manjšim občinam in tistim večjim občinam, da bodo na prostorih kjer sedaj samevajo ali pa če želite raste kaj drugega kot pa športna infrastruktura, da bodo dobili tisto, kar si ljudje zaslužijo. Da si zaslužijo tako rekreativci, seniorji, predvsem naši mladi, ki nimajo ne samo problema s šolsko infrastrukturo, ampak tudi športno infrastrukturo, da bomo morda po koncu leta 2027, ne glede na to, kdo bo župan katere občine ali pa poslanec iz katere občine ali pa, če želite minister iz katerekoli vlade veseli, da se po Sloveniji je gradilo, da se je gradilo za nujne potrebe in ne za luksuz. Skratka, jaz sem vesel, da po teh letih, ko sem veliko govoril o športni infrastrukturi dobivamo zakon vreden 150 milijonov in verjamem, da če bo prava ekipa na ministrstvu za izobraževanje, bo tudi sam letni načrt z lahkoto sprejet, nenazadnje tudi sami razpisi uspešno izvedeni, kar pa kot rečeno smo tudi znotraj tega ministrstva že dokazali v tem mandatu, če želite na področju šolske infrastrukture in pa nenazadnje ravno sedaj se je zaključil en razpis za plezalne stene, pa vprašajte občine, župane ali pa predstavnike planinskih in plezalnih društev kako veseli so bili, da se je končno, prvič v zgodovini Slovenije, eden spomnil na njih. Da niso bili župani tisti, ko so planinci ali pa različna društva hodili k njemu in ga prosili ali ima kje kakšno steno 4 x 4 metre, da bi lahko trenirali svoje otroke ali pa mladostnike, da bi skratka vzeli jih iz ceste v varno športno območje.</p>
               <p>Skratka s tem zakonom dajemo celo premalo, ne pa da poslušamo kako zdaj dajemo predvolilne obljube. Je pa dejstvo, ja, samo primer. Energetska sanacija 2012, tretji razpis, kako se je skoraj zgodil. Hoteli so vzeti lekarnam, knjižnicam, osnovnim šolam, zdravstvenim domovom, po celi Sloveniji in dati kam, Stožice. Enemu prvorazrednemu so hoteli dati, mislim da okoli 100 občinam pa vzeti. To je ta razlika, kot sem prej rekel v prioritetah. Komu se kdaj se daje in zakaj se daje. Zato, bom še samo dokončal. Jaz se zahvaljujem kolegu Periču, da je prvopodpisani pod ta zakon. Nenazadnje se zahvaljujem tudi resornemu ministru za izobraževanje za pomoč in nenazadnje tudi za zagotovitev, da bodo v naslednjih letih, pa še enkrat ponavljam, upam, da z podobno ekipo zagotovili 150 milijonov evrov. Nenazadnje pa tudi zahvala državnemu sekretarju za šport, kolegu Dolinšku, ki je bedel, da je ta zakon končno zagledal luč sveta. Skratka, v petih letih bomo vsako leto dobili 30 milijonov. Do sedaj pa je bilo v proračunih, : lahko pogledate, tam od leta 2012 pa do leta 2021, 2022 tri do štiri milijone evrov za celotno državo. Ne za eno mestno občino predvidenih sredstev. Komaj v letu 2023 smo si izborili, da je malo več sredstev. In s tem zakonom dajemo piko na i. Dajemo priložnost tistim manjšim občinam in tistim večjim občinam, da bodo na prostorih kjer sedaj samevajo ali pa če želite raste kaj drugega kot pa športna infrastruktura, da bodo dobili tisto, kar si ljudje zaslužijo. Da si zaslužijo tako rekreativci, seniorji, predvsem naši mladi, ki nimajo ne samo problema s šolsko infrastrukturo, ampak tudi športno infrastrukturo, da bomo morda po koncu leta 2027, ne glede na to, kdo bo župan katere občine ali pa poslanec iz katere občine ali pa, če želite minister iz katerekoli vlade veseli, da se po Sloveniji je gradilo, da se je gradilo za nujne potrebe in ne za luksuz. Skratka, jaz sem vesel, da po teh letih, ko sem veliko govoril o športni infrastrukturi dobivamo zakon vreden 150 milijonov in verjamem, da če bo prava ekipa na ministrstvu za izobraževanje, bo tudi sam letni načrt z lahkoto sprejet, nenazadnje tudi sami razpisi uspešno izvedeni, kar pa kot rečeno smo tudi znotraj tega ministrstva že dokazali v tem mandatu, če želite na področju šolske infrastrukture in pa nenazadnje ravno sedaj se je zaključil en razpis za plezalne stene, pa vprašajte občine, župane ali pa predstavnike planinskih in plezalnih društev kako veseli so bili, da se je končno, prvič v zgodovini Slovenije, eden spomnil na njih. Da niso bili župani tisti, ko so planinci ali pa različna društva hodili k njemu in ga prosili ali ima kje kakšno steno 4 x 4 metre, da bi lahko trenirali svoje otroke ali pa mladostnike, da bi skratka vzeli jih iz ceste v varno športno območje.</p>
               <p>Moja velika podpora temu zakonu. Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa poslancu Tomažu Liscu za njegovo razpravo.</p>
               <p>Besedo ima poslanka gospa Mojca Žnidarič.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS Konkretno):</speaker>
               <p>Hvala za besedo.</p>
               <p>Lep pozdrav vsem prisotnim!</p>
               <p>Tudi jaz bi želela poudariti, da je temelj temu zakonu so dali sklepi, ki so bili sprejeti na seji tega matičnega delovnega telesa in sicer junija 2019, kar pomeni še v prejšnji koaliciji in pod prejšnjo vlado in ti sklepi, vsi štirje, jaz jih ne bom še enkrat brala, ker sta jih že moja kolega pred mano prebrala ampak ti sklepi so bili vsi sprejeti z 13 glasovi proti noben. Kar pomeni, da so se s temi sklepi strinjali tako tedanja koalicija, kot tedanja opozicija. In mi, v Konkretno smo tisti, ki smo bili takrat v koaliciji in smo danes v koaliciji in zato smo tudi te sklepe, ki so bili sprejeti vzeli resno in tudi ta zakon pripravili. Rada bi rekla to, pred kratkim so bile zimske olimpijske igre in tudi druga seveda prvenstva. Ko se zaključijo tekmovanja, ko se podeljujejo nagrade je poln Facebook čestitk, pohval, čisto vseh strank, poslancev čisto vseh strank, in naši olimpijci, naši športniki so dosegli na olimpijskih igrah 7 medalj, kar Slovenijo uvršča na drugo mesto, če preračunamo medalje na prebivalce. In takšni rezultati zagotovo ne pridejo sami od sebe. In kot je danes nekdo že dejal, naši športniki si glede na svoje rezultate zagotovo zaslužijo več in boljšo športno infrastrukturo. Zagotovo je seveda poleg svojega trdega dela, ki ga vlagajo športniki v svoje rezultate, zagotovo zelo pomembna tudi športna infrastruktura in pri pripravi samega zakona smo bili tudi zelo realni. Slišali ste, danes je moj kolega Perič, že zelo podrobno predstavil, ko so se ti sklepi realizirali, torej, ko so se pozvale občine tudi k temu, da predstavijo svoje načrte oziroma potrebe, njihove ocene segajo skorajda do 300 milijonov evrov. Zakon smo pripravili, torej za polovico, 150 milijonov, v petih letih, kar pomeni 30 milijonov na leto in to od leta 2023 do : 2027, kar pomeni, da letos ne bo še nobenega slikanja kdo je komu kaj obljubil, ker tega letos ne bo. To so pač izjave opozicije. In želela bi povedati to, da s tem zakonom, dejansko želimo udejanjati tudi decentralizacijo na področju športa. Tudi v malih občinah, zelo odročnih občinah si naši mladi športniki zaslužijo, da trenirajo, vadijo, torej, da imajo možnost treningov tudi na taki športni infrastrukturi. Kajti osebno menim, da zagotovo več kot tisto plačilo vadnine, ki ga je kolegica poslanka že omenila, vadnine, ki grejo sicer običajno za trenerje, ki pa si tudi nekaj zaslužijo. Tako, da ni običajno velika težava staršev samo plačilo vadnine, večja težava je to, da moramo starši, ki smo zelo oddaljeni od večjih mest zelo daleč voziti na treninge. In na ta način jim želimo tudi športno infrastrukturo približati tudi v take manjše, bolj odročne občine. Torej, kote sem rekla, decentralizacijo želimo udejanjati tudi na ta način, tako kot na vseh drugih področjih, tudi na področju športa je potrebna. Konkretno, če rečem, samo za našo občino, imamo več let na področju strelstva državne prvake, prvakinje, ampak eno najeto strelišče v kletnih prostorih stavbe, ki že več let se prodaja preko DUTB-ja. Tako, da mislim, da si naši državni prvaki in državni prvakinje zaslužijo zagotovo več, da se tudi v manjših krajih lahko razvijajo več športov, ne da imajo na izbiro samo en šport. Ker vsak pač ne more se udejaniti v enem športu. Treba se je najti, tisto kar pač seveda otrokom ustreza. Tako, da nikakor ne gre za neko predvolilni bombonček, kot rečeno. Gre za plane, načrte, ki se načrtujejo za naslednja leta, torej od 2023 do 2027 in tudi višina sredstev je precej realna. Zagotovo so, kot kažejo podatki, potrebe še večje.</p>
               <p>Tako, da zakon bom zagotovo podprla in hvala kolegu Periču, ki ga je tudi zelo dobro predstavil. Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa gospe poslanki Mojci Žnidarič, Konkretno.</p>
               <p>Predlagatelj pa je želel zopet besedo. Prosim. Gospod Perič.</p>
            </sp>
            <sp who="PeričGregor">
               <speaker>GREGOR PERIČ(PS Konkretno):</speaker>
               <p>Hvala še enkrat za besedo.</p>
               <p>Zdaj, jaz bom rekel tako, jaz sem opazil, da so bili do tega zakona najbolj ostri poslanci, ki prihajajo iz nekih okolij, ki so bolj urbana, kjer je te infrastrukture neprimerno več kot na področjih, ki so bolj ruralna. Kjer je tudi težko oziroma težje graditi tako infrastrukturo. Kjer je razvojni potencial občin toliko manjši. Mi se moramo v nekem trenutku v Sloveniji odločiti ali želimo, da vsi naši prebivalci gravitirajo v nekaj regijskih središčih ali morda v Ljubljano ali želimo, da lahko živijo vsaj primerljivo kakovostno tudi izven teh večjih središč. Tak zakon je zgolj majhnih korakov v smeri, da bi bila kakovost življenja tudi izven teh strogih urbanih okolij, vsaj primerljiva. Zdaj, če želimo razvijati področje športa, zdravstva, ali pa navsezadnje tudi, če želimo kakšno dodatno oziroma manj gneče na cestah, bom tako rekel, s tem zgradimo kakšno dodatno progo oziroma stezo za kolesarje, moramo seveda neka sredstva nameniti v ta namen. In tudi naša ocena je, da 30 milijonov na letni ravni v ta namen, je nek znesek, ki vsekakor opravičuje, da se ga nameni za področje športa. Lahko tudi sam iz lastne izkušnje povem, da sem kot plezalec še pred 10, 15 leti iskal številne priložnosti kam bi lahko šel plezat, zlasti v tem bolj mrzlem in neugodnem delu leta, pozimi in preprosto te infrastrukture ni bilo oziroma je začela nastajati predvsem s strani zasebne pobude. Najprej v Ljubljani, potem tudi v Kopru, pred tem smo vsaj Primorci koristili infrastrukturo v Italiji, zato se veselim tega, da tudi s takimi spodbudami aktiviramo tudi javna sredstva in postavimo tudi te stene, tudi manjše, recimo plezalne, tudi na območjih, kjer bi zasebni kapital težko šel v neko tako investicijo. In razvijamo nasploh : kulturo športa kot takega oziroma kulturo zdravega življenja. Tako, da jaz moram reči, da nimam prav nič slabe vesti, če se, kot poslanke in poslanci odločimo, da v roku petih let vsako leto namenimo 30 milijonov evrov za to infrastrukturo, ker nam bo, kot že uvodoma povedano na dolgi rok koristila skozi številne aspekte.</p>
               <p>Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa.</p>
               <p>Zdaj pa sem na vrsti še jaz po spisku.</p>
               <p>Najbrž poznate ali pa tudi ne občino Osilnica z glavnim krajem Osilnica. Do nje, traja kar nekaj časa, da pridete. Pot je dolga in zavita, greste preko Kočevja in se pripeljete tako rekoč do meje s Hrvaško. V tej občini nekaj entuziastov že nekaj let trdo dela zato, da bi občino in čudovito pokrajino s čudovitimi danostmi in krasnimi ljudmi ohranila živo. Toda ljudje so se v preteklosti izseljevali, saj tam ni bilo dela, ni bilo povezav in ni bilo perspektive. Danes se stvar obrača. Ljudje tam imajo upanje. Upanje imajo zato, ker ta vlada ne gleda samo na glavno mesto, pa na velika mesta, čeprav sem Ljubljančanka in ponosna Ljubljančanka in sem vesela vsakega evra, ki pride v naše mesto. Je pa tudi prav in predvsem prav je, da se razvija enakomerno cela Slovenija. Da imajo vsi ljudje enake izhodiščne možnosti. In jaz štejem to kot velik element demokratizacije, da občine povedo kaj potrebujejo odločevalcem. Ne, da se odločevalec od zgoraj dol odloča o tem kaj je dobro in kaj ni dobro za njih. Ljudje najbolj vedo, kaj je dobro za njih. Prav je, da to povedo. Leta 2019 so to povedali.</p>
               <p>Mi, kot Slovenska demokratska stranka zagotavljamo, se zavzemamo za dnevno športno vadbo v šolah, pa naj bodo to osnovne šole, srednje šole, priložnost pa morajo imeti tudi študentje. Da pa bi lahko to gibanje dejansko udejanjili pa se potrebuje tudi infrastruktura. Nekaj se seveda lahko naredi na zunanjih površinah ob ugodnih pogojih, vsega pa tudi ne. Torej, je potrebna tudi gradnja in to vsepovsod. Gibanje je v tesni povezavi z intelektualnimi dosežki, povzroča tudi zmanjšanje odvisnosti, vse vrstne odvisnosti, tako od drog, kot od če hočete virtualne resničnosti, in seveda gibanje omogoča boljše zdravje. Manj stroškov za zdravstveni sistem, kot pa je prej povedal tudi predlagatelj, zelo lucidno, da bo veliko manj promet po cestah, če bodo ljudje lahko ostajali v svojih krajih, kjer bodo lahko svoje otroke vključili v športne dejavnosti.</p>
               <p>Torej, celostni pogled te vlade je nekaj, kar je dejansko njena prednost. Gleda celostno. Zakaj zakon? Zato, ker je potrebno proračunska sredstva uokviriti in dati to smer. Jaz sem prepričana, da bo naslednja vlada ravnala enako. Da pa zakon ni preveč podroben je pa tudi dobro, ker seveda zakon mora omogočati neke fleksibilnosti. Če vse čisto do konca in kraja dorečeno. Življenje pa veste, da se spreminja, pogoji se spreminjajo, nihče ni računal s COVID-om, pa smo ga imeli in se je bilo treba prilagoditi. Torej, zakoni morajo biti napisani tako, da zagotavljajo pravičnost, transparentnost, hkrati pa tudi fleksibilnost. In ta zakon je pač tak. Velika športna tekmovanja. Mednarodna športna tekmovanja. Ja, seveda, se strinjam. Ampak najprej moramo zagotoviti, da bodo vsi lahko pravzaprav dosegli prvo stopnjo. Da bo najprej rekreacija in športna vadba na osnovni ravni zato, da bomo sploh lahko : imeli ljudi, ki bodo razvijali svoje potenciale. Velika mednarodna športna tekmovanja, brez tekmovalcev. Takih tekmovanj ni oziroma bodo zmagovali samo drugi. Torej, potrebujemo športno infrastrukturo na vseh področjih in Slovenija se mora razvijati enakomerno. Jaz sama si seveda obetam od tega zakona tudi, da bomo v Ljubljani končno dobili obnovljen Plečnikov stadion, ki ne bo služil trgovskim centrom, hotelom in ne vem čemu, ampak bo služil tamkajšnjim šolam, ki so v okolici, pa tudi družinam, ki bodo prišle na popoldansko vadbo lahko. Prav tako si obetam tudi za ŽAK v Šiški, ki ga upam, obnovimo tudi s temi sredstvi. Prav gotovo si vsi, tudi tisti, ki ste danes iz opozicije govorili, si obetate od tega zakona nekaj, jaz vam iz srca privoščim, da v vsak kraj pride nekaj denarja in da se ta zgodba potem tudi uspešno nadaljuje. Zakon bom seveda z vsem srcem podprla. Hvala.</p>
               <p>Je še kakšna želja po razpravi k 1. členu? Prosim, če želite, lahko zdaj odgovorite dr. Slavinec. Boste? Na koncu. Dobro. Razprava v 1. členu je zaključena, kot vidim.</p>
               <p>Zdaj dajem še amandma k 1. členu, ki se glasi tako: »V drugem odstavku se za besedilo »športna infrastrukturo« doda vejica in besedilo, ki je v 67. členu zakona o športu, navedbe uradnega lista opredeljena pod pojmom športni objekti in površine za šport v naravi.« Z amandmajem je upoštevano mnenje Zakonodajno-pravne službe in natančno opredeljena športna infrastruktura na katero se zakon nanaša. Bi kdo želel še razpravljati o tem amandmaju. Če ne, predlagam, da glasujemo o tem amandmaju.</p>
               <p>Odpiram glasovanje. Glasujemo.</p>
               <p>Kdo je za? <stage type="vote-ayes">(5 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Odpiram razpravo o 2. členu. Ni interesa.</p>
               <p>Odpiram razpravo o 3. členu in odpiram razpravo o priloženem amandmaju, ki se glasi: »Prvi odstavek se spremeni tako, da se glasi, Vlada Republike Slovenije z letnim načrtom, ki ga sprejme do 31. marca, v tekočem letu, opredeli prioritetna področja za financiranje in sofinanciranje investicij iz prvega člena tega zakona.«</p>
               <p>Tretji odstavek pa se črta. Obrazložitev tega amandmaja je, da se pač opredeli rok do katerega Vlada Republike Slovenije sprejme letni načrt investicij v športno infrastrukturo. Jasneje se določa kaj je letni načrt obsega, torej prioritetna področja za investiranje za posamezno leto na podlagi postavljenih prioritet bo pristojno ministrstvo tudi pripravilo javni razpis in z amandmajem je upoštevano tako tudi mnenje zakonodajno-pravne službe o neskladju med prvim in tretjim odstavkom tega člena. Zato se pač tretji odstavek črta.</p>
               <p>Odpiram razpravo o tem amandmaju. Ni interesa. Torej, gremo na glasovanje. Glasujemo.</p>
               <p>Kdo je za? <stage type="vote-ayes">(5 članov.)</stage> Kdo je proti? <stage type="vote-no">(Nihče.)</stage>
               </p>
               <p>Pardon, ni sklepčnosti. Prekinjam sejo za 10 minut.</p>
               <p>
                  <stage type="time">(Seja je bila prekinjena ob 15.32 in se nadaljevala ob 15.40.)</stage>
               </p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Nadaljujemo sejo na točki, kjer smo ostali.</p>
               <p>In sicer, glasujemo o amandmaju k 3. členu predloga Zakona o zagotavljanju finančnih sredstev za investicije v športno infrastrukturo v Republiki Sloveniji v letih od 2023 do 2027. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je amandma sprejet.</p>
               <p>Odpiram razpravo k 4. členu. Če ni interesa, odpiram razpravo k 5. členu. Če ni interesa, zaključujem razpravo o vseh členih in začenjamo glasovanje o vseh členih zakona skupaj. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da smo sprejeli vse predložene člene zakona.</p>
               <p>Določiti moramo še poročevalko oziroma poročevalca na seji Državnega zbora. Ja, izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS SD):</speaker>
               <p>Predsedujoča, hvala za besedo.</p>
               <p>Prej se je državni sekretar hotel odzvati na moje vprašanje z odgovorom. Zdajle smo kar izglasovali, pa mu nismo dali možnosti, da mi odgovori. Lahko, lepo prosim, ker ste prej rekla, bo potem dobil besedo, da mi da odgovor, ker sem mu postavil jasno vprašanje.</p>
               <p>Prosim vas lepo.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Ja, absolutno, bo dobil besedo.</p>
               <p>Predlagam, da kar združi to potem z naslednjo razpravo in da ob tem še to pove. Se opravičujem, imate prav. Torej, predlagam, da določimo še poročevalko, poročevalca na seji Državnega zbora. Običajno je to predsednica odbora, gospa Iva Dimic. V kolikor pač nje ni, predlagam, da sem jaz poročevalka, če se strinjate. Je kdo proti? Ni. Potem poročam o tem jaz.</p>
               <p>Hvala lepa za razumevanje.</p>
               <p>Prehajamo na <title>2. TOČKO DNEVNEGA REDA -PREDLOG ODLOKA O PREOBLIKOVANJU SAMOSTOJNEGA VISOKOŠOLSKEGA ZAVODA FAKULTETA ZA INDUSTRIJSKI INŽINIRING NOVO MESTO.</title>
               </p>
               <p>V zvezi s to točko ste prejeli naslednje gradivo, ki je objavljeno na spletnih straneh Državnega zbora in sicer je to predlog odloka, zahteva za sklic izredne seje Državnega zbora, mnenje Zakonodajno-pravne službe, mnenje Komisije Državnega sveta za kulturo, znanost, šolstvo in šport.</p>
               <p>K tej točki pa so tudi vabljeni predlagatelji, skupina poslank in poslancev, prvopodpisani Danijel Krivec, Ministrstvo za izobraževanje, znanost in šport, Državni svet Republike Slovenije, zakonodajno-pravna služba, Fakulteta za industrijski inženiring Novo mesto, župan Mestne občine Novo mesto, mag. Gregor Macedoni. Amandmaje ste prejeli. Odboru predlagam, da v skladu s 3. alinejo prvega odstavka 128. člena Poslovnika ob koncu razprave glasujemo o vseh členih skupaj. Kdo temu nasprotuje? Če ne sklepam, da ugotavljam, da ne.</p>
               <p>Pričenjam z obravnavo predloženega odloka, ki bo na odboru potekala po analogiji zakonodajnega postopka s pripravo dopolnjenega predloga akta v primeru sprejetja amandmajev na matičnem delovnem telesu.</p>
               <p>Predlagatelj tega odloka sem sama. Dopolnilno obrazložitev bom podala : v kratkem.</p>
               <p>Torej, Predlog odloka o preoblikovanju samostojnega visokošolskega zavoda Fakulteta za industrijski inženiring Novo mesto sledi želji, da bi dejansko v Novem mestu dobili močno intelektualno središče in sicer javno univerzo, ki bi programsko zaobjemala pretežno naravoslovno tehnično področje. Kar sicer ne izključuje česa drugega, vendar je dejansko to tisto, kar je ta trenutek v tej regiji zelo močno. Predlog odloka sledi tudi načelu decentralizacije. To pomeni in če se lahko tudi vrnem tudi nekoliko na prejšnjo temo. To pomeni, da morajo imeti vsi enake izhodiščne možnosti. Imeti možnost študirati in sicer brezplačno, kar je izjemna prednost naše Slovenije na visokošolski ravni je zelo dobro. Študenti iz različnih regij, danes lahko izbirajo med tremi univerzami. Ena je v Mariboru, največja v Ljubljani in potem imate tudi Univerzo na Primorskem. Res pa je, da tako središče, kot je univerza dejansko pomeni tudi potencial za intelektualni razvoj regije. Ne samo to, da ste lahko doma v neki regiji, študirate pa v drugi, pomembno je to, da se znanje deli oziroma ustvarja tudi v okviru same regije. Dolenjska si, za moje pojme to zasluži. Tam imamo izjemne gospodarske dejavnosti, da ne omenjam Krke, Revoza, Trebnjega, namreč dejansko je velik potencial. Študentje bodo tako ostajali v regiji, gre tudi za to, da bodo, ne samo tam študirali, tam tudi verjetno poiskali službe, si delali kariero. Ta vlada pa resnično ukrepa celotno, saj zagotavlja vse pogoje, ne samo za delo, študij, ampak tudi za bivanje. Kar vključuje tako infrastrukturo, cestno, železniško omrežje, kakor tudi infrastrukturo na področju izobraževanja, varovanja otrok, vzgoje in izobraževanja in kulture. Zato je to preoblikovanje nujno za to, da se lahko ustanovi kar nekaj javnih zavodov, ki bodo potem tvorili novomeško univerzo. Morda bo kdo imel ugovor k temu, češ, da se drobi znanost, se drobi visoko šolstvo. Jaz pa odgovarjam s tem, da je Harvard, četudi zasebna univerza, ampak vendarle je vedno na prvem mestu na vseh lestvicah, ko se meri neke uspešnosti univerz. Harvard je manjša od ljubljanske univerze. Gradec, v sosednji Avstriji, ima več univerz, mislim, da kot Slovenija skupaj. Kar pomeni, pravzaprav, da nastanek nove univerze pomeni dodano vrednost znanosti, dodano vrednost znanju in pa dodano vrednost razvoju. Hvala lepa.</p>
               <p>Zdaj bi pa dala besedo naprej tudi predstavniku Ministrstva za izobraževanje, znanost in šport, da pove svoje mnenje o tem predlogu zakona. Dr. Slavinec, prosim. Vas prosim tudi za to, da opravimo še da date še odgovor gospodu Ciglerju na prejšnjo.</p>
            </sp>
            <sp who="SlavinecMitja">
               <speaker>DR. MITJA SLAVINEC:</speaker>
               <p>Hvala lepa.</p>
               <p>Torej, glede odloka o preoblikovanju samostojnega visokošolskega zavoda Fakultete za industrijski inženiring v Novem mestu ministrstvo opozarja, da je Vlada Republike Slovenije : s sklepom 26. 8. 2021 sprejela namero o ustanovitvi Univerze v Novem mestu in delovno skupino za pripravo te vloge in akreditacije visokošolskega zavoda v Novem mestu je bila ustanovljena 4. februarja 2022, katere naloga je, da pač tiste 3 fakultete, ki so takrat bile evidentirane poveže in prouči tudi možnosti za ustanovitev za izpolnjevanje pogojev univerze. Glede na preoblikovanje obstoječe fakultete v javno je treba seveda to upoštevati tudi pri tistem sklepu. Opozarjamo tudi na to in da bo komisija seveda svoje delo smiselno opravila. Sicer pa ne nasprotujemo temu zakonu.</p>
               <p>Drugače pa, če odgovorim na eksplicitno zastavljeno vprašanje glede letnega programa športa. Tukaj gre za amandma, ki ste ga sprejeli, tako da je sedaj stvar tudi aktualna in morda dobro, da se komaj sedaj oglašam. Ampak v tem amandmaju piše, da Vlada Republike Slovenije z letnim načrtom, ki ga sprejme do 31. marca v tekočem letu. In v tem letu je vlada ta načrt že sprejela 17. februarja in je objavljen na spletni strani. Seveda do naslednjega leta do 31. marca pa je s tem amandmajem zavezana, da bo letnem programu opredelila prioritete na področju financiranja, kar se nam zdi zelo pomembno. Kajti letni program športa nastaja kot skupen rezultat stroke, olimpijskega komiteja, strokovnega sveta za šport in zaradi tega tudi lokalne skupnosti bo toliko širši konsenz treba doseči. Glede financiranja odločb pa je stvar takšna, da ko kakšna šola ministrstvu pošlje predlog, se na ministrstvu takoj prične postopek za vključitev spremljevalcev in pri nekaterih primerih so spremljevalci že šolam vnaprej financirani, čeprav še nimajo konkretno izbranega. V tem trenutku je 684 spremljevalcev za katere ministrstvo zagotavlja 489 plač, to pomeni, da nekateri niso v polnem obsegu. Torej, niso spremljevalci 8 ur, zato je plač manj kot spremljevalcev. Kar v skupnem znesku znaša 20 milijonov. V kolikor so pa kakšni posebni primeri ali še druge okoliščine, ki ste jih imeli v mislih pa predlagam, da se kasneje pogovoriva pa poskušam konkreten primer raziskati in vam odgovorim. Načeloma pa ministrstvo, kot rečeno, namenja 20 milijonov za financiranje teh nalog in verjamem, da bo tudi teh 30 milijonov, ki jih je prej bilo v razpravi ob proračunu brez škode drugih zakonskih obveznosti možno pokriti.</p>
               <p>Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa dr. Slavincu, predstavniku Ministrstva za izobraževanje, znanost in šport, državnemu sekretarju.</p>
               <p>Želi besedo predstavnica Fakultete za industrijski inženiring Novo mesto? <stage>(Da.)</stage> Vas prosim, da se še predstavite za magnetogram z imenom in priimkom.</p>
            </sp>
            <sp who="FinkGrubačevićIris">
               <speaker>DR. IRIS FINK GRUBAČEVIĆ:</speaker>
               <p>Hvala lepa za besedo.</p>
               <p>
                  <stage>(Iris Fink Grubačević, trenutno še dekanja Fakultete za industrijski inženiring v Novem mestu.)</stage> Želela bi res na kratko predstavit našo fakulteto, ki deluje že od leta 2009. Nastala pa je na pobudo gospodarstva Jugovzhodne regije. Takrat sta bila ustanovitelja in sta še vedno Šolski center Novo mesto in pa Mestna občina Novo mesto. Imamo štiri akreditirane študijske program na vseh stopnjah. Torej imamo tako visokošolski strokovni program, : kot univerzitetni, magistrski in pa doktorski. Izvajamo vse programe, z izjemo univerzitetnega, ker ni toliko zanimanja in se tudi študentje raje odločajo za visokošolski strokovni, ker gre za isto stopnjo izobraževanja na koncu. Število vpisanih študentov, se je z leti, se pravi v vseh teh letih malo spreminjalo. Največje število, skupno vpisanih smo imeli v študijskem letu 2016/2017 in sicer 165, od tega 87 takrat novih. To je bilo tudi najvišje število. Drugače pa zdaj od korona krize naprej nam je tudi število začelo rahlo upadati in sicer nekako od leta 2020/2021 do tega študijskega leta nam je upadlo sicer za 5 študentov iz 119 na 109. Če pa gledamo koliko je bilo novo vpisanih pa iz 46 na 40. Na dveh stopnjah, na visokošolskem, strokovnem in magistrskem. Doktorskih študentov zaenkrat nimamo. Če pogledamo od kod dobivamo naše študente mi se sicer propagiramo, delamo promocijo po celi Sloveniji in sicer dobimo največji delež študentov iz naše regije, torej jugovzhodne v vseh teh letih. Ne zaostaja niti osrednjeslovenska regija. Potem sledi gorenjska, posavska, savinjska. Iz tukaj dobivamo največ naših študentov. Drugače pa tudi ne zaostajajo goriška, zasavska, tako obalno-kraška, podravska, primorsko-notranjska, koroška in pomurska.</p>
               <p>Želela bi res na kratko predstavit našo fakulteto, ki deluje že od leta 2009. Nastala pa je na pobudo gospodarstva Jugovzhodne regije. Takrat sta bila ustanovitelja in sta še vedno Šolski center Novo mesto in pa Mestna občina Novo mesto. Imamo štiri akreditirane študijske program na vseh stopnjah. Torej imamo tako visokošolski strokovni program, : kot univerzitetni, magistrski in pa doktorski. Izvajamo vse programe, z izjemo univerzitetnega, ker ni toliko zanimanja in se tudi študentje raje odločajo za visokošolski strokovni, ker gre za isto stopnjo izobraževanja na koncu. Število vpisanih študentov, se je z leti, se pravi v vseh teh letih malo spreminjalo. Največje število, skupno vpisanih smo imeli v študijskem letu 2016/2017 in sicer 165, od tega 87 takrat novih. To je bilo tudi najvišje število. Drugače pa zdaj od korona krize naprej nam je tudi število začelo rahlo upadati in sicer nekako od leta 2020/2021 do tega študijskega leta nam je upadlo sicer za 5 študentov iz 119 na 109. Če pa gledamo koliko je bilo novo vpisanih pa iz 46 na 40. Na dveh stopnjah, na visokošolskem, strokovnem in magistrskem. Doktorskih študentov zaenkrat nimamo. Če pogledamo od kod dobivamo naše študente mi se sicer propagiramo, delamo promocijo po celi Sloveniji in sicer dobimo največji delež študentov iz naše regije, torej jugovzhodne v vseh teh letih. Ne zaostaja niti osrednjeslovenska regija. Potem sledi gorenjska, posavska, savinjska. Iz tukaj dobivamo največ naših študentov. Drugače pa tudi ne zaostajajo goriška, zasavska, tako obalno-kraška, podravska, primorsko-notranjska, koroška in pomurska.</p>
               <p>Torej, iz vseh regij pridejo k nam študentje. Lahko se pohvalimo, da imamo, da smo imeli na dan 31. 12. 2021 176 diplomantov na I. bolonjski stopnji, torej visokošolskem strokovnem študiju in do takrat tudi že 10 magistrskih diplomantov, magistrantov, tako da je ta številka že večja. Po nam znanih podatkih so tudi vsi naši študentje oziroma diplomanti, študentje ne, ampak diplomanti tudi zaposleni. Na fakulteti peljemo, bom rekla, v dveh smereh, naše delovanje in našo dejavnost. Tako imamo na eni strani pedagoško dejavnost. Na drugi kot močan steber, kot vidite imamo lepo število študentov, ki jih dobimo iz cele Slovenije. Na drugi strani pa imamo drug močan steber, to pa je znanstveno raziskovalna dejavnost in sicer smo pridobili tudi že temeljni ARRS projekt, ki smo ga tudi v 2021 uspešno zaključili. Imamo kar močne te aplikativne projekte z gospodarstvom, torej zadnjega, ki smo ga zaključili v povezavi z TKV-jem iz Novega mesta in pa Alipnonom smo ga zaključili z 31. 12. 2021. Vmes pa smo imeli še tudi druge močne te projekte. Lahko se pohvalimo kot majhna fakulteta z petimi srebrnimi priznanji za inovacije, torej, Gospodarske zbornice Slovenije in pa Bele krajine. Tukaj gre predvsem za naše diplome, potem imamo tudi inštitut za znanstveno-raziskovalno dejavnost in sicer smo na dan 31. 12. 2021 imeli zaposlenih 6 raziskovalcev. Organiziramo oziroma smo organizirali vsako leto, torej letne mednarodne konference o razvoju industrijskega inženiringa in sicer smo jih doslej izvedli še 6. Sodelujemo na mednarodnem področju. Imamo podpisanih 30 sporazumov z mednarodnimi partnerji. Se pravi, se tudi prijavljamo na razne projekte Ministrstva za izobraževanje znanost in pa šport. Tudi študente ne pozabimo vključevati v projekte ministrstva in pa javnega štipendijskega sklada. : Tako, da so tako imenovani PKP in pa ŠIK projekti, ki jih sicer ni več. So bili pa zelo uspešni. In so študenti zelo radi tudi sodelovali. Če pogledam datum 26. 8. 2021, kot je bilo že slišano je bil za nas pomemben datum, ker je Vlada Republike Slovenije sprejela sklep o nameri o ustanovitvi javnega, torej visokošolskega zavoda Univerze s sedežem v Novem mestu. Seveda je tudi fakulteta nekako zaznala priložnost, da stopimo zraven in začnemo delati na tem, da preoblikujemo tako imenovan »fini« iz zasebnega v javni visokošolski zavod, kar seveda bi predstavljalo pomemben korak v smeri ustanavljanja te četrte javne univerze. Kot javni zavod bi lahko tudi neposredno prispevali k razvoju tehnološkega področja na katerem funkcioniramo, delujemo in smo močni. Potem bi doprinesli k uresničevanju strategije razvoja Slovenije 20-30, predvsem v kazalniku 2,2 z dvigom deleža prebivalstva s terciarno izobrazbo in prenosom znanja s fakultete, torej s temi našimi diplomanti, bodočimi in pa raziskovalnim delom, ki verjamem, da se bo samo še okrepilo, bi se okrepilo. Tudi, če bi šli v javni zavod, bi bil mogoče nadaljnji razvoj študijskih programov za poklice prihodnosti, ki bi sledili potrebam Republike Slovenije in tudi Evropske unije.</p>
               <p>Omogočena nam bi bila tudi izgradnja ustrezne javne infrastrukture za pedagoško in znanstveno raziskovalno delo v regiji. Sistemsko zaposlovanje visoko izobraženega kadra v visokem šolstvu v jugovzhodni Sloveniji. Ker, kot smo že slišali, iz katere regije, iz naše regije je pač je opazen tudi ta beg možganov. In tega si nekako ne želimo. Sicer si ga verjetno nobena regija ne želi. Če nadaljujem z večjim številom študentov in pa tudi diplomantov bi pomembno prispevali torej k razvoju Slovenije in Evropske unije, predvsem iz tega tehničnega področja in če bi, bi šli tudi korak naprej v univerzo, v to javno univerzo, bi bila omogočena večja izmenjava kadra v visokem šolstvu. Tako, kot je zdaj pač onemogočena med zasebnimi in javnimi institucijami ali pa zelo otežkočena. Pomembno bi preoblikovanje prispevalo tudi k decentralizaciji v javnem izobraževalnem sistemu v Republiki Sloveniji in tudi fakulteti bi bil omogočen bolj enakopraven položaj pri možnosti konkuriranja na javnih razpisih in seveda s tem tudi k neposrednemu razvoju fakultete in posledično tudi h krepitvi in pa intenzivnejšemu razvoju področja, ki je nacionalnega pomena.</p>
               <p>Če zaključim bi rekla, da na fakulteti menimo, da bi s prehodom in preoblikovanjem v javni zavod visokošolski zavod, za kar se naša regija, roko na srce zavzema že nekaj časa. Že dalj časa. S tem bi pripomogli k dvigu te izobrazbene ravni na tehničnem področju, torej ne samo v naši regiji ampak v celotni Sloveniji. Hvala lepa za besedo.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa, dr. Iris Grubačević, dekanji Fakultete za industrijski inženiring Novo mesto.</p>
               <p>Želi besedo gospod mag. Gregor Macedoni, župan Mestne občine Novo mesto? <stage>(Da.)</stage> Izvolite.</p>
            </sp>
            <sp who="MacedoniGregor">
               <speaker>MAG. GREGOR MACEDONI:</speaker>
               <p>Hvala za besedo.</p>
               <p>Spoštovana predsedujoča, poslanke, poslanci, državni sekretar, ostali gostje!</p>
               <p>V imenu mestne občine, ki je, kot ste slišali tudi eden od dveh soustanoviteljev Fakultete za industrijski inženiring bi želel predvsem izpostaviti dva vidika. Torej, to Fakulteto smo ustanovili : pred 13 leti. Res je, da je danes tudi medijsko pomanjkljivo poudarjeno to, kar je sicer pravno formalno, da govorimo o zasebni fakulteti. Pa vendar sta ustanovitelja, kot je korektno tudi v gradivu napisano dva javna subjekta, torej mestna občina in državni srednješolski zavod oziroma tudi višješolski zavod in sicer en od dveh največjih v tej državi, če ne celo največji. Glede številk nisem točno siguren. Torej, dejstvo je, da v teh 13 letih delovanja je fakulteta dokazala, da odgovarja na realne potrebe, na realne izzive današnjega časa in predvsem, da zna zelo dobro poskrbeti za v skoraj nemogočih razmerah delovanja. Slišali ste številke, ki jih je predstavila dekanja, ampak morate vedeti, da so vsi ti študentje, vsi ti diplomant, magistranti plačali za svojo šolnino. Torej, ob konkurenci drugih programov so področja tehnike, strojništva in tako naprej, ki jih imamo v Sloveniji kar nekaj je ta fakulteta uspela konkurirati, ob tem, da so morali študentje plačevati šolnino.</p>
               <p>Torej, delno smo seveda prispevali v to iz javnih sredstev lokalne skupnosti, posredno nekoliko tudi netransparentno država preko svojega srednješolskega javnega zavoda in mislim, da je čas, glede na to, kako imamo sestavljeno to državo, vemo, da se več kot 90 odstotkov davkov pobere centralno in da je naloga na področju visokega šolstva državna naloga, torej mislim, da je čas, da delovanje te fakultete prevzame pod svoje okrilje država. Seveda z vizijo, ki je bila danes že večkrat omenjena, javne univerze s sedežem v Novem mestu. Dejstvo pa je, kar je prav, da povemo in vsi se zavedamo, ta regija, danes ustvarja dodano vrednost, ki je 60 do 70 odstotkov nad slovenskim povprečjem. Torej, toliko davkov iz teh raznih področij, tudi prispeva več kot druge regije v državni proračun. Prihodnost in uspešnost gospodarstva, že danes in seveda v prihodnje, je izrazito povezana z raziskovalno dejavnostjo, z inovativnostjo in seveda s kompetentnimi kadri in samo na tak način seveda mi lahko danes naredimo nekaj za to, da bo tudi v prihodnje ta regija uspešna in s tem bo uspešna tudi Slovenija, ki bo imela še naprej lahko visoke davke in davčne prilive iz te regije.</p>
               <p>Pred kratkim je vlada ustanovila tudi javni raziskovalni zavod s sedežem v Novem mestu. Slišali smo kar nekaj javnih odzivov, zanimivih kritik. Pogrešal sem predvsem, da bi nekdo zelo na glas povedal, da imamo ta trenutek v Sloveniji pred ustanovitvijo tega 17. 16 javnih raziskovalnih zavodov, 15 od teh jih ima sedež v Ljubljani. Eden v Kopru. Torej nobeden v vzhodni kohezijski regiji. V vzhodni kohezijski regiji, kjer se zadnjih 15 let statistika dokazuje, da se zaostanek za zahodno kohezijsko regijo povečuje. Kljub na videz več kohezijskim sredstvom iz evropskih kohezijskih politik. Razlike se povečujejo. Torej, nekaj je treba konkretno narediti in ne glede zdaj ali je to zdaj razprava o podporo ali nepodporo tej vladi, ampak jaz sem vesel, da je v tej vladi nekaj te podpore preko podpore ustanavljanju univerze prišlo. In to v regiji, verjamemo da tudi na podlagi tega, kar je regija sama naredila in dokazala do zdaj. Lahko vam povem še kakšen podatek. Recimo v Sloveniji je povprečje vlaganj v razvojne raziskave 2,05 BDP. Jugovzhodna Slovenija 4,39. Več kot dvakrat toliko kot je slovensko povprečje. Ampak, v Sloveniji je skoraj 40 odstotkov povprečje vlaganj v raziskanje razvoja v vseh regijah, torej v Sloveniji iz javnih sredstev. V regiji jugovzhodna Slovenija zgolj 3,9 odstotka. Samo desetina tistega, kar je povprečje v Sloveniji. Torej, mislim, da je prav, da tudi država na dolgi rok podpre tiste, ki ji danes na nek način seveda pomagajo pri tej uspešni zgodbi, da lahko seveda vsi skupaj gradimo uspešno socialno in na drugih področjih razvojno naravnano državo. : Mogoče še podatek, ki govori predvsem v korist Fakulteti za industrijski inženiring, tudi njenih, mislim, da kar številnih diplomantov iz teh podjetij. Četrtina vseh robotov, ki danes delujejo v industrijskem okolju je nameščena na območju Novega mesta. Torej, to je okolje, ki je avtentično za to, kar danes preoblikujemo iz, bom rekel, lokalne javne fakultete v državno javno fakulteto in seveda bomo zelo veseli, če boste to tudi poslanke in poslanci prepoznali.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Najlepša hvala, gospod župan mag. Gregor Macedoni.</p>
               <p>Besedo dajem predstavnici zakonodajno-pravne službe.</p>
            </sp>
            <sp who="VoršičNataša">
               <speaker>NATAŠA VORŠIČ:</speaker>
               <p>Hvala lepa za besedo gospa predsedujoča.</p>
               <p>Lep pozdrav vsem!</p>
               <p>Zakonodajno-pravna služba je oblikovala mnenje iz ustavno pravnega in pravno sistemskega vidika. In glede ustanavljanja visokošolskih zavodov opozorila na slednje. Državne univerze in državne visoke šole so ustavna kategorija. Zato mora biti ustanovitev univerze ali državne visoke šole ustavno pravno in pravno sistemsko utemeljena. Ustava v tretjem odstavku 57. člena določa, da država ustvarja možnosti, da se državljani lahko pridobijo ustrezno izobrazbo, v 58. členu ustave pa je določeno, da so državne univerze in državne visoke šole avtonomne. Način njihovega financiranja pa ureja zakon. Z ustavnopravnega vidika je Zakonodajno-pravna služba opozorila tudi, da mora država zagotavljati enoten sistem visokega šolstva. S pravno sistemskega vidika pa je opozorila na pomen opredelitve javne službe v visokem šolstvu. Zakonodajno-pravna služba je oblikovala tudi pripombe k posameznim členom, ki pa so v celoti upoštevane. Glede predloga odloka imamo še dodaten predlog, ki bi ga prav tako veljalo upoštevati in sicer Zakon o visokem šolstvu, ki ureja področje visokega šolstva ne določa možnosti preoblikovanja zasebnega visokošolskega zavoda v javni visokošolski zavod. Niti ne s spremembo ustanoviteljstva, prav tako pa tudi ne s statusnimi spremembami. S tega vidika ne gre za preoblikovanje ampak za ustanovitev javnega visokošolskega zavoda, zato predlagamo, da to odraža tudi naslov odloka. Namreč v vsebini je to z amandmaji to že upoštevano. S tem bo odlok v celoti usklajen.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa predstavnici Zakonodajno-pravne službe.</p>
               <p>Želi besedo predstavnik Državnega sveta? Je tu? Gospod Branimir Štrukelj. Ni ga.</p>
               <p>Torej prehajamo na razpravo in glasovanje o posameznih členih predloga odloka.</p>
               <p>Odpiram razpravo o 1. členu. Prijavil se mi je najprej gospod Aljaž Kovačič, nato gospod poslanec Franci Kepa in dr. Matej Tašner Vatovec, Željko Cigler, Maša Kociper. Po vrsti. Besedo ima gospod Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo.</p>
               <p>Predsedujoča, spoštovane kolegice in kolegi!</p>
               <p>Na začetku ste omenili, mislim, da Harvard. Zdaj, če bi kdo s Harvarda tu sedel bi najverjetneje padel s stola, ko bi videl na kakšen način se mi lotevamo ustanovitve univerze. To je pač unikum v svetu. Ne vem, če je kdaj že s poslanskim zakonom, so bili v neki resni demokratični državi, ki bi naj naredila neke analize, ustanovljene neke univerze. Zdaj, še bolj zaskrbljujoče pa je, da potem ministrstvo, ki bi najverjetneje moralo pripraviti predloga takega zakona, če bi bil potreben temu nasprotuje. Se pravi, ministrstvo, ki bi moralo pokrivati tudi visoko šolstvo, ki bi moralo skrbeti, da imamo v Sloveniji predvsem kvalitetne univerze, kvalitetne visokošolske institucije, zato me skrbi. Če bi bila potreba, kot sem rekel, bi pričakoval, da ministrstvo pride z nekim predlogom, z nekimi strokovnimi analizami, na katerih se potem poslanke in poslanci lahko odločamo.</p>
               <p>Zdaj, nekdo, ki ne pozna ozadja in danes gleda to sejo, bi najverjetneje kupil tudi argumente, ki sta jih predstavila : dekanica fakultete in gospod župan. Če pa že greš malo prebrati kdo vodi te zadeve, kdo so zavodi, pa dejansko dokaj hitro vidiš, čisto drugačno zgodbo. Zdaj, pred kratkim smo že imeli Visoko šolo Grm, če se ne motim, ki je bil neki začetek te zgodbe. Neke sanje, da bi si radi dejansko naredili zavod, kjer bi prišli dejansko do denarja, po domače povedano, do javnega denarja, tistih, ki očitno na trgu ne morejo dobiti dovolj.</p>
               <p>Zdaj kako mimo stroke je bilo to sprejeto govori tudi stroka. Nenazadnje tudi rektor Univerze v Mariboru, v Ljubljani, se opravičujem in trenutni predsednik rektorske konference gospod Majdič, ter predsednik Koordinacije samostojnih raziskovalni inštitutov v Sloveniji, ki sta soglasno dejansko povedala kako nesmiselno je, dejansko ustanavljanje zavodov, ki je tudi ena izmed pogojev glede univerze. Se pravi zavoda Rudolfovo, se pravi nesmiselno, ne razvojno, nepremišljeno, predvsem pa ne naslavlja aktualnih družbenih izzivov. Se pravi, tukaj se sestavljajo neki kamenčki v mozaiku, ki so vsak posebej zelo nesmiseln, da bomo potem dobili neko univerzo.</p>
               <p>Zdaj, kdo je kdaj deloval na področju visokega šolstva in pozna univerze ne le v Sloveniji ampak tudi po svetu ve na kakšen način so se ustanavljale. Koliko let je bilo potrebno, ne pa pač, da nekdo pride in reče, jaz bi imel malo univerzo, sedaj pa bomo naredili univerzo. Po mojem mnenju gre predvsem tu, da se naredi neka univerza, da bo imela potem vpliv, posamezniki, tudi v sami rektorski konferenci, ter tudi potem pri deljenju državnega denarja. To kar je župan rekel o pomembnosti Novega mesta kot nekega regijskega središča, se strinjam. Načeloma niti ne nasprotujem, da bi, če je potreba nastale nove fakultete. Ampak na taki način, se pravi s poslanskim zakonom brez nekakšnih analiz pa je dejansko skregano z vso zdravo logiko. In predvsem, ko vidiš, kdo so ti ljudje, ki dejansko vodijo te zadeve, pa dejansko vidiš, da gre bolj kot ne za neki biznis. Če se tako lahko izrazim. Seveda sam osebno, kot tudi v LMŠ bomo temu nasprotovali. Zagovarjamo javno in kvalitetno šolstvo in ob tem, ko dejansko vsi dekani javnih univerz govorijo, da je premalo denarja na področju visokega šolstva, da niti država ne poskrbi za to, kar trenutno ima, bomo ustanavljali nove univerze, se pravi, da bo še manj denarja tam, kjer ga tako ali tako že primanjkuje. Dejansko posegi, ki se dogajajo v času vlad Janeza Janše na področju šolstva so enormni in velikokrat tudi na žalost škodijo, nenazadnje smo že imeli v tem mandatu priložnost videti, da je Ustavno sodišče zadržalo tako podaljševanje akreditacij tako imenovanih izbrancev zasebnih fakultete, kot spet, na koncu mandata vidimo podeljevanje koncesij, kjer je bilo ponovno v času, mislim da druge Janševe vlade je Ustavno sodišče razveljavilo te zadeve. Skratka, institucije, ki skrbijo za prihodnost izobraževanja naših najmlajših dejansko se tako malo po domače tega lotevamo. In pač nikdar ne bom mogel glasovati za nekaj takega, se pravi, da se na takšen način ustanavlja univerze, fakultete ali karkoli podobnega. Najbolj me pri tej zgodbi res žalosti to, se pravi vsakdo ima pravico in mislim, da gospodu županu in dekanji ne moremo ničesar očitati. Najverjetneje z dobrimi nameni prihajata sem, da bi za svoje kraje naredila čim boljše. Ampak, da ministrstvo, ki je pristojno za nekaj takega dejansko molči pa je neverjetno. Zdaj najverjetneje, sam prihajam z Ormoža, ko si bi tudi namislili, da bi tudi tam imeli univerzo, ampak najverjetneje to ni realno, ne smotrno, niti možno. Ampak zato so tu neke institucije, : ki bi to morale nadzirati in povedati, da tako po domače tako ne gre. Ministrstvo, logično da še nismo tako daleč, da bi dalo blagoslov za nekaj takega ampak je taktično, če se lahko tako izrazim predlogu ne nasprotuje in zato je tudi bil vložen poslanski zakon. Me pa res zanima, če še kje na svetu s poslanskim zakonom bila ustanovljena kakšna univerza.</p>
               <p>Skratka, institucije, ki skrbijo za prihodnost izobraževanja naših najmlajših dejansko se tako malo po domače tega lotevamo. In pač nikdar ne bom mogel glasovati za nekaj takega, se pravi, da se na takšen način ustanavlja univerze, fakultete ali karkoli podobnega. Najbolj me pri tej zgodbi res žalosti to, se pravi vsakdo ima pravico in mislim, da gospodu županu in dekanji ne moremo ničesar očitati. Najverjetneje z dobrimi nameni prihajata sem, da bi za svoje kraje naredila čim boljše. Ampak, da ministrstvo, ki je pristojno za nekaj takega dejansko molči pa je neverjetno. Zdaj najverjetneje, sam prihajam z Ormoža, ko si bi tudi namislili, da bi tudi tam imeli univerzo, ampak najverjetneje to ni realno, ne smotrno, niti možno. Ampak zato so tu neke institucije, : ki bi to morale nadzirati in povedati, da tako po domače tako ne gre. Ministrstvo, logično da še nismo tako daleč, da bi dalo blagoslov za nekaj takega ampak je taktično, če se lahko tako izrazim predlogu ne nasprotuje in zato je tudi bil vložen poslanski zakon. Me pa res zanima, če še kje na svetu s poslanskim zakonom bila ustanovljena kakšna univerza.</p>
               <p>Se pravi, tako osebno, kot v LMŠ, bomo temu nasprotovali.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa, gospod Aljaž Kovačič.</p>
               <p>Vključila se bom zdaj v debato, ne kot predsedujoča ampak kot predlagateljica. Pa bi vam rada povedala odgovor na vaše vprašanje, če je že bilo kje kdaj takega ustanovljenega. Takole je zapisano v Wikipediji: Šola se je sprva imenovala New College ali The College of New Town. Leta 1638 pa je bila preimenovana v čast duhovnika Johna Harvarda, ki je ustanovi podaril svojo knjižnico in 779 funtov, polovico imetja s čimer je zagotovil njeno neprekinjeno delovanje. Govora je Harvardu. Danes je Harvard vedno, povsod na prvih mestih vseh lestvic, ki na različne načine merijo uspešnost fakultet.</p>
               <p>Tako, da jaz bi vas res prosila, da ne bi degradirali tega odloka na način, ker smo pač to pripravili poslanci. Tudi mi nekaj znamo in vemo.</p>
               <p>Naslednji, ja prosim, izvolite, replika.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Degradiral nisem vas poslancev, ampak sem degradiral način priprave tega zakona.</p>
               <p>Vi ste zdaj šli, ne vem koliko je Harvard star, sedaj živimo v letu 2022 in logično, da se na podoben način kot so se 100 let nazaj ustanavljale, se ne ustanavljajo. Kot ste tudi sami povedali ni bil Harvard ustanovljen z nobenim poslanskim zakonom. Ko pa že omenjate te elitne univerze, pa je tudi dobro, da poveste na kakšen način so financirane. Tam dejansko po večini ameriških fakultet, moraš najprej razkriti svoje finančno stanje. Se pravi vsak posameznik, da lahko greš tja študirati. Seveda nekateri dobijo tudi štipendije, ampak mislim, da samo ena ali dve univerzi<gap n="..."/>..<stage>/nerazumljivo/</stage>
                  <gap n="..."/>. Je tajno koliko ima kdo pod palcem. Pri vseh ostalih je posameznikova denarna sredstva, dejansko mora univerza vedeti. Zato, ja, se pravi so to neke elitne univerze, ki vsekakor so tudi zelo kvalitetne. Ampak najmanj, kar si v Sloveniji želim je, da bi slovenskim študentom bilo tako onemogočeno prit do fakultet, kot je to po večini onemogočeno študentu na Harvardu. Vemo, da jih tam pride le mali delež in po večini so zelo vezane tudi z financami nenazadnje so tudi v Združenih državah pred kratkim bile velike afere znanih ljudi na kakšen način so tudi podkupovali te univerze, da so zbrali svoje slavne otroke, da so lahko tam študirali. In česar si res nikoli ne želim, da bi se to dogajalo v Sloveniji oziroma kaj podobnega, kajti trenutno je vsem na javnih univerzah dostopen program, ki je kar se tiče vpisov zastonj. Je pa res, da študent še veliko denarja potem rabi, da lahko študira, ampak dejansko je lahko neprimerljivo, cenovno koliko potrebuješ pri nas ali pa v tujini in tudi slovenski študenti, ki doštudirajo na slovenskih javnih fakultetah so tudi v tujini zelo cenjeni.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa, gospod Aljaž Kovačič za vašo repliko.</p>
               <p>Naj spomnim, govorimo o ustanavljanju javnega zavoda.</p>
               <p>Gospod Franci Kepa ima zdaj besedo.</p>
            </sp>
            <sp who="KepaFranci">
               <speaker>FRANCI KEPA (PS SDS):</speaker>
               <p>Hvala za besedo predsedujoča.</p>
               <p>Lep pozdrav vabljenim, kolegice, kolegi!</p>
               <p>Jaz močno podpiram ta predlog Odloka o preoblikovanju samostojnega visokošolskega zavoda Fakultete za industrijski inženiring v Novem mestu. Kakor je bilo rečeno, to je 17. zavod, ki se v Sloveniji ustanavlja. 15 jih je v Ljubljani, 1 je v Kopru in mislim, da je tudi pravi način, da se tudi javni zavodi : decentralizirajo, da ni vse v Ljubljani. Pa tudi v Mariboru, kakor je videti ni, pa je drugo največje mesto v Sloveniji. Prav je, da se ti zavodi decentralizirajo, da so tudi v razvitih regijah, kakor je jugovzhodna regija tretja najbolj razvita regija Novo mesto in okolica z močnim industrijskim bazenom, kjer je tudi tradicija, industrijska tradicija, tu so močne firme TPV, Adria, Trimo, Revoz, Krka in tudi drugi. Ima tudi pedagoško tradicijo, kakor je dekanja povedala. In mislim, da je prav, da se ta zavod, javni zavod, tukaj ustanovi. To bi bilo za celo Dolenjsko, pa tudi za širše zelo dobra rešitev. Tudi izmenjava kadrov bi postala sinergija znanosti in gospodarstva, povezanost v tej vzhodni regiji, z Belo krajino zraven, tudi Kočevje. V Kočevju je že druga firma, kjer proizvajajo robote, zelo uspešna firma, tudi za naprej je, in tukaj vse v bližini in prav je, da na tem mestu, da ta javni zavod ustanovimo. Jaz to močno podpiram in upam, da bo to tudi sprejeto.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa, gospod Franci Kepa.</p>
               <p>Besedo ima dr. Matej Tašner Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Najlepša hvala predsedujoča.</p>
               <p>Jaz se strinjam, tako kot smo opazovali ustanovitev oziroma podružabljanje ali nacionalizacijo Grma, zdaj se pač ta slaba praksa nadaljuje. V Sloveniji smo to doživeli samo enkrat v preteklosti in to je bilo v času prve Janševe vlade. Zdaj, ko se zaključuje še ta mandat te koalicije, pa imamo že kar precej dolg seznam teh slabih praks. Prvi kot rečeno je bil Grm, ki je, mimogrede, osebni projekt ministra za kmetijstvo, dr. Podgorška, tu gre 400 tisoč letno za financiranje te zadeve.</p>
               <p>Kot je bil že omenjen javno raziskovalni inštitut Rudolfovo, katerega idejni oče je Borut Rončevič, vemo za njegove povezave s SDS, ki bo za zagon tega projekta dobil 5.2 milijona evrov. Ustanovil se je tudi Pomurska akademska znanstvena unija, ki je osebni projekt državnega sekretarja Slavinca, ki bo tudi dobila 100 tisoč evrov letno. Novi univerzi, ki jo je ustanovil dr. Peter Jambrek, dolgoletni ideolog SDS, se je skušalo v protikoronskem zakonu podaljšati akreditacijo in zdaj se še FINI-ju podeljuje s tem odlokom 1,6 milijona evrov letno. Po finančni oceni. Zdaj, kar je ključno pri vseh teh zgodbah je, da v bistvu te zadeve, kot je že povedal Aljaž so peljale poslanske skupine oziroma posamični poslanci. Leta 1680 ni Harvarda ustanovil nek mestni odbor, ali ne vem karkoli, saj takrat še nismo imeli parlamenta, ker so bili še pod kraljico, ampak je šlo za neko zasebno iniciativo. In taka je tudi ostala še po skoraj 400 letih. So pa, ne vem, ene od boljših univerz, ki jih imamo trenutno na svetu, recimo tudi najstarejša Univerza v Bologni, bile ustanovljene iz neke javne iniciative, iz nekih potreb študentov, sicer Bologno so ustanovili dobesedno tuji študenti, zato, da se zaščitijo pred takratnimi zakoni. Ampak pustimo zdaj te zgodovinske stvari. Ampak, v Sloveniji, kjer imamo že tri javne univerze, na tak način, kjer to ne pelje ministrstvo, čeprav ste hvalili kako ta vlada dela dobro pri prejšnji točki. Ni vlada predlagala zakona, ki bi omogočala več športne infrastrukture ampak ste spet preko poslanskega zakona to naredili. Tako, da zdaj spet skupina poslancev predlaga odlok o ustanovitvi nekega novega javnega visokošolskega zavoda. To so vse zavodi. Vse kar sem do zdaj naštel, ki so nastali na podlagi zasebne, privatne iniciative in res ne vidim nobene utemeljitve, tudi slišali je nismo zakaj bi zdaj morala država prevzeti te zasebne iniciative in jih financirati.</p>
               <p>Še bolj sem skeptičen do tega je pa, če pogledamo v strukturah teh zasebnih iniciativ. In gre za pač nek zelo : jasen namen. Tukaj ne gre za izboljšavo ne vem razvoja območja Novega mesta ali tudi drugih, če govorimo o Novi Gorici ali pa o Novi univerzi, ampak gre za širjenje vpliva ljudi, ki so v nekem bližnjem krogu stranke SDS. In na to ravno opozarjajo predvsem vse ostale javne institucije v tej državi s področja visoko šolstva in znanstveno raziskovalne dejavnosti, ker prvo, z ustanavljanjem oziroma z prevzemanjem teh privatnih zavodov pod okrilje države jemljete, s tem ko jim dajete javna sredstva jemljete proračunska sredstva za že obstoječe. In drugo, kar je verjetno bolj nevarno to, da so zelo jasno izkazane intence, da bi vse te novo nastale univerze, ki so zasebne univerze v vplivnem krogu stranke SDS vključevale v rektorsko konferenco in preko rektorske konference skušale spreminjati podobo in razvoj visokošolske znanstvenoraziskovalne dejavnosti. Tako, da to je absolutno abotno. Mislim, ne morete na tak način se spopadati in rušiti javnega visokošolskega in znanstveno raziskovalnega resorja. Mislim, to je neodgovorno, če ne drugo. Seveda imate zelo jasne cilje, namene. Saj to smo mislim, da ne samo v teh zadnjih dveh letih ugotovili, ampak pač odkar vas poznamo. Ampak na tak način, kot rečeno, štiri takšne zadeve smo že obravnavali v zadnjih treh, štirih mesecih. To je dobesedno desant na javno visokošolsko izobraževanje, pa tudi na znanstveno raziskovalno sfero. Tako, da seveda temu nasprotujemo, tako kot nasprotujejo in sindikati, kot tudi predstavniki rektorske konference, ker je ne samo nepremišljeno ampak je škodljivo. Dolgoročno je to škodljivo in v bistvu brez nobene utemeljitve. Tudi v samem odloku, ki je postavljen kot poslanski odlok, kar je nek unikum, jaz ponavljam, to vprašanje, ali smo že videli, razen tisti, enkrat v preteklosti, v eni od prejšnjih Janševih vlad, da bi poslanci ustanovili nek javni visokošolski zavod. Mislim, to ni normalno. Bi se morali ustaviti na neki točki, tako da to ne vidim nobenega razloga, da bi to morali potrditi in seveda v Levici bomo temu nasprotovali.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa za razpravo, dr. Matej Tašner Vatovec.</p>
               <p>Na vrsti je gospod Željko Cigler in pripravi naj se gospa poslanka Maša Kociper.</p>
            </sp>
            <sp who="CiglerŽeljko">
               <speaker>ŽELJKO CIGLER (PS SD):</speaker>
               <p>Predsedujoča, hvala za besedo.</p>
               <p>Spoštovani gospod državni sekretar, gostje iz Novega mesta, kolegice in kolegi!</p>
               <p>Ko smo na prejšnjem odboru in tudi na Državnem zboru govorili o Zakonu o pomurski akademski znanstveni uniji, sem osebno izpostavil v imeni leve stranke Socialnih demokratov podporo razvoju visokega oziroma terciarnih programov v Sloveniji in sem pri tem izhajal iz izkušenj v Celju. Celje je eno izmed treh regijskih študijskih središč, ki so se razvijala sama, na podlagi lastnih sredstev, lastnih pridobivanju kadrov, podpori gospodarstva. In če lahko govorim, to so Ptuj, Sežana, Celje, jaz bi rekel, takole, da bomo kontekst vedeli kako naprej. Želim vse najboljše ideji in projektu v Novem mestu. Dejstvo je, da so to študijsko središče v Celju ustanovile vse lokalne skupnosti regije, z Obrtno in Gospodarsko zbornico. Še z neko raziskovalno ustanovo, ki v Celju dela in se je zagotovilo lasten denar.</p>
               <p>Lasten denar z gospodarstvom, za nakup prostorov, kritje materialnih stroškov, kadrovskih zadev in tako naprej. Postavil se je celo college poslopja za funkcioniranje univerze v Celju. Žal, kljub temu, da je vse to stalo in tukaj trenutno študira 3.200 študentov, v Celju in v Velenju, na 46 študijskih programih, tudi doktorski, magistrski so znotraj tega. Visoka šola za zdravstvo, visoka šola za proizvodnjo inženirstvo, Fakulteta za varstvo okolja. Ampak, kljub temu, da se je nekoč reklo, da se bodo te stvari, kot ena decentralizacija, v kolikor za to obstojijo objektivni pogoji, to ne gostujoči profesorji, ampak en kader, ki tam : funkcionira, deluje in je povezan z gospodarstvom in raziskovalno dejavnostjo, da se bodo stvari podprle državno. Žal, tega očitno, kljub temu, da želim vse najboljše projektu iz Novega mesta, rezen, če se ne dobi lobistična podpora ene izmed ali več vladajočih strank se do tega ne da priti. Pomembno za kvalitetno delovanje teh terciarnih študijskih programov pa je, da imajo zagotovljen najprej en dober kvaliteten študijski program in pa seveda kadre, ki so njegovi nosilci. Domače in tuje, to pomeni, da predavajo tudi v angleščini ali pa v katerem drugem tujem jeziku, če se spomnite kako je diskusija tekla zadnjič ko smo o teh stvareh govorili. In moram reči, da v stranki ocenjujemo, da gre še za en parcialen in lobističen predlog podržavljanja zasebnega visokošolskega zavoda iz orbite aktualne vlade. Žal je to tako. Namreč predlog za spremembo statusa fakultete, ki ima jasno tudi kasneje, kot je gospod Macedoni, župan Novega mesta povedal, vizijo javno univerzo s sedežem v Novem mestu, da so to vložili poslanci pač dveh glavnih strank aktualne koalicije, ne bom Konkretno zanemarjal, ampak to so bili SDS in pač Nova Slovenija. In večkrat smo že opozarjali na Odboru za izobraževanje in tudi v okviru Državnega zbora, da aktualna vlada pred zaključkom mandata zasebne visokošolske in raziskovalne zavode, ki so pač vladi lojalni, z njimi želijo okrepiti z njimi in do njih pač omogočiti dotok enega proračunskega denarja in ta namen je že lani bil spremenjen. Kot je prej kolega Vatovec povedal. Status visokošolskega zavoda Grm v Novem mestu in v kontekstu ustanavljanja javne novomeške univerze, verjetno spadajo tudi nedavne ustanovitve javnega raziskovalnega inštituta Rudolfovo in pa zagotovitev zagonskih sredstev vanj. Glejte, število študentov v prihodnji univerzi bo sicer zelo majhen ampak se bo pretendiralo za članstvo v rektorski konferenci, kamor želi poleg te v Novem mestu priti tudi Nova univerza, to pa pomeni dosti pomemben vpliv tudi, bi rekel politike na dogajanje, na terciarnem področju, ki pa je kot je bilo prej fino povedano tudi s strani predsedujoče, je avtonomno terciarno šolsko polje, kjer politika nima kaj iskati. V kolikor želimo zagotoviti, da nam izobraževanje, znanost, razvoj inovativnost pač pomaga pri dvigovanju kvalitete življenja in razvoja tega gospodarstva, zlasti trajostne.</p>
               <p>Glejte in nekritično ustanavljanje novih javnih visokošolskih ustanov je tudi tisto, ki mu nasprotujejo rektorji večjih javnih univerz in tudi direktorji raziskovalnih ustanov pri nas in to smo zdaj lahko si zdaj pismo prebrali direktorja kemijskega instituta in pa rektorske konference v zadnji Sobotni prilogi Dela. Namreč, ko so zapisali, da ob koncu mandata vlade in povečanja sredstev za znanost in ministrstva za izobraževanje, znanost in šport s svojimi predlogi za ustanovitev novega inštituta Rudolfovo ustanovitev Pomurske akademske znanstvene unije in nekaterih še nedorečenih načrtih ustanavljajo novih študijskih in univerz v Sloveniji radikalno poseglo v slovensko znanstveno raziskovalno krajino.</p>
               <p>In kar je zelo pomembno, da so te odločitve bile sprejete brez posvetovanja z deležniki, brez poslušanja njihovega mnenja, to so tisti, ki delajo na področju terciarnem v Sloveniji, brez poslušanja mnenja osrednjih slovenskih raziskovalnih inštitutov in pa univerz in brez razprave Sveta za znanost in tehnologijo. To so opozorili rektorji štirih največjih univerz in več kot dvajsetih največjih znanstvenih inštitutov pri nas. In očitno je, da se želijo v Novi Sloveniji visoko šolski zavodi po rektorski konferenci pridobiti namene za to, da se pridobi vpliv na oblikovanje visokošolske in raziskovalne politike. Glejte, v ta kontekst sodi tudi zasedanje mest v strateških telesih, kot so tudi agencija za kakovost v visokem šolstvu in pa v organih Agencije za raziskovalno dejavnost ARS, ki upravlja z več kot 200 milijoni : evrov denarja za znanstveno raziskovanje. Res pa je, da se ni uspelo dokončno zamenjati članov upravnega odbora Agencije raziskovalne, ker je upravno sodišče to zamenjavo razveljavilo. Tako, da glejte, da žal moramo ugotoviti, da gre za predvolilni pohod za javni denar in za to, da se pridobi preko ustanavljanja določenih raziskovalnih in izobraževalnih visokošolskih ustanov, ki so blizu aktualni politični opciji na oblasti en vpliv na razvoj visokega šolstva v Sloveniji in predvsem na tok javnega denarja, ki tukaj gre.</p>
               <p>To bi rekel tole. Hkrati bi pa samo še tole povedal, kar mi je gospod državni sekretar prejle, predsedujoča, odgovoril, zelo bi rekel, z številkami opremljeno na moje vprašanje, kar se tiče izvrševanja odločb o usmeritvi. Glede na to, da je pa bil dekan Fakultete za naravoslovje in matematiko, me pa samo to moti, da bi številke lahko malce bolj obvladal. Namreč, vi ste mi 25. 10. gospod državni sekretar odgovorili, da spremljevalcev v Sloveniji je, stalnih, ki so po zakonu obvezni 174, začasnih, ki se pa skladno z odločbami o usmeritvi, če te tako pravijo morajo dodeliti otroku pa 660. Vi ste povedali, da od, to je skupno 834, od tega se dobi 489 plač. Če mi odštejemo plače, ki so po zakonu obvezne za stalne ostane 315 plač za 660 učencev z odločbo o usmeritvi, ki jim je z to odločbo zagotovljen začasni spremljevalec. In v vseh odločbah piše, da se mora ta spremljevalec zagotoviti, to pomeni financirati iz državnega proračuna, za izvajanje obveznega in razširjenega programa osnovne šole. Gospod državni sekretar, v financirate 47,7 % potrebnih plač za 660 otrok, ki imajo to odločbo o usmeritvi. Skratka fali 345 plač. Zakaj kršite pravice teh otrok, pravice šol, ki imajo te otroke in njihovih staršev? Dajete denar na druga mesta, prej smo govorili o športu, namesto da bi zakonske obveznosti svoje izvrševali. Ni mi jasno zakaj se mora na račun otrok v Sloveniji, tistih s posebnimi potrebami, proračunski denar šparati.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa.</p>
               <p>Se bom vključila kot predlagateljica. Najprej, ob koncu mandata vlade. Meni je žal, da je samo dve leti mandata te vlade. Sicer to ne bi bilo vloženo ob koncu mandata vlade ampak na polovici mandata. Tako, da to nima nobene zveze. V resnici bi lahko naredili še veliko več. Idej je še kar nekaj, če bi bilo to štiri leta ampak je to dve leti in tu se je pač izteklo. Nobene zveze nima konec mandata vlade s tem odlokom. Glede na analize. Gospod mag. Gregor Macedoni, župan mestne občine Novo mesto vam je postregel z veliko številkami. Ena je bila zelo šokantna, 16 javnih raziskovalnih institutov imamo, od teh jih je 15 v osredni regiji, ena mislim, da na Primorskem, nobena na Dolenjskem. Jaz mislim, da je skrajni čas in zelo s slabo vestjo lahko govorimo, da smo zdaj vendarle opremili z javnim raziskovalnim zavodom, pa naj bo to Dolenjska regija ali pa Pomurska. Mislim, da si te regije to zaslužijo. Ne smemo biti zdaj taki, da bi vse res tudi nadaljevali s centralizacijo. Tudi vas razumem. Ker ste si želeli v Celju to in jaz želim in bom kadarkoli, ko bo naneslo, ko bo priložnost na sredini mandata tudi to podpirala to vašo željo. Mislim, da se vse regije zaslužijo res enakomeren razvoj. Zdaj, obrez poslušanja, da nismo nič poslušali stroke. Seveda smo jo poslušali, samo ne ljubljanske ampak novomeško, in to se zopet nanaša na to, da želimo poslušati ljudi tam kjer so. : Jaz verjamem, da bi radi v Ljubljani odločali o tem kaj bo v Novem mestu. Ampak žal ne bo šlo tako. V Novem mestu naj odločajo torej, v tej regiji o sebi, v Celju naj odločajo o sebi. Mislim, da je čas, da prihaja res večje demokratizacije in pa predvsem pa enakih možnostih za vse.</p>
               <p>Zdaj pa, če dovolite, bi dala naslednji prijavljeni besedo. To je gospa Maša Kociper, pripravi pa naj se mag. Marko Koprivc.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Hvala lepa.</p>
               <p>Jaz bi najprej povedala, da se v Stranki SAB vedno in dosledno in to je vedno ena od bistvenih našega vsakokratnega volilnega programa prizadevamo za možnost za dostop vseh do šolstva. Ampak mi se zavzemamo kakovostno in vsem dostopno javno šolstvo. Pred desetletji smo se namreč v tej državi odločili in to je po moje ena velika dodatna vrednost naše države, da bomo imeli močan sistem javnega šolstva, da bomo vanj pretežno vlagali. Kasneje je bila tudi sprejeta odločitev, da se ta sistem lahko dopolnjuje z zasebnimi šolami, ampak da javno šolstvo ostane bistvo in ključno za delovanja našega sistema.</p>
               <p>Jaz tudi osebno sem prepričana, da je izobraževanje osnovna pravica vsakega otroka in da mora biti do kakovostnega izobraževanja upravičen vsak posameznik, ne glede na socialni status, tako da ne glede na to od kod otroci prihajajo, je vsem zagotovljen enakovreden in enakopraven začetek življenjske poti. To zlasti velja za osnovno šolo, seveda, potem tudi srednjo šolo, v končni fazi tudi za nadaljnje izobraževanje, na višjih in visokih šolah oziroma fakultetah oziroma univerzah. Tudi v naši ustavi je v tem smislu zapisano nekaj vrstic. Pomembnih vrstic, ki jih vsi poznamo in med drugim je tudi napisano, da je ustanavljanje državne univerze in državne visoke šole ustavna kategorija. To je danes poudarila, če ste bili pozorni tudi predstavnica Zakonodajno-pravne službe, pa je nekako mimogrede to šlo skupaj. To, da je ustavo dajalec nekaj opredelil kot ustavno kategorijo pomeni, da je dal temu tako velik pomen, da morajo biti za ustanovitev univerze ali državne visoke šole v tem primeru podani neki pogoji in mora biti to ustavno pravno in pravno sistemsko utemeljeno.</p>
               <p>Pa me zanima kdo v tej razpravi mi je odgovoril, da je podana tako visoka in velika pomembnost k ustanovitvi tega zavoda. Da je to ustavno pravno in pravno sistemsko utemeljeno. Jaz se moram pridružiti vsem tistim, ki se zgražajo in to je res neverjetno že v načinu kako ta zavod nastaja skozi poslanski zakon. Če je to ustavno pravna kategorija, potem seveda se to ne bi smelo delati preko poslancev ampak preko vlade, ki bi morala proučiti vse kriterije, številne kriterije, ki so podani, najprej je to ustava, potem je Zakon o visokem šolstvu, pa potem imamo nekaj tudi ustavnih odločb na to temo. So lepo citirane v mnenju zakonodajno-pravne službe. Skratka, en kup pogojev je podanih, en veliki, veliki populizem je to, da se je celotna ustanovitev enega takega zavoda samo da pod populistični stavek, vsem je treba dati možnost izobraževanja. Naša država to možnost izobraževanja za vse daje. Daje z sistemom javnih zavodov, ki pokrivajo, vsaj tako sem prepričana, vse potrebe za zagotovitev tega, da lahko dobijo posamezniki možnost izobraževanja. Seveda, kolikor je to v interesu in tudi možnost države. To je ustavno sodišče posebej napisalo. Ne more vsak, ki si želi in ki misli, da bi lahko imel v svoji občini ali kot svojo dodatno aktivnost javni zavod tega enostavno ustanoviti in reči, tudi na našem področju si ljudje zaslužijo, da imajo šole. Stvari niso tako enostavne. Potem je tukaj potrebno povedati, : da je Ustavno sodišče v povezavi z ustanavljanjem in javnim financiranjem visokošolskih zavodov opozorilo v odločbi UI156/08 z leta 2011, da je določba člena o visokem šolstvu, ki ne opredeljuje javne službe o visokem šolstvu, je njena ureditev v celoti prepuščena ureditvi v nacionalnem programu visokega šolstva in tako naprej neskladna z zakonodajo in jo je razveljavilo. Po oceni ustavnega sodišča mora zakon določiti vsaj obseg javne službe visokem šolstvu, temeljne pogoj za dostop storitev visokega šolskega izobraževanja v okviru javne službe, temeljne pogoje za izvajalce javne službe, temeljne opredelitve načina opravljanja javne službe in način njenega financiranja. In s pravno sistemskega vidika pravi Zakonodajno-pravna služba je treba ugotoviti, da predstavlja vsebina predloga odloka poseben način preoblikovanja zasebnega zavoda in da v bistvu takega načina zakon ne ureja. Ne omogoča preoblikovanja in da gre dejansko za ustanovitev novega javnega zavoda. Skratka, če neham s temi pravnimi členi je dejstvo pač, bolj preprosto povedano tako. Vlada Janeza Janše in koalicije desnih strank je že pred leti začela z liberalizacijo in privatizacijo visokega šolstva. Nekaj posameznikov blizu tej politiki je ustanovilo svoje zasebne zavode, ki so bili potem prestrukturirani v javne zavode in so dobili javni denar in danes pač služijo. Jaz nimam nič proti nikomur, ki gre na trg in poskuša služit denar. To je zelo zelo težko in to je spoštovanja vredno, do vsakega, ki si to zasluži. Imam pa probleme z vsemi tistimi, veste ali gre za zasebne vrtce ali gre za visoko šolske zavode, ki mislijo, da so s tem, da so nekaj ustanovili, že naredili vse, zdaj pa dobimo še financiranje z javnih sredstev in to je potem to. Pri tem zavodu gre še za relativno mali denar, če pomislimo, da bo dobila nov raziskovalni zavod Rudolfovo za prvi dve leti delovanja 5,2 milijona evrov. Tako, da ti zneski danes so prav malenkostni proti temu, ampak gre za princip.</p>
               <p>Seveda, kolikor je to v interesu in tudi možnost države. To je ustavno sodišče posebej napisalo. Ne more vsak, ki si želi in ki misli, da bi lahko imel v svoji občini ali kot svojo dodatno aktivnost javni zavod tega enostavno ustanoviti in reči, tudi na našem področju si ljudje zaslužijo, da imajo šole. Stvari niso tako enostavne. Potem je tukaj potrebno povedati, : da je Ustavno sodišče v povezavi z ustanavljanjem in javnim financiranjem visokošolskih zavodov opozorilo v odločbi UI156/08 z leta 2011, da je določba člena o visokem šolstvu, ki ne opredeljuje javne službe o visokem šolstvu, je njena ureditev v celoti prepuščena ureditvi v nacionalnem programu visokega šolstva in tako naprej neskladna z zakonodajo in jo je razveljavilo. Po oceni ustavnega sodišča mora zakon določiti vsaj obseg javne službe visokem šolstvu, temeljne pogoj za dostop storitev visokega šolskega izobraževanja v okviru javne službe, temeljne pogoje za izvajalce javne službe, temeljne opredelitve načina opravljanja javne službe in način njenega financiranja. In s pravno sistemskega vidika pravi Zakonodajno-pravna služba je treba ugotoviti, da predstavlja vsebina predloga odloka poseben način preoblikovanja zasebnega zavoda in da v bistvu takega načina zakon ne ureja. Ne omogoča preoblikovanja in da gre dejansko za ustanovitev novega javnega zavoda. Skratka, če neham s temi pravnimi členi je dejstvo pač, bolj preprosto povedano tako. Vlada Janeza Janše in koalicije desnih strank je že pred leti začela z liberalizacijo in privatizacijo visokega šolstva. Nekaj posameznikov blizu tej politiki je ustanovilo svoje zasebne zavode, ki so bili potem prestrukturirani v javne zavode in so dobili javni denar in danes pač služijo. Jaz nimam nič proti nikomur, ki gre na trg in poskuša služit denar. To je zelo zelo težko in to je spoštovanja vredno, do vsakega, ki si to zasluži. Imam pa probleme z vsemi tistimi, veste ali gre za zasebne vrtce ali gre za visoko šolske zavode, ki mislijo, da so s tem, da so nekaj ustanovili, že naredili vse, zdaj pa dobimo še financiranje z javnih sredstev in to je potem to. Pri tem zavodu gre še za relativno mali denar, če pomislimo, da bo dobila nov raziskovalni zavod Rudolfovo za prvi dve leti delovanja 5,2 milijona evrov. Tako, da ti zneski danes so prav malenkostni proti temu, ampak gre za princip.</p>
               <p>To, da je direktor tega zavoda gospod Borut Rončevič, ki mu je vlada takole vnaprej zagotovila dobro plačano službo je verjetno samo slučaj, ki nima nič veze z dosedanjim delovanjem in nagrajevanjem te desne vlade. Zdaj, kar se tiče te fakultete. Jaz sem si malo prebrala, prej je nisem poznala, jaz povsem verjamem, da je to lahko zelo zelo kvalitetna fakulteta, ki zelo dobro dela in ima dobre predavatelje in dobre študijske programe. Jaz to nič ne oporekam. Povsem tudi lahko razumem, da si vsak župan želi, da bi imel na svojem področju močne izobraževalno bazo, številne izobraževalne institucije in tako naprej. Vse to jaz lahko razumem. Ampak kje so pa naše možnosti, to je pa nekaj drugega. In ko tako, jaz neuka, gledam ta program, te fakultete in tako naprej, vidim, sem si nekje zbrala katere poklice izobražujejo, da so ti programi zelo specifično namenjeni enemu področju in sicer, zdaj ne najdem, ampak kar nekaj je namenjeno temu izobraževanju na področju, ki je lahko po mojem, namenjeno avtomobilski industriji.</p>
               <p>Tako je visokošolski strokovni študij Inženiring in vozila, univerzitetni študijski program Inženiring in vozila, magistrski študijski program Inženiring in avtomobilska industrija in doktorski študijski program Inženiring in avtomobilska industrija. Lahko je to deficitno, jaz razumem, odlični programi. Ampak potem najdem zapisano, pogledam nekaj več o tej fakulteti, da izvaja le izredno obliko študija in da je večina študentov zaposlenih. Se pravi tukaj ne gre za zagotavljanje neke osnovne izobrazbe, za to, da bi se ljudje do izobrazili in imeli možnost zaposlitve, ampak gre za specifična znanja, ki jih tako, jaz laik pravnik razumem, rabi avtomobilska industrija, ki je tam na tem področju zelo močna. In hvala bogu, da se ta znanja se tam lahko dobijo. Do tukaj vse prav. Ampak tukaj se meni neha. Povsod po svetu bi takšne programe : za ljudi, ki bi hoteli tako specifično izobrazit pač plačal tisti proizvajalec avtomobilov oziroma tisti delodajalec oziroma tisto podjetje, ki v tisti regiji take ljudi potrebuje. Pri nas bomo pa zato naredili javni zavod, za to, da bomo ta specifična znanja ponudili. Jaz vedno znova rečem, jaz bi bila to vse za, dajmo zgraditi »ful« dvoran in igrišč in bazenov. Samo jaz ne vem od kod. In vsakič, ko takole podarimo Grmu, pa danes toliko in toliko spet za tole, pač nekje zmanjka. In na koncu bo zmanjkalo v Novem mestu za javne zavode, ki so pa ključni tam. Za osnovne šole, za gimnazije, pa to kar je to kar je zdaj javnih zavodov programov. 5 milijonov tu, 5 milijonov tam, potem pa za osnovno zmanjka. Župan pravi, da ne bo, jaz pa pravim, da to ni nekaj kar bi financirala občina, da bi lahko vedeli, da ne bo. To je vse iz enega istega žaklja, državnega, ki pa ni vreča brez dna. Ni. In to vsi veste in se vsega zavedate ampak očitno pač je ta zoprna vloga opozicije, da na to opozarja. Tako, da jaz še enkrat povem, tega predloga ne morem podpreti. Ne dvomim, da bo sprejet, saj ta koalicijski stroj, glasovalni bo delal brez problema očitno čisto do volitev. Ampak dajmo se vprašati od kod nam v Sloveniji toliko denarja, da poleg tako močnega javnega šolstva, ki si ga želimo, ki ima številne primanjkljaje, kjer manjka tudi telovadnic, kjer manjka učilnic, kjer manjka učnih pripomočkov lahko nudimo še denar za take specifične programe za industrijo, za delodajalce, ki bi to z lahkoto, par takih programov letno plačali in zagotovili delovanje enega takega zavoda, ki bi bil zelo lepa dopolnitev. To je tukaj v mnenju ZPS tudi lepo napisano. Zelo lepa dopolnitev našemu javnemu sistemu in našemu koncesijskemu sistemu, ki tudi omogoča, da če na nekem področju ni dovolj programov, lahko država podeli koncesijo in te programe nudi. Ampak ne, mi se odločimo za to, da čisto zasebne subjekte spremenimo v javne in vse naložimo državi.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa, gospa Maša Kociper.</p>
               <p>V razpravo se vključujem kot predlagateljica. Namreč to pa zato, ker moramo tudi javnosti povedati za kaj gre. Gospa Kociprova pravi privatizacija. Glejte, ne gre za privatizacijo, gre za postavitev javnega zavoda. Javni zavod se bo oblikoval s tem odlokom. Javni. Zdaj, kako je ta javni zavod nastal iz zasebnega in kakšna je narava te zasebnosti sedanje Fakultete za inženiring, industrijski inženiring Novo mesto je lepo razložil gospod župan. In tudi v spremnem besedilu tega zakona lepo piše in smo morali prebrati, vsako stvar, ko imamo zakon, je na začetku tudi obrazložitev in to moramo prebrati. Jaz sklepam, da ste se vi poslanke in poslanci to prebrali, če odločate o zakonu.</p>
               <p>No, in prvi stavek, ki se začne z uvodom, določa takole. Pravi tako: Fakulteta za industrijski inženiring Novo mesto, v nadaljevanju FINI Novo mesto, je zasebni samostojni visokošolski zavod, ki sta ga leta 2009 ustanovila šolski center Novo mesto. Šolski center Novo mesto je srednješolski center, ki je javni zavod. Torej, en javni zavod, ki ga je ustanovila država. Šolski center Novo mesto ter univerzitetno raziskovalno središče Novo mesto, katerega ustanoviteljica in kasneje pravna naslednica je bila mestna občina Novo mesto. Občina je ustanovitelj. Zdaj, mi to pač, da je občina ustanovitelj. Mislim, da imamo še v Novi Gorici tak primer. Mi to pač jemljemo pravno kot zasebno institucijo. Pa ni, v bistvu : glejte, ta zavod, ki je bil na tak način ustanovljen se sedaj preoblikuje v javni zavod, kjer bo ustanovitelj država. Če pa pravite zakaj bi se morali vendarle, zakaj tega ne plača sam REVOZ, ker gre za specialne študije. Če greste v bližino Stuttgarta, neko majhno mesto, boste videli, da je tam sedež Mercedesa in tam je tudi šola, ki jo je ustanovil Mercedes ali pa Bavarska, kjer se dela BMW so pogonska sila tega dela Nemčije. Tako, kot je pogonska sila Dolenjske regije Revoz, pa Adria MOBIL. Pa tudi Krka Novo mesto. In vam je lepo povedal župan, da ta regija prispeva 60% več kakor prispevajo druge regije v Sloveniji v državno blagajno. In zdaj mi ne bi dali iz te iste državne blagajne ne bi dali tem študentom, da si ne bi več sami plačevali ampak bi bil študij tudi za njih brezplačen, kot je za druge. Tega pa ne bi naredili. Poglejte, če mi financiramo te študente, bodo prispevali k dodani vrednosti. Ta dodana vrednost gre pa na vse regije Slovenije, ker na koncu se dohodnina deli pravzaprav preko proračuna po različnih investicijah na vse regije. Mislim, jaz mislim, da moramo biti veseli tega, kar se dogaja v Novem mestu. Izjemno veseli. Hvala vsem, ki se trudite za to. In tukaj ni nobenih zasebnih interesov. Poslanski zakon je zato, ker smo ga vložili poslanci, poslanci tudi nekaj znamo, lahko vam to dokažemo na različne načine, vam bomo imeli priložnost tudi še v bodočnosti kaj dokazati in zato je pač vložen. Hvala bogu, da je vložen in vesela sem, da imam to čast, da danes lahko sodelujem pri takem veličastnem dejanju, kot je ustanavljanje, torej tega zavoda, ki bo na koncu koncev upajmo, v naši viziji sestavljal nekoč četrto univerzo.</p>
               <p>Izvolite repliko.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Glejte, gospa Škrinjar, vi lahko berete kakor hočete, ampak treba se koncizno in tudi pravno koncizno izražati.</p>
               <p>V našem visokošolskem sistemu imamo naslednje oblike izvajanja visokošolskega študije, javne univerze, javni samostojni visokošolski zavodi in zasebni visokošolski zavodi. Lahko vi berete kdo je ustanovitelj gor in dol, dejansko sodi in to ste tudi prebrali je to zasebni zavod. Ki bo zdaj postal javni in to je vse kar sem jaz povedala. Statusna oblika se bo spremenila in če vam berem naprej iz nacionalnega programa visokega šolstva pravi: »Jedro visokošolskega sistema bodo javne univerze in javni samostojni visokošolski zavodi, ki so financirani s strani države.« To bo jedro. Javna mreža visokošolskih zavodov bodo dopolnjevali zasebni visokošolski zavodi, ki bodo izvajali koncesionirane in ne koncesionirane študijske programe in znanstveno raziskovalno oziroma umetniško dejavnost. Se pravi, ta zavod bi lahko dobil koncesijo ali pa bi kot tak deloval še naprej. Ampak ne, mi ga bomo spremenili iz zasebnega v javni zavod, in bo prišel tako v javno mrežo visokošolskih zavodov. Tako, da vse drugo, kar razlagate kdo je ustanovitelj, ni res. Še preberem do konca, Nacionalni program visokega šolstva do leta 2030 pravi tako zastavljen visokošolski sitem, ki bo omogočal brezplačni študij vsem državljanom EU na vseh treh stopnjah študija, glede na socialni položaj in tako naprej ampak na načine, kot sem jih prej povedala in z zagotavljanjem podpore razvojnim ciljem in uravnoteženemu razvoju na lokalni in nacionalni ravni. Naj dodamo, da imamo torej jedro javnih univerz, ki jih dopolnjujejo koncesionarji in tako naprej. Vse to bi bilo možno, ampak ne, mi bomo zasebni zavod spremenili v javni in to je dejstvo.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Ne vem, bi bilo boljše, da bi javnega v zasebnega. Pustite.</p>
               <p>Mag. Marko Koprivc.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Hvala lepa.</p>
               <p>Gospa Škrinjar, boljše bi bilo, da bi skrbeli za kvaliteto obstoječega javnega visokošolskega sistema, ki trdim, da je na zelo visoki stopnji trenutno v Sloveniji in prav bi bilo, da bi se vlagalo več sredstev v ta javni visokošolski sistem in javni sistem znanost in raziskav. Ampak ne, ta vlada oziroma ta koalicija ima drugačne namene. In pred nami imamo trenutno še en parcialni in lobistični predlog podržavljanja zasebnega visokošolskega zavoda iz orbite blizu stranki SDS, pa lahko govorite kolikor hočete kdo je formalno ustanovitelj. Vsi vemo, pač kam sodi ta visokošolski zavod in ker se želi trenutna oblast okrepiti na tem področju visokega šolstva se naredi to najlažje tako, da se pretransformira nek zasebni zavod v javni zavod in s tem zagotovi sredstva za financiranje. Kot pa že rečeno, pa to pomeni rušenje javnega visokošolskega in znanstvenega sistema. Dejansko lahko govorimo o napadu na obstoječi kvaliteten javni visokošolski sistem. In tega ne govorim jaz, gospa Škrinjar in kolegi iz koalicije. To govori celotna rektorska konferenca. To govori <gap n="..."/>., to govorijo sindikati visokega šolstva. Saj to je jasno, saj tukaj ni vprašanje, saj se je videlo že iz raznih teh PKP predlogov in tako naprej. Vi želite pomagati, nagraditi tiste, ki so vam ideološko blizu in ki so prijatelji in zagovorniki te vlade. Zelo preprosto in pika. In zaradi tega želite zdaj skupaj.</p>
               <p>Najprej je bil ustanovljen znanstveni institut Rudolfovo, želite še nekaj teh zasebnih fakultet narediti iz zasebnih transformirati v javne in ustanoviti novo novomeško univerzo. Vi lahko sicer na veliko demagoško razlagate kako si tudi Novo mesto zasluži kako si tudi Murska Sobota, Celje in tako naprej. Z vsem tem se lahko na načelni ravni strinjamo. Ampak, veste, pomembno pa je, da se zagotavlja kvaliteto teh visokošolskih ustanov. Ne politično pripadnost, oziroma politično korektnost, če temu rečemo. In to ustanavljati zdaj univerze, kot gobe po dežju, to ne pije vode. To ne pije vode v smislu večanja kvalitete visokošolskega sistema. Lahko pa jeto prijetno ali pa koristno za trenutno politično oblast, ker vemo, da je kritična do vseh obstoječih, tako javnih medijev, javnih univerz, ki razmišljajo s svojo glavo. In zato na eni strani vzpostavljate vzporedni svet, vzporedni mehanizem visokega šolstva, ki pa ga je seveda priročno, ko imaš to možnost in ko že teče voda v grlo, ko se dogajajo zadnji vzdihljaji oblasti, to pretransformirati v financiranje iz javnih sredstev. Zelo preprost recept in že viden v sosednji Madžarski. In točno to počenjate in Socialni demokrati takemu modelu odločno nasprotujemo in verjamemo v kvalitetno javno šolstvo za katerega bi bilo potrebno zagotavljati več finančnih sredstev in seveda enako govorimo o javni znanstveni sferi. In namesto, da bi se to krepilo, vi skupate ustanavljati neke nove institute in nove visoke šole. Mimo volje stroke, mimo volje sindikatov in konec kocev ne vem, ali je to nezaupnica ali kaj, mimo ministrstva. Ne vem, na ministrstvu so številni strokovnjaki zaposleni, ki se ukvarjajo s tem področjem, vi pa enega za drugim zakone sprejemate bodisi s področja visokega šolstva, osnovnega šolstva ali kateregakoli drugega kot poslanske zakone. Tega resnično ne razumem. To običajno počenja opozicija, ki nima za sabo vladnega aparata ministrstva in tako naprej. Ampak zakaj pa vi, kot koalicija, sploh na področju, ki ga pokriva MIZŠ zakon za zakonom in to pomembne zakone, ne nepomembne zakone, pa se en člen spremeni pa ga je lažje v postopek vložiti kot poslanski zakon. Pomembne vsebinske zakone, strateško pomembne zakone vlagate kot poslanske zakone. Jaz tega ne razumem in sem že spraševal tudi ministrico in državnega sekretarja, pa odgovora na to ni bilo. Ker ni to prvi primer. Očitno se bojite kritike znotraj hiše in je lažje to spisati v parlamentu : in si pač zagotoviti večino, ki jo itak imate. To vsi vemo. Tako, da nedopustno je, strašljivo je na nek način, da to zadnje trenutke, tako rekoč na vrhuncu volilne kampanje skušate prestrukturirati neke visokošolske zavode iz zasebnih v javne. In upam in verjamem, da bo vendarle ta zadeva padla danes.</p>
               <p>Hvala lepa.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa.</p>
               <p>Nadaljujemo razpravo o oblikovanju novega javnega zavoda. Besedo ima poslanec Lisec Tomaž.</p>
            </sp>
            <sp who="LisecTomaž">
               <speaker>TOMAŽ LISEC (PS SDS):</speaker>
               <p>Hvala za besedo, spoštovana podpredsednica.</p>
               <p>Vsem skupaj še enkrat lep pozdrav!</p>
               <p>Moram priznati, da po teh razpravah predvsem poslancev opozicije, sem malo zmeden, ker ne razumem. So za javno, pa so proti temu, da dobimo nov javni zavod. So za dostopno šolstvo, pa so proti temu, da bi bil kak nov javni zavod v Novem mestu oziroma na Dolenjskem. Skratka, eno so besede, drugo pa so njihova dejanja. So za avtonomijo šolstva, ampak vsi vemo kakšna je avtonomija šolstva. Njihova retorika gre nekako v tem smislu, vse kar je novega je slabega, kar smo pa v naših levih vladah ustanovili je pa vse super, fajn. Toliko za začetek. Seveda zaradi tega, zakaj to vlagamo poslanci, zato ker poslanci te koalicije nismo glasovalni stroj. Poslanci te koalicije ne čičamo, pa ne čakamo, da pride z vlade kakšna stvar in potem pritisnemo tipko za vse kar je koalicijsko, ampak imamo koalicijske sestanek, imamo koalicijske vrhove, kjer se dogovorimo. In če pride predlog od enega poslanca ali zaradi njegovih strokovnih znanj ali pa zaradi njegove, bi rekel, lokacijske pripadnosti posameznemu projektu je pač verjetno prav, da je tudi tisti poslanec najbolj aktiven. Tako, da ta vaš bav bav je popolnoma izmišljen oziroma ga sploh nikjer ni. Skratka, mi delamo. Jaz sem se za Grm nekaj časa boril. Pa nisem iz Novega mesta. Poznam pa razmere v Novem mestu dokaj dobro, kot sosednjo regijo in jim privoščim, tako visokošolski zavod Grm, tako še bolj s programi dopolnjen FIŠ, danes FINI in nenazadnje tudi na novo Raziskovalni zavod Rudolfovo, kar je pa prej župan zelo lepo ponazoril. Vse kar je bilo v Ljubljani, vseh 15 zavodov je bilo super, eden je pobegnil v Koper, in sedaj še en v Novo mesto in sedaj nek bav bav o tem kaj vse se bo dogajalo. Tako, da jaz podpiram vse to, da tudi smo poslanci aktivni pri odpiranju posameznih tem, pa če je treba tudi biti prvopodpisan pod posamezen zakon ali pod posamezen odlok, posebej pa če gre za neko dodano vrednost. Danes je gospa dekanja zelo lepo povedala kaj vse počnejo na zavodu FINI v Novem mestu. To so zavodi, ki prinašajo dodano vrednost. To so zavodi, ki prinašajo na področju visokošolskega, pa tudi raziskovalnega, znanstvenega področja dodano vrednost. Nekaj novega, nekaj modernega, nekaj to, kar paše v Slovenijo in Evropo leta 2022, ne pa neki starokopitni programi, kjer smo profesorji iz leta 1980 do 2020 namesto iz prosojnic prešli na Power point predstavitve, ideologija in praksa je pa ostala ista. In potem, da so nekateri proti. Ja, seveda so proti, strah jih je, če pride nekaj dobrega, boljšega, novega, pa bog ne daj izven Ljubljane ali pa morda iz Maribora, je strah velik, ker lažje je imeti nekaj v radiusu pet kilometrov znotraj visokošolskih zavodov pod kontrolo, kot pa pogledati kaj počnejo ljudje, ki so blizu iz Novega mesta iz Bele krajine ali pa iz Posavja. Tako, da jaz bom z veseljem podprl ta predlog o preoblikovanju samostojnega visokošolskega zavoda FINI v Novem mestu in jim želim uspešno delo. Ob tem, ker vsaj zadnjih deset let spremljam, kaj se dogaja v Novem mestu, pohvala novomeškemu gospodarstvu, vsem tistim, ki delujete na področju visokega šolstva v Novem mestu in nenazadnje tudi sami Mestni občini Novo mesto, ki je za razliko od kakšnih ljubljanskih javnih zavodov sama prispevala ali prostore ali pa : finance, da so lahko mladi ostajali v Beli krajini, na Dolenjskem in v Posavju. Skratka, da je občina delala tisto, kar bi morali že zdavnaj narediti država. In če so enaka pravila in enaki vatli naj bodo za vse. Zakaj bi morali biti mi na »periferiji« karikirano tepeni finančno, prostorsko, pa še kako drugače. Če bomo s tem odlokom pustili, da bo veliko mladih ostalo na Dolenjskem, v Beli krajini, v Posavju, smo veliko naredili. Dvakratna dodana vrednost kot pa da moramo odhajati naprej po študij, potem pa tudi velika večina po kruhu v Ljubljano. Zakaj ne bi bila Novo mesto ena izmed pomembnejših regij, tudi na področja visokega šolstva. Tako, da ne samo da bom z veseljem podprl ta odlok, jaz se veselim nove javne univerze v Novem mestu. Decentralizacija pa je potrebna tudi na področju visokega šolstva.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa.</p>
               <p>Ker nimam več prijavljenih predlagam, da preidemo k glasovanju o amandmaju k 1. členu.</p>
               <p>Začenjam glasovanje o amandmaju k 1. členu. Glasujemo.</p>
               <p>Ponovimo glasovanje, še enkrat.</p>
               <p>Glasujemo o amandmaju k 1. členu. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(7 članov.)</stage>
               </p>
               <p>Ugotavljam, da je amandma sprejet.</p>
               <p>Odpiram razpravo o členih od 2. do 23. člena. Ni interesa. Odpiram razpravo o 24. členu. Ni interesa.</p>
               <p>Glasujemo o amandmaju k 24. členu odloka. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(7 članov.)</stage>
               </p>
               <p>Ugotavljam, da je amandma sprejet.</p>
               <p>Zakonodajno-pravna služba, izvolite.</p>
            </sp>
            <sp who="VoršičNataša">
               <speaker>NATAŠA VORŠIČ:</speaker>
               <p>Se opravičujem.</p>
               <p>Iz našega mnenja je izhajalo, da bi bilo potrebno še vložiti amandma k naslovu odloka. Želela bi opredelitev predlagatelja oziroma vlade.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Bom povedala opredelitev predlagatelja.</p>
               <p>Torej proučili smo vaše pripombe. Ugotovili, da zakon o ničemer ne prepoveduje takega postopka in da ni potrebe, da bi vložili amandma k naslovu odloka. Izvolite.</p>
            </sp>
            <sp who="VoršičNataša">
               <speaker>NATAŠA VORŠIČ:</speaker>
               <p>Se opravičujem. Morda ni bilo dovolj jasno. In sicer, namreč v vsebini, vsebina odloka govori o ustanovitvi. Z amandmaji se je namreč preoblikovanje preneslo v prehodne določbe. Iz tega razloga bi bilo potrebno uskladiti tudi naslov odloka. Torej, uskladitev znotraj samega odloka. Glede na to, da odlok po novem, se nanaša na ustanovitev javnega visokošolskega zavoda bi temu ustrezno pravzaprav moral slediti tudi sam naslov.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Torej, ne glede na to, da so se prenesle določbe iz 1. člena v 24. člen v : prehodne določbe, pa vztrajamo, da gre za preoblikovanje, da se menja ustanovitelj. Vztrajamo na takem predlogu odloka, na takem naslovu kot je in bom dala to na glasovanje.</p>
               <p>Izvolite, postopkovno, najprej gospa Maša Kociper.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Spoštovana predlagateljica, zakaj imamo v tej hiši Zakonodajno-pravno službo, če ne ravno za takšna opozorila, kot je bilo tole. Jaz bom še enkrat ponovila po kmečko, če ni bilo najbolj jasno. Vi ste v tekstu spremenili v skladu z zahtevami ZPS tekst in vložili amandma. In zdaj, ko bi morali uskladiti to še z naslovom, da bi bil akt koherenten nočete enega amandmaja vložiti in popraviti naslova. Jaz ne vem kaj je z vami. Si ne morete vzeti 10 minut in tega zapisati. Da bi bila vsebina akta in naslov akta tako kot je treba. Zdaj pa imate v vsebini imate ustanovitev, v naslovu pa preoblikovanje. Pa mi ne moremo takih aktov sprejemati v Državnem zboru, saj ni smo krožek za kvačkanje.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Gospod mag. Tašner Vatovec, izvolite.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Doktor.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Pardon, doktor.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Ja, mislim, glede to kar se zdaj dogaja in tudi na zelo jasno opredelitev s strani Zakonodajno pravne službe napovedujem odsotnost vseh poslank in poslancev Poslanske skupine Levica pri tej točki. Jaz mislim, da je nedopustno, da na tak način zlorabljate že dve leti ta Državni zbor brez vsakršnih standardov. In ravno to, kaže zakaj se takšnih odlokov ne sprejema kot poslanske odloke ampak bi morala za tem z nekimi resnimi analizami seveda stati vlada.</p>
               <p>Tako, da mi pri tem ne bomo sodelovali.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Mag. Marko Koprivc.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Ja, hvala lepa.</p>
               <p>Poslanca Socialnih demokratov se pridružujeva predlogu Levica in tudi napovedujeva obstrukcijo. Namreč, nedopustno je, da se taka skrpucalu dejansko obravnava na odboru in da kljub opozorilom Zakonodajno-pravne službe vi »terate« dalje in vztrajate, da zadeva ni problematična. Pri sprejemanju take zakonodaje pač ne bomo sodelovali, tako da poslanca Socialnih demokratov odhajava iz odbora in napovedujeva obstrukcijo.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Hvala lepa.</p>
               <p>Prekinjam za 5 minut.</p>
               <p>
                  <stage type="time">(Seja je bila prekinjena ob 17.23 in se nadaljevala ob 17.27.)</stage>
               </p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Nadaljujem sejo in pred glasovanjem o vseh členih zakona, dajem na glasovanje ustni amandma.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Postopkovno.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Počakajte, prosim.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Ne morete, ker sem že pred prekinitvijo vašo zahteval postopkovno in ste že kršili s tem, ko mi niste dali besede pred prekinitvijo.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Takoj boste dobili, čisto takoj. Samo, da stavek dokončam.</p>
               <p>Dajem na glasovanje ustni amandma in sicer naslov se spremeni tako, da se glasi: »Predlog odloka o ustanovitvi samostojnega visokošolskega zavoda Fakulteta za industrijski inženiring Novo mesto.«</p>
               <p>Zdaj pa vaše postopkovno prosim.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo.</p>
               <p>Spoštovana predsedujoča, ker sem že prej zahteval postopkovno bi mi morali dati pred prekinitvijo. Zdaj, glede na to, kakšen je odnos vladajočih do Zakonodajno-pravne službe in dejansko ne samo na tej seji, ampak celoten čas in da se dejansko kršijo načela neke parlamentarne demokracije, nenazadnje tudi s tem, ko niti ne dobiš postopkovno v tistem trenutku, ko zahtevaš tudi v Poslanski skupini LMŠ napovedujemo obstrukcijo pri tej drugi točki.</p>
               <p>Hvala.</p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Dobro, takole je, kar se tiče mnenja Zakonodajno-pravne službe, smo po posvetu ugotovili, da sprejemamo to pripombo in vložila sem tudi, torej dala sem tudi ustni amandma, ki je na magnetogramu.</p>
               <p>Glasujemo o amandmaju k 24. členu, ki sem ga povedala. Glasujemo. : Navzočih 8 poslank in poslancev.</p>
               <p>Sejo prekinjam, za nadaljnjih 5 minut.</p>
               <p>
                  <stage type="time">(Seja je bila prekinjena ob 17.31 in se nadaljevala ob 17.32.)</stage>
               </p>
            </sp>
            <sp who="ŠkrinjarMojca">
               <speaker>PODPREDSEDNICA MOJCA ŠKRINJAR:</speaker>
               <p>Nadaljujemo s prekinjeno sejo.</p>
               <p>Zaradi nesklepčnosti sejo prekinjam. O nadaljevanju boste obveščeni pravočasno, ko bomo dokončali z glasovanjem o amandmaju odbora, ki sem ga ustno povedala in bo tudi zabeležen ter o vseh členih zakona o predlogu odloka.</p>
               <p>Hvala lepa. Sejo prekinjam.</p>
               <stage type="time">(SEJA JE BILA PREKINJENA 4. APRILA 2022 OB 17.33.)</stage>
            </sp>
         </div>
      </body>
   </text>
</TEI>
