<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZP-004-Nujna-2020-01-23">
   <teiHeader>
      <fileDesc>
         <titleStmt>
            <title>Komisija za poslovnik</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZP-004-Nujna-2020-01-23.KZP" n="004">
               <name>Nujna</name>
               <date when="2020-01-23"/>
            </setting>
         </settingDesc>
         <particDesc>
            <listOrg>
               <org xml:id="KZP-004-Nujna-2020-01-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZP-004-Nujna-2020-01-23.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA POSLOVNIK</stage>
            <stage type="session">4. nujna seja</stage>
            <stage type="date">(23. januar 2020)</stage>
            <stage type="chairman">Sejo je vodila mag. Karmen Furman, predsednica komisije.</stage>
            <stage type="time">Seja se je začela ob 9.03.</stage>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Dobro jutro in pričenjam 4. nujno sejo Komisije za poslovnik. Vse člane komisije, vabljene in ostale prisotne lepo pozdravljam.</p>
               <p>S tem prehajam na določitev dnevnega reda seje komisije. Ker nisem prejela nobenih predlogov za umik točk z dnevnega reda in predlogov za razširitev dnevnega reda seje, ugotavljam, da je dnevni red določen kot je bil dne 15. januarja 2020 posredovan s sklicem.</p>
               <p>Prehajam na <title>1. TOČKO DNEVNEGA REDA – POBUDA POSLANSKE SKUPINE SLOVENSKE NACIONALNE STRANKE ZA SPREMEMBO POSLOVNIKA DRŽAVNEGA ZBORA.</title>
               </p>
               <p>K tej točki so bili vabljeni: Zmago Jelinčič Plemeniti, vodja Poslanske skupine Slovenske nacionalne stranke kot predlagatelj, mag. Dejan Židan, predsednik Državnega zbora, ki je podal opravičilo za današnjo sejo, Tina Heferle, podpredsednica Državnega zbora, Jože Tanko, podpredsednik Državnega zbora in Branko Simonovič, podpredsednik Državnega zbora, ki je prav tako poslal opravičilo za njegovo današnjo odsotnost.</p>
               <p>Kot gradivo ste k tej točki prejeli pobudo Poslanske skupine Slovenske nacionalne stranke z dne 15. 11. 2019 za novo peto poglavje in novi 27.a člen ter dopolnitev druge alineje prvega odstavka 42. člena, prvega odstavka 48. člena, drugega odstavka 120. člena in 147. člena Poslovnika Državnega zbora, ki je objavljena na spletnih straneh Državnega zbora s sklicem.</p>
               <p>Preden predam besedo bi vas še obvestila, da smo prejeli pooblastilo, in sicer da poslanko Matejo Udovč nadomešča poslanka Janja Sluga.</p>
               <p>Sedaj pa predajam besedo vodji Poslanske skupine Slovenske nacionalne stranke gospodu Zmagu Jelinčiču Plemenitemu kot predlagatelju za dopolnilno obrazložitev. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Prav lep pozdrav vsem skupaj. Dobro jutro ob tej nori jutranji uri, ko bi lahko še spali vsaj še eno uro.</p>
               <p>Predlog, ki ga mi podajamo, je usmerjen k temu, da malo prirežemo novinarjem tisto silno pisanje o vsem, kar se jih tiče ali pa kar se jih ne tiče. Če bi pozvali Društvo novinarjev Slovenije, da sodeluje pri raznih razpravah v Državnem zboru, da pove svoje mnenje, potem ne bi razni novinarji komentirali tistega, česar ne razumejo in tistega, česar niti niso slišali, ampak mislijo, da so slišali. Skratka gre za en tak operativni predlog, ki bi uravnotežil naš medijski prostor, da bi novinarje mogoče malo tudi izobrazili v določenih smereh, kajti razni novinarji pišejo o vseh temah, o vseh tematikah, čeprav se ne razumejo v glavnem niti na eno ne.</p>
               <p>Pri nas v novinarskem poklicu je postalo tako, da je novinar po dveh mesecih že komentator. Včasih so bili komentatorji po dolgoletnem novinarskem poročanju in so komentirali šele potem, ko so si nabrali določeno znanje. Zato mislim, da je ta pobuda smiselna in upam, da jo bomo tukaj v Komisiji za poslovnik podprli in da bomo prišli do spremembe poslovnika v vseh teh členih, ki sem jih predlagal.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Želi besedo še kdo od ostalih vabljenih? V kolikor ne, potem odpiram splošno razpravo. Besedo ima poslanka gospa Nina Maurovič.</p>
            </sp>
            <sp who="MaurovičNina">
               <speaker>NINA MAUROVIČ (PS LMŠ):</speaker>
               <p>Hvala lepa za besedo. Ne bom se toliko ukvarjala s primernostjo predloga za našo komisijo, ker sem mnenja, da to ni stvar razprave današnjega odbora. Pa vendar, glede na to, da sem delala v medijih zadnjih 12, 13 let, bi želela kakšno besedo na to temo spregovoriti.</p>
               <p>Je res po eni strani, kar odpira gospod Jelinčič. Mediji so neka četrta veja oblasti. Mediji kreirajo javno mnenje in mediji se tega morajo zavedati. Tukaj imamo vprašanja, ki jih bo mogoče treba odpirati kasneje, ko se bo spreminjal Zakon o medijih. Namreč nek ceh novinarstva in novinarjev in urednikov ni tako zaščitil svojih interesov in tudi nivoju kvalitete, kot nekateri drugi cehi. Dostikrat poudarjam, da nepremičninski posredniki zato, da sploh podelijo licenco zahtevajo določeno stopnjo izobrazbe, polaganja določenih izpitov itd. Pri novinarstvu pa nekako temu ni tako. Tega se bo treba lotevati z urejanjem oziroma spreminjanjem Zakona o medijih.</p>
               <p>Je pa tako, da je tudi v medijih vstop v kapitalizem in treba se je zavedati, da novinarji s strani urednikov dobivajo dnevne naloge. To pomeni, pride sem, spremlja samo en odbor in potem na podlagi zelo omejenega časa, ki ga ima na voljo in omejenih resursov mora pač nek prispevek ali televizijski ali pa časopisni ali spletni narediti. Te težave mi tukaj ne bomo rešili. Gre za širši problem funkcioniranja medijev kot takih. Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo želi predlagatelj gospod Zmago Jelinčič Plemeniti. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Tukaj ne gre za zagovarjanje medijev in urejanje tistega, kako mediji poslujejo. Tukaj gre za zaščito integritete Državnega zbora. To je pomembno, kajti mediji poročajo dostikrat popolnoma skregano z realnim stanjem in tu se moramo zaščititi. Mene ne zanima kaj hočejo urediti. To je njegova zadeva. To je zadeva politike medija in kaj oni hočejo in česa nočejo. Ampak da se medijski mogotci debelijo na račun tega, da pljuvajo po Državnem zboru. To pa ne gre. In ravno zato je ta predlog, da se onemogoči, po domače rečeno, šimfanje Državnega zbora. Ampak ker tega ne moremo prepovedati, ker je gospod Bučar ven vrgel ene novinarje, ki so grdo pisali o parlamentu in jim je odvzel akreditacijo, kar je bilo prav. Tega sedaj nimamo, ne moremo in ne upamo si tega narediti. Potem pa pokličimo novinarje naj prisostvujejo določenim sejam in podajo svoje mnenje. Če pa nimajo mnenja, naj bodo pa tiho.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Želi besedo še kdo od navzočih? Izvolite, gospa Janja Sluga.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Hvala. Ko sem prebrala to gradivo, moram reči da sem tudi razumela, da ne gre za nek resen predlog, ampak bolj za neko provokacijo oziroma odziv na to, kar se je dogajalo sedaj do tega trenutka v tem mandatu. V bistvu je namen Poslanske skupine Slovenske nacionalne stranke bolj kot resna sprememba poslovnika odpirati neko razpravo o vlogi medijev v samem postopku, o tem kako poročajo, koliko se informirajo in na podlagi česa potem nastajajo njihovi prispevki. Moram pa opozoriti, da ta komisija, če pogledate poslovnik in njene naloge nikakor ni to delovno telo, ki bi služilo temu namenu, da bi se ta širša razprava lahko tukaj opravila in se celo nekako postavila to komisijo z takim predlogom v nek neugoden položaj, ker dejansko o drugem kot o spremembi poslovnika tukaj odločati ne moremo. Bi si pa mogoče celo želeli take razprave, vendar pa na način kot je predlagana vključitev novinarske organizacije kot stanovske organizacije v neko novo vlogo v okviru zakonodajnega postopka, je pa celo protiustavno. Še vedno razumem zadevo kot provokacijo.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Izvolite, predlagatelj gospod Zmago Jelinčič Plemeniti.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Protiustavnosti tukaj zagotovo ni. Je pa samo želja, da se nekaj naredi. Sedaj mi pa povejte drugo varianto, drugo možnost, kako bi lahko sprožili in odprli to vprašanje. Pri nas smo videli samo to možnost, zato smo šli po tej poti in smo izbrali pravo pot. Na nas pa je ali se odločimo ali bomo to zadevo šli naprej ali bo ostala samo pri tem, kar je bilo vloženo ali se bo iz tega kaj naredilo.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo ima kolegica Tina Heferle.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala za besedo. Sama bom tudi čisto kratka. Najprej bom prebrala predlog člena, ki ga je SNS oblikovala in se glasi tako: »Društvo novinarjev Slovenije daje mnenje o sprejemljivosti predlogov zakonov, drugih aktov in amandmajev, če so ti skladni z javnim mnenjem.« Javno mnenje je neko merjenje stališč, merjenje vrednot stanja, kot ga zagovarjajo ljudje, se pravi naši državljani. Ne predstavlja pa javno mnenje nek medij oziroma časopis ali drugi mediji, vsekakor javno mnenje ne predstavljajo novinarji, ampak ga kvečjemu ustvarjajo oziroma nanj nekako vplivajo. Objavljeno mnenje, ki ga novinarji vsakodnevno podajajo, ni enako javnemu mnenju. Pa če bom lahko v miru razpravljala. S tega razloga se meni zdi ta predlog popolnoma nesprejemljiv. Razumem pa stališča ali pa razpravo, ki ste jo opravil, gospod Jelinčič. Se strinjam tudi s kolegico, to bi bilo prostor kje drugje za razpravljati o tem, vsekakor pa ne v okviru spremembe poslovnika. In sploh ne na tak način, ki predpostavlja, da novinarji oziroma Društvo novinarjev predstavlja neko javno mnenje v tej državi. To vemo, da ni tako. Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Besedo želi predlagatelj. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Dejstvo je, da so javna mnenja v Sloveniji, tako kot je gospod kolega Han rekel, da Ninamedia ustvarja tudi javno mnenje. Javna mnenja predstavljajo politična izhodišča določenih političnih opcij. Zato javno mnenje zagotovo ni mnenje javnosti, ampak je dirigirano mnenje določene politične opcije. In temu se mi želimo izogniti.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo želi še kolegica Janja Sluga. Izvolite.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Hvala. Saj je zabaven ta ping pong, bom rekla. Strinjam se z vami, da je mogoče opraviti tako razpravo, ampak se pa ne strinjam, da je bila prava pot ta komisija. Bi mogoče prej rekla, da bi bilo primerneje izbrati Odbor za kulturo in tam opraviti neko širšo razpravo, še sploh sedaj, ko se napoveduje sprememba medijske zakonodaje in mogoče v tem kontekstu mogoče rečemo še kaj na to temo. Mi je bilo pa zabavo, ko ste v svojem predlogu omenjali tudi Rusoja, pa naj omenim koga drugega, <stage>/ neazumljivo/</stage>. Mogoče bi se bilo zabavno poigrati tudi s tem, kar je on takrat zagovarjal. On je zagovarjal svobodo tiska, ker so v tistem času ven iz parlamenta prišle samo tiste novice, ki jih je uradno parlament potrdil in je bilo novinarstvo v celoti cenzurirano. Mislim, da danes rabimo nek neodvisni tisk, ki bo neodvisen tako od zakonodajne veje oblasti kot tudi od drugih. Način kot vi predlagate njihovo vključitev v sam zakonodajni postopek ni tista pot, ki si jo želim.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Kolegica Maurovič, izvolite.</p>
            </sp>
            <sp who="MaurovičNina">
               <speaker>NINA MAUROVIČ (PS LMŠ):</speaker>
               <p>Samo še to, kolega Jelinčič, ko ste spraševal po načinih kako reševati stanje. V vsaki demokraciji je pluralnost medijev in absolutna svoboda uredniškega odločanja je nedotakljiva. In tukaj je treba postaviti pika. Ampak v primerih očitnih laži, natolcevanj, blatenj itd. obstaja pa vedno sodna pot. Te se je treba posluževati v teh primerih. Se jo pa največkrat ne in kot posledica dobivamo medijsko krajino takšno kot je. Ampak, kot sem že rekla in tudi kolegica Sluga, takšna vprašanja se rešujejo v medijski zakonodaji.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo želi predlagatelj. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Najprej je treba povedati, da medijske zakonodaje ni. Je lahko medijsko zakonje, skupek zakonov in ne tako kot list in listje, pa klas in klasje, grm in grmovje itd., vsaj slovenski jezik to določa, medtem ko medijski prostor tega, pa še posebej pravna stroka, ne upošteva, ker je slovenščina zgleda en tak obskurni jezik za nekatere. Žal.</p>
               <p>Sodna pot pri raznih medijskih napakah je v bistvu brez veze. Najprej te sesujejo, nabijejo, popljuvajo in potem ko po sodni poti dosežeš, da to ni res, da je treba popraviti, dobiš en stavek na zadnji strani med oglasi, da se opravičujejo. To je največ kar lahko narediš. To ni rešitev. Mislim, da tudi pri medijskem zakonu tega ne bomo morali urediti in tudi tam razprava ne sodi. Pomembno je, da se ta razprava odpre. In zato smo jo odprli tukaj.</p>
               <p>Rešitev je poslovnik. Na ta način naj pridejo gospodje, naj povejo svoje mnenje, ne pa da potem po hodniku paberkujejo kakšne izjave in potem iz tistega delajo analizo nekega stanja, v bistvu pa prvič zadeve niti niso poslušali, niti je v glavnem niso razumeli. To je bil namen. In to tudi je namen tega predloga. Bomo pa glasovali, saj to ni problem.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Želi besedo še kdo od navzočih? Izvolite, poslanec Starović.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Hvala lepa za besedo. Z medijskimi objavami, z novicami, s čimerkoli se ukvarja tudi novinarsko društvo in tudi zveza društev in ne vem kdo še. Dejstvo je, kot je moj kolega meni rekel, koliko lahko to pišete, ko sem ga vprašal. Ja, jaz pišem tisto kar hočete brati. <stage>/ smeh/</stage> Če ni drame, ni zanimivo za branje in moramo si priznati, da odkar se to zmeraj dogaja, kakršen vpliv imajo, če ni drame ne beremo. Poglejte kateri so najbolj brani mediji. Mora biti nekaj obskurnega, nekaj pri strani, ker drugače posegamo in to je tako. Zadnjič sem bral en zanimivi članek. Kolikor mediji ustvarjajo svojo medijsko realnost, ki ni dejanska realnost, saj potem druge stvari pokažejo. Ampak ko je nekaj objavljeno, je objavljeno in to popraviti ne moreš s tisto vrstičko. To potem nobeden ne bere več. Bere tisto udarno, kar je na začetku in to je sedaj realnost. In ko sem bral ta članek, kje bi šlo, da malo čistosti dosežeš, ti mora biti jasno kakšna je uredniška politika in kdo je lastnik in kdo odloča. Da imaš vsaj to čistost, da bereš, da veš da odloča nek gradbinec, ki je lastnik časopisa in veš zakaj bo ta časopis o nekom dobro pisal ali pa slabo. Ampak to je realnost v današnjem svetu. In pravi, nova šola novinarstva uči tako. Napiši kar veš, da se bo bralo. Potem pa upaj, da bodo to dejstva potrdila.</p>
               <p>S tem je problem, se strinjam s predlagateljem, ampak tudi mislim, da po tej poti zadeva ni rešljiva. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala tudi za vašo razpravo. Želi besedo še kdo? V kolikor ne, potem bi glede na vsebino razprave predlagala, da glasujemo o naslednjem predlogu sklepa: »Komisija za poslovnik ne podpira pobude Poslanske skupine Slovenske nacionalne stranke za novo peto poglavje in novi 27.a člen ter dopolnitev druge alineje prvega odstavka 42. člena, prvega odstavka 48. člena, drugega odstavka 120. člena in 147. člena Poslovnika Državnega zbora.«</p>
               <p>Ali želi kdo besedo v zvezi s predlaganim sklepom?</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>V negativnem glasovanju ne moremo glasovati. Ali se podpre, potem se pa glasuje ali se podpre ali se ne. Ne sme se pa napisati se ne podpre. Sprašujemo se ali se podpre.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Še enkrat bom prebrala vsebino sklepa, o katerem bomo glasovali. Sklep je predlagan glede na vsebino današnje razprave. Še enkrat prosim, da poslušate o čem bomo glasovali.</p>
               <p>»Komisija za poslovnik ne podpira pobude Poslanske skupine Slovenske nacionalne stranke za novo peto poglavje in novi 27.a člen ter dopolnitev druge alineje prvega odstavka 42. člena, prvega odstavka 48. člena, drugega odstavka 120. člena in 147. člena Poslovnika Državnega zbora.«</p>
               <p>Prehajamo na odločanje. Obveščam, da bomo odločali z dvotretjinsko večino navzočih članov komisije. Glasujemo.</p>
               <p> Kdo je za? <stage type="vote-ayes">(10 članov.)</stage> Je kdo proti? <stage type="vote-no">(2 člana.)</stage>
               </p>
               <p>Ugotavljam, da sklep ni sprejet z dvotretjinsko večino navzočih glasov.</p>
               <p>Potem razveljavljam glasovanje. Glede na to, da od 11 članov je bilo 12 glasov. 12 članov je glasovalo. Ne more jih glasovati 12. <stage>(Medsebojno pogovarjanje.)</stage> Še enkrat bomo glasovali o sklepu, da ne bo pomote. Prosim, gospod Zmago Jelinčič, glede na to, da niste član komisije ne morete glasovati.</p>
               <p>Gremo še enkrat glasovati o sklepu, torej da se pobuda Poslanske skupine Slovenske nacionalne stranke ne podpira. Celega sklepa ne rabim ponovno brati.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet z dvotretjinsko večino.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – POBUDA POSLANSKE SKUPINE SLOVENSKE NACIONALNE STRANKE ZA SPREMEMBO POSLOVNIKA DRŽAVNEGA ZBORA.</title>
               </p>
               <p>Tudi k tej točki so bili vabljeni: Zmago Jelinčič Plemeniti, vodja Poslanske skupine Slovenske nacionalne stranke kot predlagatelj, mag. Dejan Židan, predsednik Državnega zbora, Tina Heferle, podpredsednica Državnega zbora, Jože Tanko, podpredsednik Državnega zbora in Branko Simonovič, podpredsednik Državnega zbora.</p>
               <p>Tako kot sem povedala že uvodoma predsednik Državnega zbora in pa podpredsednik gospod Simonovič sta svojo odsotnost opravičila za današnjo sejo.</p>
               <p>Kot gradivo ste k tej točki prejeli pobudo Poslanske skupine SNS z dne 9. 1. 2020 za spremembo 28. člena in prvega odstavka 29. člena ter črtanje tretjega odstavka 31. člena, petega odstavka 33. člena Poslovnika Državnega zbora, ki je objavljena na spletnih straneh Državnega zbora s sklicem. Besedo dajem vodji Poslanske skupine SNS Zmagu Jelinčiču Plemenitemu kot predlagatelju za dopolnitev obrazložitve. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa. Leta 1992 smo se odločili za večstrankarski parlamentarni sistem v Državnem zboru, ki ga angleški prevod še vedno naziva kot Narodna skupščina. Takrat smo se odločili, da vsak volivec da svoj glas določeni politični opciji. Vsaka politična opcija je naredila svojo stranko, s katero sodeluje na volitvah in ki ima svoj politični program. Ti politični programi so različni.</p>
               <p>Kaj pa se dogaja v Državnem zboru? Da prihaja do tega, da se v določeni poslanski skupini potem nekateri poslanci premislijo, skočijo v drugo poslansko skupino in čeprav so na volitvah dobili glasove zato, ker so zastopali določeno opcijo, gredo v drugo poslansko skupino, ki zastopa popolnoma nasprotno, drugačno politično opcijo. To je skregano z zdravo pametjo in to ne more biti. Takim ljudem se reče v normalnem svetu izdajalci. Za take ljudi ne bi smelo biti prostora v Državnem zboru. Ne bi smelo biti preskakovanja v drugo politično skupino, ravno tako tudi ne bi moglo biti to neki neodvisni poslanci, nevezani poslanci, kajti nihče od poslancev ni bil izvoljen kot neodvisni, nevezani kandidat, ampak so bili vsi brez izjeme izvoljeni kot poslanci določene politične opcije. Zato mi sodimo, da je to potrebno urediti na ta način, da se onemogoči preskakovanje iz ene stranke v drugo, iz ene poslanske skupine v drugo poslansko skupino ali pa izstopati iz določene poslanske skupine in nadaljevati delo kot nepovezani poslanec. To enostavno ne gre. To je skregano z osnovno logiko, z izhodišči parlamentarnega dela na nivoju demokratične izbire političnih strank na volitvah, zato mislimo, da je ta predlog utemeljen.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za dopolnitev obrazložitve in sprašujem, če želi besedo še kdo od ostalih vabljenih. V kolikor ne, odpiram splošno razpravo članic in članov Komisije za poslovnik. Želi kdo besedo? V kolikor ne, potem zaključujem razpravo in prehajamo na glasovanje, in sicer o naslednjem predlogu sklepa: »Komisija za poslovnik podpira pobudo Poslanske skupine Slovenske nacionalne stranke za spremembo 28. člena in prvega odstavka 29. člena ter črtanje tretjega odstavka 31. člena in petega odstavka 33. člena Poslovnika Državnega zbora.«</p>
               <p>Ali že besedo kdo v zvezi s predlaganim sklepom? <stage>(Ne.)</stage>V kolikor ne, potem prehajamo na glasovanje. Odločali bomo z dvotretjinsko večino navzočih članov komisije. Glasujemo.</p>
               <p>Kdo je za? <stage type="vote-ayes">(Nihče.)</stage> Je kdo proti? <stage type="vote-no">(10 članov.)</stage>
               </p>
               <p>Ugotavljam, da sklep ni sprejet.</p>
               <p>S tem zaključujem tudi 2. točko dnevnega reda in s tem 4. nujno sejo Komisije za poslovnik. Hvala lepa za vašo udeležbo in lep dan.</p>
               <stage type="time">Seja je bila končana 23. januarja 2020 ob 9.33.</stage>
            </sp>
         </div>
      </body>
   </text>
</TEI>
