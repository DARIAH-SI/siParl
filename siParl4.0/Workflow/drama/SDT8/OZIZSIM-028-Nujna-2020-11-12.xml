<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIZSIM-028-Nujna-2020-11-12">
   <teiHeader>
      <fileDesc>
         <titleStmt>
            <title>Odbor za izobraževanje, znanost, šport in mladino</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-028-Nujna-2020-11-12.OZIZSIM" n="028">
               <name>Nujna</name>
               <date when="2020-11-12"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-028-Nujna-2020-11-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-028-Nujna-2020-11-12.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">28. nujna seja</stage>
            <stage type="date">(12. november 2020)</stage>
            <stage type="chairman">Sejo je vodila Iva Dimic, predsednica odbora.</stage>
            <stage type="time">Seja se je začela ob 7.33.</stage>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Članice in člane odbora ter vabljene lepo pozdravljam! Začenjam 28. nujno sejo Odbora za izobraževanje, znanost, šport in mladino.</p>
               <p>Obveščam vas, da so zadržani in se seje ne morejo udeležiti naslednje članice in člani odbora: Maša Kociper, Lidija Divjak Mirnik in Ferenc Horváth. S pooblastilom pa na seji sodeluje namesto Željka Ciglerja Miha Kordiš.</p>
               <p>S sklicem seje ste prejeli predlog dnevnega reda z eno točko, in sicer: Modeliranje covida-19 v Sloveniji. Ker v poslovniškem roku nisem prejela predlogov za spremembo dnevnega reda, je ta določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – MODELIRANJE COVIDA-19.</title>
               </p>
               <p>Gradivo je objavljeno na spletnih straneh Državnega zbora. K tej točki dnevnega reda sem vabila predstavnike institucij, ki so razvidni iz sklica seje, zato jih ne bom naštevala. Uvodoma bi povedala, da sem vesela in počaščena, da imamo na Odboru Državnega zbora za izobraževanje, znanost, mladino in šport možnost uvida v modeliranje covida-19, o katerem v zadnjem času poteka veliko javnih diskusij, zdravstvene, zato dajem najprej besedo predstavniku Ministrstva za izobraževanje, : šport in mladino, če želi besedo državni sekretar, Damir Orehovec imate besedo.</p>
               <p>Uvodoma bi povedala, da sem vesela in počaščena, da imamo na Odboru Državnega zbora za izobraževanje, znanost, mladino in šport možnost uvida v modeliranje covida-19, o katerem v zadnjem času poteka veliko javnih diskusij, zdravstvene, zato dajem najprej besedo predstavniku Ministrstva za izobraževanje, : šport in mladino, če želi besedo državni sekretar, Damir Orehovec imate besedo.</p>
            </sp>
            <sp who="OrehovecDamir">
               <speaker>DAMIR OREHOVEC:</speaker>
               <p>Hvala lepa za besedo, predsedujoča.</p>
               <p>Tudi na Ministrstvu za izobraževanje, znanost, šport in mladino smo veseli, da se lahko ta del znanosti, ki tudi spada na nek način naše ministrstvo, predstavi tukaj in predstavi to kar počne v teh časih Covid, na kakšen način lahko pomaga tudi pri odločitvah, ki jih sprejema Vlada in tudi ministrstvo sicer. Hvala lepa. Več bi pa povedal kasneje.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Dajem besedo Ministrstvu za zdravje, državni sekretar, dr. Tini Bergant, vodi ekspertne skupine za modeliranje COVID-19. Izvolite, imate besedo.</p>
            </sp>
            <sp who="BregantTina">
               <speaker>DR. TINA BREGANT:</speaker>
               <p>Najlepša hvala.</p>
               <p>Zanima me samo ali lahko tudi projekcijo uredimo, ker vidim, da ni prikaza. No, saj mogoče, če se to lahko zdajle v vmesnem času uredi, sicer pa moram reči, da sem zelo vesela, da smo z ekspertno skupino danes tukajle z vami. V ekspertni skupini nas je še mnogo več kot nas tukajle sedi. Poleg tega pa tudi zaledje teh, ki so v ekspertni skupini, je tudi sestavljeno iz mnogih raziskovalcev, znanstvenikov, matematikov in fizikov, ki tudi pomagajo pri razmisleku kako pravzaprav bolje razumeti to epidemijo.</p>
               <p>Zelo pomembno se mi zdi, da znamo v tako težkih časih kot smo se trenutno znašli, uporabiti znanost. Zato ker je v znanju moč, včasih, in tega se pa znanstveniki dobro zavedamo, pa moramo priznati tudi, da znanje ni vse. Vem, da smo ljudje k sreči zelo odporna bitja, preživeli smo tistih 40 tisoč let. Glede na to, da imamo tako dobre možgane, namreč smo homo sapiens sapiens, umni človek in zato smo tudi zelo prilagodljivi in znamo biti tudi agilni. Zelo na mestu je vprašanje ali je ta seja danes nujna, ali je res bilo potrebno jo sklicati. Sami verjetno opažate, da se tudi v medijih zdajle potekajo burne debate v katero smer bomo šli. Vprašanja, ki se pojavljajo, verjetno pri vsakem od nas, so tudi za nazaj ali smo bili pripravljeni na krizo, ali bi mogoče lahko drugače ukrepali, kaj naj sploh storimo. Seveda so potem tudi tukaj bolj bazična vprašanja, smo sploh v epidemiji in tudi dobro vprašanje, kaj se dogaja. Jaz bom danes izkoristila to priložnost, ker sem tudi nevro znanstvenik, da vas morda popeljem še za kratek čas v takle atol, takale temna voda, kdo od vas mogoče ima celo kadar skoči v temno črno vodo občutek, da se tam kaj skriva. Ali morda kdo od vas ima celo strah pred takimi živalmi. Zakaj? Zelo pomembno je razumeti naš človeški odziv. Namreč, ko smo soočeni s krizo, s strahom, s situacijo, ki jo ne razumemo in ki v nas vzbudi odgovor, boj, beg ali zamrznitev, takrat namreč pod vplivom vseh senzoričnih informacij naši dve amigdali, to sta globoki možganski parni mandljasti jedri, začneta signalizirati, pozor, pozor, aktivira se os hipotalumis hipofiza nadledvičnica, začnejo se izločati nevro modulatorne spojine kot so nor adrenalin in adrenalin in seveda tudi kortizol kot stresni hormon. Takrat seveda naše srce utripse pospeši, dihanje postane plitvo, hitro, vendar se zgodi še nekaj. Tale rdeči predel, to je možganska skorja, ta prefrontalna skorja, tukaj so doma naše izvršilne funkcije, amigdala zapre dotok informacij iz možganske skorje. Skratka, nimamo več časa za razmislek, ampak samo delujemo. Na ta način sem vas peljala v bistvu v dva načina razmisleka, ki ga ljudje uporabljamo in eden je ta hiter intuitiven in ta drugi počasnejši, bolj naporen, racionalen, tisti ki nam dejansko pomaga tudi sprejemati bolj racionalne odločitve. Mogoče bi tukaj zastavila vprašanje, koliko od vas bi se upalo uganiti Majino povprečno oceno v 9. razredu, če veste, da je Maja brala že pri 4. letih? Bi to upal kdo? Pravite, da ne. Ampak v medijih, mislim, da bi si kdo upal uganiti njeno oceno. Zakaj do tega pride? V resnici o Maji ne vemo prav nič. Morda je pa v 8. razredu imela prometno nesrečo, pa je utrpela udarec v glavo, nič ne vemo o Maji. In vendar se zelo pogosto ljudje odločamo na ta hiter intuitivni način, vidimo vzročnost tam, kjer je samo naključje, uporabljamo različna sidra, ki jim zaupamo. Recimo tako sidro so številke. To novinarji zelo dobro vedo. Rajši imamo dobre zgodbe. Rajši imamo koherenco kot resnico. Bolj nam je všeč, če so stvari koherentne. Razmišljamo o tem, da je svet preprost. In kljub znanju in veščinam imamo tudi veliko predsodkov. Še nekaj je, rajši se ljudje izognemo izgubi, kot da nekaj pridobimo. In seveda tudi naši spomini so včasih lažni in o sebi ima vsak od nas boljšo podobo, kot je morda v resnici. V bistvu smo se srečali s tem nesrečnim virusom, nismo nič kaj dosti vedeli o njem. Poznali smo sicer korona viruse že od prej, vendar pa je ta bolezen zares posebna, glede na to kako je infektivna, da smo pravzaprav že nekaj časa preden imamo simptome mi že širimo bolezen naokoli. Bolezen tudi kot taka poteka lahko zelo neugodno pri kar precejšnjem deležu ljudi. Intenzivisti v zadnjem času opisujejo, da pravzaprav tako zahrbtne bolezni že dolgo časa niso srečali. Naš zdravstveni sistem se je dobro odzval. Sem prepričana, da me ne prepoznate katera sem jaz v tistem super lepem belem skafandru, ampak vam moram povedati, da je ta eden bolj prijetnih z nošnjo. In seveda ob vseh grafih, ki jih vidimo, zdravstvo ves čas opozarja, da ta epidemija zares poteka neugodno za zdravstveni sistem. Zelo velikokrat se ukvarjamo predvsem s tem prvim visokim vijoličnim valom. To se pravi ta takojšnja obolevnost in smrtnost zaradi Covida. Moramo vedeti, da potem v zdravstvu sledi še rep prvega vala, ki je povezan z zapleti, s ponovnimi sprejemi, tudi z rehabilitacijo, dolgotrajno rehabilitacijo teh bolnikov, ki so v intenzivnih enotah. Potem pride drugi val, ki ni tako povezan s Covidom, ampak z neCovid bolezenskimi stanji, potem je tretji val, kjer imamo seveda kronične bolnike, ki niso bili deležni pravočasno nasvetov, preventive oziroma tudi zdravljenja. In seveda ta rdeča črta, ta četrti val, ki pušča in psihološke travme, duševne bolezni, ekonomske posledice izjemno pomembne in tudi izgorelost, tako pri zdravstvenem osebju, socialnem osebju kot tudi pri ostalih prebivalcih. Pandemija je zelo zahtevna. Vem pa in mislim, da naša ekspertna skupina to tudi dokazuje, da skupaj zmoremo zelo veliko. Tudi pri epidemiji vsak od nas, ne smemo pozabiti, vsak od nas prispeva lahko k zajezitvi te epidemije. Tudi za nazaj se splača pogledati kaj sem morda jaz naredila julija, avgusta, ali sem pomagala takrat zajezevati epidemijo ali sem morda celo pripomogla k širjenju. In seveda svoje vedenje prilagodim. Naši možgani so najboljši prilagoditveni organ in nam omogočajo, da se učimo in popravimo svoje vedenje, tako da je za nas vse skupaj boljše. Pri epidemiji je dejansko v sodelovanju moč. In na tem mestu bi potem predala besedo tudi mojim kolegom. Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam. Seveda če samo še dodam dve besedi. Slovenski znanstveniki so razvili več modelov Covid-19, ki podobno kot vremenska napoved omogočajo odgovore na : marsikatera vprašanja. Vsi imamo sklic, ampak eno spremembo bi naredila. Najprej bi dala besedo, ker je potem žal zaseden, dekanu fakultete za matematiko, fiziko v Ljubljani, prof. dr. Antonu Ramšak.</p>
            </sp>
            <sp who="RamšakAnton">
               <speaker>DR. ANTON RAMŠAK:</speaker>
               <p>Hvala lepa.</p>
               <p>Bom zelo kratek. Se pravi, na Fakulteti za matematiko in fiziko smo se takoj lotili analiz, tako da naš dr. Žiga Zaplotnik, tamle na koncu bo lahko veliko več povedal kot avtor enega zelo odmevnega članka in tudi moj doktorant Luka Medc, so naredili že zelo zgodaj en napovednik. Sodelujemo tudi s kolegi iz Inštituta Jošef Štefan in tukaj bi se jaz kar ustavil. Če bo treba kaj konkretno, bi pa kolega dr. Zaplotnik lahko več povedal.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Vseeno mogoče bi dala kar naprej, pa bomo potem vključili še Inštitut Jožef Štefan, pa bomo šli najprej, kar gospod dr. Žiga Zaplotnik, imate besedo. Izvolite.</p>
               <p>Gospod Drago Bokal, se opravičujem. Izvolite.</p>
            </sp>
            <sp who="BokalDrago">
               <speaker>DR. DRAGO BOKAL:</speaker>
               <p>Najlepša hvala.</p>
               <p>Torej smo koordinirali tole predstavitev skupaj, v naši ekspertni skupini skupaj z vodjo dr. Bregantovo, tako da meni je pripadla čast in priložnost, da povem nekaj o kompleksnosti odločanja v situaciji epidemije COVID-19, ki je v bistvu tista stvar, ki jo imamo danes prvič priložnost zares v stik z njo priti.</p>
               <p>Torej tukaj ste odločevalci in mogoče bi se vam najprej zahvalil za vašo vlogo v celotnem delovanju naše družbe. Počaščen sem, da lahko predstavljam nekaj svojih rezultatov.</p>
               <p>Torej prva stvar, ki se jo vprašam. Zakaj sploh poslušati znanstvenike? Zakaj sploh poslušati drug drugega? Zakaj poslušati recimo ekspertno skupino? Pred parimi dnevi mi je prišel v roke članek, ki pove, da Covid poleg teh dihal, ki jih napada tudi gripa, napada še tanko črevo, srce pa ledvice, in če imamo srečo, bomo Covid preživeli s smrkanjem, kašljanjem in drisko, če imamo pa smolo, bo pa Covid prišel v krvni obtok, napadel tudi ledvice in srce. In meni kot matematiku je to dovolj medicine, da vem, da se je s tem treba resno soočati.</p>
               <p>Zdaj, zakaj poslušati matematika? Leta 2008, sem po televiziji gledal kako propada Mura. Tudi moja žena je iz tistih koncev in sem nekoliko bolj osebno vpet v to zgodbo. Takrat sem se vprašal, kaj jaz kot profesor matematike dam temu narodu, da si zaslužim, da tamle 20, 30 ljudi za minimalno plačo dela obleke, iz njihovih davkov pa naredijo potem mojo plačo, plačo profesorjev matematike. In odgovoril sem si, da njim verjetno ne morem več pomagati, oni so zaupali v nek sistem, ki jim je nudil veselje do dela, veselje do življenja, ko pa na drugi strani sveta našel cenejšega ponudnika, je pač jih pustil na cedilu. Lahko pa pomagam njihovim otrokom. Torej, če bo nekdo prišel na našo fakulteto pa zaupal par let svojega življenja, študijo matematike, naravoslovja, potem ga lahko poskušamo opolnomočiti za življenje, da se njemu taka situacija ne bo zgodila. In v svojih raziskavah se ukvarjam z optimizacijo, z modeliranjem, kar lahko v splošnem povemo, da gre za odgovorno rabo virov, tako človeških, tako naravnih kot tudi družbenih. Ti viri se pa delijo na tiste, ki jih zelo dobro razumemo, kjer kot dobro razumemo pomeni, da znamo predvidevati kaj se bo skozi njihovo uporabo dogajalo, obstajajo pa tudi viri, ki jih dosti slabše razumemo, ker dobrih modelov predvidevanja kaj se s temi viri dogaja, še ni. Med te vire sodijo čas, pozornost, zaupanje, dobro počutje, dobri odnosi med nami. To vse so viri, ki jih imamo v času blaginje, v času krize pa postanejo zelo pomembne. Pri tem raziskovanju, pa tudi pri drugih aktivnostih sem prišel v bistvu v zanos. Kaj je zanos? Zanos je psihološko optimalna izkušnja, kjer so psihologi raziskovali in postavili nek tak model, kako se ljudje počutimo, ko opravljamo delo, glede na to, kako smo usposobljeni, pa glede na to, kakšen izziv nam tisto delo postavlja. In kot vidimo, če smo dobro usposobljeni za stvar, s katero se ukvarjamo in nas stvar zelo zanima, nam predstavlja velik izziv, potem pademo noter, po domače rečeno. Ima pa ta zanos težavo, ker ko pademo noter, pobere vso našo pozornost, ki sem jo prej omenil kot redek vir, in ko nam pobere vso našo pozornost, nimamo proste pozornosti, recimo, za tako preprosto stvar, kot je zaznavanje časa, čas nam teče drugače, to so psihologi potrdili. Izgubimo ego, kar pomeni, da nam je v bistvu vseeno, kaj si drugi mislijo o našem početju, ker mi smo v zanosu, vemo, kaj delamo, uživamo v tem, kar počnemo. In situacija izkušnje postane avtotelična, to pomeni, da je dejavnost, ki jo počnemo, sama sebi dobra nagrada, nimamo proste pozornosti, da bi razmišljali, zakaj je to, kar počnemo, dobro. Težava, ki jo imamo tukaj, torej, pademo noter, izgubimo pozornost za stvari izven naših dejavnosti, ampak ljudje smo pa omejena bitja. Psihologi spet pravijo, da lahko obdelamo sto bitov informacij na sekundo, kar pomeni, da v celem življenju, če bi samo brali, bi prebrali 40 gigabajtov knjig. Znanstvena produkcija je na letnem nivoju bistveno večja. Tako je težko razumeti. In tule si lahko pogledamo eno animacijo, kako se spreminja občutek, spreminja čustvo, kadar zmanjšujemo število dejavnosti, s katero se ukvarjamo. Torej, iz začetne apatije in dolgčasa, ko pridemo do zadosti malo dejavnosti, zadosti malo konceptov, ki jih moramo obvladati, potem pridemo proti boljšim čustvom, proti sproščenosti, proti nadzoru nad situacijo, proti zanosu, ki ga psihologi, kot sem rekel, opredeljujejo kot optimalno izkušnjo. No, zdajle se je začel pojavljati nadzor pri zadosti majhnem številu, pa se pojavlja tudi že zanos, zelena komponenta. In ko imamo zadosti malo stvari, s katerimi se ukvarjamo, potem jih obvladamo in smo lahko v zanosu.</p>
               <p>Kako se vse to dotika covida. Torej, situacije, v katerih moramo ukrepati, v katerih moramo reagirati, kot je prej dr. Bregantova povedala, nas lahko porinejo v nek strah, v neko blokado. In v bistvu v domeni odločitvene teorije pa jih razdelimo na tele štiri tipe: ene od situacij so predvidljive, druge so nepredvidljive, pri nekaterih znanje je pomembno, pri drugih ni. Tiste, v katerih se običajno nahajamo, so enostavne situacije, treba jih je razumeti, poiskati recept za reakcijo, uporabiti ta recept in situacijo smo razrešili. Torej, v enostavnih situacijah obstajajo recepti, po katerih bomo funkcionirali. V zahtevnih situacijah, te so predvidljive, obstaja pa znanje, da se soočimo z njimi. Receptov tukaj še nismo razvili, ker je treba preveč stvari upoštevati, da bi jih lahko z enostavnimi recepti pokrili. Zato je treba premisliti, upoštevati odnose med koncepti v situaciji in jih razrešiti. Ko pa je teh konceptov preveč, ko jih ne obvladamo več, ko jih ne razumemo dovolj, ko še nismo izluščili tistega bistvenega, takrat smo pa v kompleksni situaciji, torej na nepredvidljivi strani. In če je zadosti reda, da lahko vsaj za nazaj poskušamo razložiti, kaj se je dogajalo, potem lahko uporabimo znanstveni pristop - poskusimo, opazujemo in reagiramo na tisto, kar smo opazili. Torej, tu smo v situaciji, ko iščemo znanje. Če pa tudi za nazaj ne moremo pojasniti, kaj so bile posledice odločitev, potem pa je težko ustvarjati znanje, ker ne moremo razmišljati o tem znanju. Takrat se nahajamo v kaotičnih situacijah, ko pa je potrebno predvsem ukrepati in s temi ukrepi vzpostaviti red, da se znanje lahko začne razvijati. Torej, takrat ukrepamo, opazujemo, kaj se je s tem ukrepom zgodilo in potem prilagodimo ukrepe. Zdaj, če pa ne poznamo, ne razumemo situacije dovolj, da bi sploh vedel, kje smo, potem pa je nered, to pa je stvar, kjer ni nekega recepta, kjer je treba v bistvu razmislit, kam bomo z našim znanjem šli.</p>
               <p>Kaj pove Covid o teh situacijah, o teh miljejih odločanja? Torej, Covid je vsako situacijo, v kateri smo bili, zakompliciral za vsaj en nivo več. Recepti ne delujejo več, ker je treba premislit, kako v novih okoliščinah uporabit nek recept, da se izognemo zapletom zaradi morebitnih okužb recimo. Tisto, kar smo prej lahko z znanjem razrešil, z razmislekom, ne vemo, če to znanje še deluje, ker so se pojavil novi koncepti, ki so ravno tako relevantni. Torej, to znanje je postalo, kar je bilo prej zahtevno, je zdaj postalo kompleksno in kar smo prej še nekak poskušal za nazaj razlagat, mogoče danes nek ključen človek, ki je znal to razložit, zboli, ni dosegljiv in ne znamo pojasnit določenih stvari, zadeve lahko postanejo kaotične. Zdaj, za nekega preprostega človeka, ki pa mu ta znanstveni pristop k obvladovanju situacije v svetu ne ustreza, njemu so se pa samo podrli recepti. On ne razume, kaj se mu dogaja, on se ne znajde, on je, mu pač klasični prijemi v življenju mu ne delujejo, lahko rečemo, da je šel v situacijo nereda ali pa kaosa.</p>
               <p>Kako se zdaj s tem soočimo? Torej, ravno prej smo imel s kolegom Cizljem z Inštituta Jožef Štefan debato o nečemu, čemur v znanosti rečemo »confirmation bias« - torej, nagnjenost k samopotrjevanju. Vsi si delimo isto realnost, vsi imamo isto stanje sveta. Znotraj tega stanja sveta se vsak osredotoča na tisto, kar mu je blizu, na tisto, kar je na svoji življenjski poti spoznal. Obvladuje s tem neke dobrine, pridobiva neka znanja, uporablja koncepte, s katerimi se sooča z življenjem. Na podlagi te ontologije, tega svetovnega nazora, lahko tudi rečemo, si nariše neko sliko sveta in na podlagi te slike sveta, ki ni nujno enaka dejanskemu stanju sveta, ker je omejena, ker je njegova, se on potem odloča med možnimi aktivnostmi, te aktivnosti pa izvede iz z izvedbo aktivnosti potem spremeni stanje sveta, da se potem lahko na novo ga zaznava, se osredotoča na novo situacijo in vrti tale cikel. Torej, ta slika je v bistvu posplošitev »state of the art« modela odločitvenih sistemov iz teorije umetne inteligence. Kako agent počne to kroženje, te cikle? Tako, da skuša situacijo stanja sveta izboljšat, da mu bo bolj ustrezala. Torej ima nek model vrednotenja, ki pelje do njego-, ki pomaga pri njegovem odločanju.</p>
               <p>Zdaj, ta model smo spomladi prilagodili upravljanju Covida, s pomočjo skupnosti sledilnih in smo tole tudi predstavil na predstavitvi OECD-ja o modeliranju Covid-a, kamor smo bili povabljeni. Torej, postavljena je odprtokodna infrastruktura, kjer in skupnost okrog te infrastrukture, kjer se družijo akademiki in profesionalci, ki znajo to tehnologijo obvladat, skozi družbena omrežja komuniciramo naša znanja in iz zdravstvenega sistema smo uspel pridobit, neposredno pridobit, podatke o situaciji Covida v Sloveniji. S tem upamo, da gradimo neko javno zaupanje o dejanskem stanju Covida v Sloveniji in upamo, da se to da izkoristit, da se angažira javnost za to, da bo sodelovala z upravljanjem sistema za Covid. Kako bi zdaj to lahko pomagalo odločevalcem, po tem modelu, če tudi našo skupnost vzamemo kot enega takih agentov, iz tistega prejšnjega modela umetne inteligence. Torej stanje sveta je tako kot je - Covida imamo toliko, kot ga imamo, in to smo v temle spodnjem, desnem – miška tukaj <stage>/ nerazumljivo/</stage> – torej smo v temle kvadrantu.</p>
               <p>To je naša Covid realnost. Znotraj te Covid realnosti se s pomočjo ekspertov osredotočimo na najbolj pereče probleme. Za te najbolj pereče probleme poiščemo ustrezne modele in te modele napolnimo s podatki, ki smo jih uspel dobit iz zdravstvenega sistema. Dostikrat se izkaže, da bi z več in boljšimi podatki lahko naredili še tudi boljše modele. O tem bo Žiga kaj več povedal. Potem ko s pomočjo modelov razumemo kakšne bi bile posledice mogočih odločitev lahko napovemo te posledice do neke mere in se potem informirano odločamo o ukrepih, o politikah, ki bi jih izvedli. Če se te politike lahko dosledno izvede, kjer potrebujemo zaupanje in podporo javnosti, potem bo ta izvedba popravila Covid realnost, lahko se bomo osredotočili na nek naslednji problem in potem obrnili nov cikl v ukrepanju Covida. Podrobneje bo ta koncept podatkovne odličnosti, ki ga tukaj umeščam v celoten kontekst upravljanja Covida opisal kolega dr. Jakolin.</p>
               <p>Kako ta podatkovna odličnost pomaga pri Covidu, pa vseeno mogoče še tukajle si poglejmo na tisti sliki situacijo odločanja, torej v temu kaosu, ki ga ne razumemo, poiščemo nov red, nove koncepte s pomočjo katerih lahko poskušamo razumeti, poskušamo iskati znanje. Torej, iz kaotičnih miljejev odločanja pridemo do kompleksnih. V teh kompleksnih miljejih odločanja s pomočjo modelov kodificiramo tisto znanje. Ti modeli bodo vedno boljši. Dlje, ko jih bomo uporabljali boljši bodo, bolj bomo razumeli, več podatkov bomo imeli za nazaj, da se lahko naučimo. In počasi bomo razumeli odnose med koncepti v epidemiji dovolj dobro, da bomo lahko prišli v polje zahtevnega, kjer bomo s pomočjo znanja lahko dovolj dobro predvidevali kakšne bodo posledice določenih aktivnosti. S časom se lahko tudi to znanje nakopiči do te mere, da potem pač pridemo spet v področje kjer bodo recepti delovali ali pa bomo lahko podobno kot vremenska napoved napovedovali neko Covid vreme, da bodo tudi ljudje, tudi sleherniki razumeli kako z recepti priti v običajno življenje.</p>
               <p>Ena bistvena stvar pri temu Covid vremenu pa je na navadno vreme ima vpliv predvsem fizika. Stvari, ki so preko človeka. To si mogoče lahko pogledamo tukaj. Torej, v nekem smislu John Lennon si je želel, da bi nad nami bilo samo nebo, tako kot pri vremenu. Ampak pri Covid imamo pa ta zaplet, da na to vreme lahko mi ljudje, mi posamezniki s svojimi odločitvami vplivamo in s temi odločitvami smo lahko kot Chapman, ki je se postavil med Lennona in njegovo nebo, sedaj se med oba dva in njuno nebo se je postavila Corona, ki je nad njima. Danes bi bila obadva v rizični skupini. Ampak verjamem, da ljudje z metodologijo, ki sem jo predstavil, z razumevanjem situacije bomo znali zreducirati število konceptov, ki jih moramo obvladovati, tako da bomo z našo podatkovno odličnostjo in znanstveno metodo lahko prišli do zanosa vsakdanjega življenja, kot smo ga nekoč poznali, pred enim letom.</p>
               <p>Mogoče tukaj zaključimo samo še citatom dr. Trontlja, ki je rekel, da »etični cilj je živeti dobro življenje z drugimi in za druge v pravičnem redu,« kar naj bi združevalo Aristotel Kanta po Rikojevih<gap reason="inaudible">
                     <desc>(?)</desc>
                  </gap> predlogih. Riko<gap reason="inaudible">
                     <desc>(?)</desc>
                  </gap> je tukaj v bistvu namesto reda uporabil institucije. In institucije obstajajo zato, da vzdržujejo red. Ko ga pa ne morejo vzdrževati pa pač lahko tudi propadejo. Ampak red bo pa ostal. Red se bo vedno poskušalo najti. Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala tudi vam. Če gremo kar naprej, potem bi dala besedo dr. Žigu Zaplotniku Univerza Ljubljana, Fakulteta za matematiko in fiziko, tudi kaj zmorejo modeli. Izvolite.</p>
            </sp>
            <sp who="ZaplotnikŽiga">
               <speaker>DR. ŽIGA ZAPLOTNIK:</speaker>
               <p>Dober dan. Lep pozdrav! Moje ime je Žiga Zaplotnik, sem po doktorski raziskovalec na Fakulteti za matematiko in fiziko. Raziskovalno se ukvarjam z numeričnimi modeli za napovedovanje vremena oziroma še bolj točno z asimilacijo meritev v te modele.</p>
               <p>Danes vam bom predstavil en kratek, upam, da bo dovolj kratko predavanje o tem, kako nam lahko epidemiološki modeli pomagajo pri odločanju. Ta predstavitev je nastala v sodelovanju z Luko Medicem z Inštituta Jožef Štefan, teoretična fizika, Majo Pohar Perme z Medicinske fakultete Univerze v Ljubljani, Matjažem Leskovarjem z Inštituta Jožef Štefan, R-4 Odsek za reaktorsko tehniko, Janezom Žibertom z Zdravstvene fakultete, Milanom Batisto s Fakultete za pomorstvo in promet in Miho Kaduncem, fizikom, članom našega neformalnega združenja sledilnik.org.</p>
               <p>Za začetek, zakaj sploh modelirati. Prva stvar, ki jo imamo raziskovalci pred sabo, je seveda znanje. To pomeni, smo radovedni, zanima nas, kako se bo širila epidemija, zanima nas njena dinamika, in v mislih imamo tudi jasne akademske cilje. Druga stvar, ker želimo nekako pomagati. Znamo napraviti neko kratkoročno napoved zasedenosti bolnišnic in tudi smrti, ki je zelo zanesljiva praktično. Potem modeliramo tudi zato, da ocenimo trend epidemije, pa diagnosticiramo, če gre mogoče po času v napačno smer, se pravi, ne tja, kamor si želimo. Modeliramo pa tudi zato, da lahko preigravamo različne scenarije. Na primer, kaj se zgodi, če presežemo kapacitete epidemiološkega sledenja. Kaj, recimo, pomeni delo od doma, v različnem obsegu. Kaj pomeni zaprtje oziroma odprtje vrtcev, šol in univerz, kakšen je vpliv počitnic, dopustov in tako naprej. Vse te stvari se nekako z nekimi predpostavkami da modelirati, modeli so vedno bolj kompleksni, vedno bolj nadgrajeni in nam že omogočajo tudi take uvide v razvoj covid epidemije.</p>
               <p>Mogoče najprej za začetek nekaj o dinamiki pojava. Epidemija je eksponenten pojav, kjer naša intuicija pogosto odpove. Kaj to pomeni? Recimo, v avgustu in septembru smo se soočali z dokaj nizkim številom okuženih, tudi z nizko zasedenostjo bolnišnic, in zdelo se nam je, da je vse v redu. Ampak v ozadju – vidite graf na levi strani na logaritemski skali – je pa število infektivnih primerov v bistvu ves čas eksponentno raslo. In na to so glasno opozarjali naši raziskovalci, moji kolegi, Matjaž Leskovar, Janez Žibert, Maja Pohar Perme, ves ta čas je epidemija eksponentno rasla. Kljub temu, se mi zdi, so njihova opozorila naletela na nekoliko gluha ušesa. Na desni imamo pa kaj to pomeni v našem realnem svetu, ki si ga znamo predstavljati. Število aktivnih primerov, se pravi, počasi raste, praktično na začetku sploh ne zaznamo nobenega problema. Ko pa problem je, je pa, tipično, že prepozno oziroma smo zamudili. To pomeni, epidemija je pojav, kjer pride do problema z zamikom, in to si včasih težko predstavljamo. To je zelo pomembno, da si odločevalci predstavljajo in razumejo. Takrat, ko takole naraste število aktivnih primerov, je za neke ukrepe, tipično, že prepozno, nekako smo že zamudili, vseeno pa moramo te ukrepe sprejeti, če želimo preprečiti najhujše.</p>
               <p>Omenil sem kratkoročno napovedovanje zasedenosti bolnišnic. Kako to naredimo. Glejte, tule imate graf iz sledilnika, verjetno vam je že vsem dobro poznan, ki kaže, kako se je število okuženih v različnih starostnih skupinah spreminjalo v času oziroma ta graf prikazuje število novo okuženih v različnih starostnih skupinah v času. Tista vijolična barva prikazuje tri starostne skupine, in sicer 65 plus, se pravi, roza 65 plus, 75 do 85 in 85 plus. Vidite, recimo, da kljub temu, da smo vmes zaradi neke spremembe testiranja že opažali nek upad, recimo, pa vidite, da to število tistih najbolj kritičnih, to pomeni, starejših od 65 plus, še vedno narašča. In ne le to, včeraj smo imeli izjemen skok. To pomeni, število tistih novo okuženih starejših od 85 let je bilo skoraj dvakrat večje kot kadarkoli prej. To je razlog za skrb.</p>
               <p>No, pa da zdaj grem nazaj na modele. Se pravi, kako lahko tako informacijo upoštevamo za neko napoved, kratkoročno napovedovanje zasedenosti bolnišnic.: Poznamo zamike med testom in pa med smrtjo, ravno tako poznamo časovne zamike med pozitivno potrjenim testom in pa hospitalizacijo in na podlagi tega in na podlagi teh demografske porazdelitve novo okuženih lahko napovemo kakšna bo, kako se bodo kratkoročno razvijala epidemija oziroma kakšna bo kratkoročna napoved zasedenosti bolnišnic. Desno zgoraj imate sliko Matjaža Leskovarja, desno spodaj Majo Pohar Perme in levo spodaj je ena slika, ki smo jo objavili včeraj na sledilniku. Ta kaže, da imamo praktično, če se po domače izrazim, že na lagerju krepko preko tisoč smrti. Bolj verjetno tisoč 200 ali več. To pomeni, če tudi se epidemija neha širiti, četudi se ne okuži nobeden več, preko tisoč smrti. In zato so taki kratkoroč<gap n="..."/>, zato je recimo so modeli, ki napovedujejo neko kratkoročno zasedenost bolnišnice ali pa smrti tako zelo uporabne. Tudi če se ne okuži nobeden več.</p>
               <p>Modeli so uporabni tudi za ocenjevanje trendov in za diagnostiko. Tole je slika, ki jo je pripravil kolega Milan Batista s Fakultete za pomorstvo in promet. Milan Fita, sir model, klasičen sir model na število novo okuženih v času in na ta način diagnosticira ali pride mogoče do nekega pomembnega odstopanja od njegove pričakovane krivulje. Zdaj, zakaj je ta način zelo uporaben za diagnostiko? Ker v bistvu vidimo kdaj odstopa od neke teoretične napovedne vrednosti in če pomembno odstopa kot je recimo včeraj, potem je to oziroma, če nekaj dni tako odstopa, je potem to nek razlog za alarm. Seveda ne moremo soditi le na podlagi ene meritve. Tukaj je velik vpliv na ključnosti, ampak če se to dogaja nekaj dni, je to razlog za alarm. To pomeni, da epidemija recimo ne upada po naših pričakovanjih oziroma tako kot bi si želeli.</p>
               <p>Temelj dobrega napovedovanja. To temo tudi iz recimo napovedovanja vremena, so dobri podatki, dobre meritve. Le tako lahko, prvič, naučimo se nekaj o razvoju epidemije in to znanje uporabimo za to, da skonstruiramo matematične, fizikalne koncepte kako se epidemija širi in skonstruiramo te modele. Trenutno asimiliramo modele podatke o hospitaliziranih, o intenzivnih negah, o smrtih, novo okužene in njihovo porazdelitev po letih, kot sem že omenil. Po novem tudi podatke o koncentraciji virusa na odplakah. Več o tem bom povedal kasneje, pa tudi podatke o izdanih karantenah, če so na voljo, recimo z nacionalnega Inštituta za javno zdravje ter število importiranih primerov. Želeli bi si poznati vsaj še časovni zamik med simptomi pa testom. To seveda zahteva, da je proces med zdravstvenimi domovi in labi za testiranje povsem digitaliziran. Želeli bi si še, da se objavljajo kapacitete za epidemiološka sledenje kontaktom, to pomeni, koliko največ nepovezanih primerov in njihovih kontaktov lahko na dan razrešijo epidemiologi. Pa seveda ena pomembna informacija, ki jo bom kasneje razložil, zakaj je tako pomembna. Kolikšen delež zaposlenih dela od doma? Namreč vi kot odločevalci ste pozvali recimo delodajalce, da v čim večji meri odredijo delo od doma, ampak delo od doma, mislim potem je treba ta ukrep tudi nekako spremljati. Koliko jih res je tistih, ki dela od doma? Kolikšen delež? Recimo, v prvem valu je bil podatek, da je v neki fazi delalo manj kot 30 % ljudi na delovnem mestu. Trenutno mislim, da je ravno obratno. Okrog 70 % ljudi trenutno je dnevno na delovnem mestu. To je pomembna razlika. Bomo videli kasneje zakaj. A ha, bomo videli kar takoj zakaj. Se pravi, na desni sliki, bom najprej pokazal kako se v času spreminja število zaposlenih oziroma delež zaposlenih na delovnem mestu. To so podatki večih slovenskih večjih podjetij, ki sem jih pridobil sam in vidimo, tukaj je par takih pomembnih signalov. S tisto rdečo elipso je obkroženo kako delež zaposlenih na delovnem mestu pade zaradi poletnih počitnic in vidite, junija, julija in pa v začetku avgusta to raste, potem pa nekako po šmarnu, tipično, se ljudje vrnejo nazaj iz dopusta na delovno mesto in delež teh zaposlenih na delovnem mestu strmo naraste. Zdaj, lahko to primerjate tudi s sliko, s »sledilnikovo« sliko, kako se je spreminjalo število novo okuženih v tem istem obdobju. Kar želim povedat je to, da je zelo verjetna razlaga za ta naš upad epidemije med nekim 10 julijem in pa 10 avgustom, ravno to, da je bilo toliko ljudi odsotnih z delovnem mesta. Potem pa vidite tudi strm vzpon, kajne. To je pa takrat, ko so se ljudje vračal z dopusta nazaj na delovno mesto in ne le to, vračal so se tudi iz različnih območij in tukaj vidimo ta potem strm skok okrog 10. oziroma 15. avgusta. To je na skrajnem desnem robu tega rdečega kroga na sliki, spodaj levo.</p>
               <p>Ampak zdaj, zakaj so pa sploh ta, zakaj je to, kolikšen delež ljudi dela od doma, tako pomemben? Dajmo si pogledat ta graf. Ta graf prikazuje povprečno število kontaktov na prebivalca, na dan, v različnih »settingih«. Vidimo, da izstopa ena kategorija. To je delo. Delo prispeva največ k povprečnemu številu kontaktov na prebivalca na dan. Glejte, to je na vsakega prebivalca. Zakaj šole in študij prispevajo tako malo? Ker je šolajočih in tistih, ki študirajo in hodijo v vrtec, le 300 tisoč. Daleč največ kontaktov prispeva tukaj seveda delo in vemo, aktivna populacija je velika približno 1 milijon.</p>
               <p>Lahko navedem še druge. Prvi stolpec pomeni koliko imamo kontaktov v gospodinjstvu, z domačimi. Drugi stolpec, koliko imamo tipično, v normalnih razmerah, kontaktov v gospodinjstvu, z drugimi člani izven našega gospodinjstva - to so tako imenovani obiski. Potem seveda delo. Četrti stolpec šola, študij. Peti transport. Šesti zabava, rekreacija in prosti čas, in sedmi, zadnji stolpec - na desni strani ga vidite – ostalo; to so opravki, frizerski saloni, kozmetika, nakupovanje in tako naprej, vse pač praktično, kar si lahko predstavljamo kot opravek.</p>
               <p>To je pomembno poznat. Zato je tako pomembno, kolikšen delež ljudi dela od doma, kot vidite. Tisti najvišji stolpec lahko s tem najbolj zreduciramo. In če damo nek ukrep, to pomeni, če rečemo, delajte od doma, je treba ta ukrep spremljat. Le tako bomo lahko imeli nadzor nad epidemijo.</p>
               <p>Omenil sem tudi inovativne meritve na odplakah. Glejte, s sledilnikom oziroma s par raziskovalci, ki smo dokaj aktivni na Slack kanalu sledilnika, so se povezal kolegi iz Nacionalnega inštituta za biologijo, iz oddelka za biotehnologijo in sistemsko biologijo; točneje, raziskovalci iz raziskovalne skupine prof. Maje Ravnikar. Oni merijo oziroma so začel merit koncentracijo virusa na odplakah. Zdaj, bom najprej povedal, kaj to pomeni. Oni merijo z, mislim da qPCR metodo, koncentracijo virusa na odplakah v Ljubljani, Kranju, Domžalah, Kamniku, Celju, Kopru, Velenju in pa v Rogaški Slatini. Skupaj pokrivajo približno pol milijona prebivalstva, »neupoštevajoč« dnevne migrante, dnevne delovne migrante. Glavna prednost teh meritev je manjši časovni zamik, kot pa pri testih posameznikov. To pomeni, prej lahko vidimo, v katero smer gre epidemija. Recimo, kolegi so pomeril vrh 27. oktobra in potem že 29. oktobra opazil nek padec, ki so ga potem potrdil 3. novembra – praktično 1 teden prej, preden smo mi to videl iz testov oziroma precej prej. Zakaj je tako? Ker seveda, tipičen čas, od okužbe do pozitivnega testa je precej dolg. Zakaj? Prvič imamo inkubacijsko dobo, ki traja v povprečju 7,8 dneva. Potem za to, imamo še neko dobo med simptomi in pa med rezultatom pozitivnega testa in vse to pomeni, da mi epidemijo gledamo nazaj. To je podobno, kakor bi gledal zvezdo v vesolje, gledaš nazaj v času. Gledaš v preteklost.</p>
               <p>Tukaj gledamo v preteklost, ki nam je bližje in zato se lahko prej odločimo in prej ocenimo, ali so neki ukrepi sploh prijeli in prej tudi ocenimo, v katero smer gremo. In to, da se seveda lahko aplicira tudi na posamezna okrožja, večstanovanjske stavbe in tako naprej. Informacijo že asimiliramo v nekatere modele. Tukaj levo spodaj vidite sliko, kako se recimo ujema modelska »predikcija« in pa, kako se ujema z meritvami, ki jih seveda asimiliramo v ta model. Tako da, model je neka zglajena različica teh meritev, če si predstavljate.</p>
               <p>Študija primera, prekoračitev kapacitete epidemiološkega sledenja. Glejte, mi smo se že praktično v začetku oktobra, ko smo videli, da te številke močno naraščajo, in ko smo videli, da je v bistvu ta kapaciteta, epidemiološka kapaciteta, se pravi, koliko kontaktom teh rizičnih oseb sploh lahko sledimo, koliko jih lahko izsledimo, je nekako navzgor omejena. To pomeni, da smo se zavedali, da ko bo prišlo do velikega števila novih okužb, bomo sposobni izslediti vedno manjši delež kontaktov. Kaj pomeni, če izsledimo vedno manjši delež kontaktov – to pomeni, da ta R, ta slavni R, reprodukcijsko število, še bolj naraste, pomeni še več novo okuženih. In še več novo okuženih pomeni, da imamo še manjši delež kontaktov, ki jih lahko izsledimo. In to je neka pozitivna povratna zanka, ki sama sebe krepi in povzroči, da pridemo iz režima z nekim eksponentom v režim z drugim eksponentom. To je bila ta eksplozija epidemije oziroma to je bila ta zelo hitra rast, ki je povzročila, da imamo situacijo, kot jo imamo. Kaj bi tu rekel. Mi smo to predvideli, kaj se utegne zgoditi, če bo ta R strmo narasel, že nekaj prej. Ravno zaradi tega, ker imamo v modelih tudi, recimo, v nekaterih modelih tudi simuliramo strategijo testiranja, sledenja kontaktom pa izolacijo kontaktov. Zakaj je to še pomembno. Ja, izkazalo se je, da gre epidemija približno takole. Če ste pozorni na tisti črn kvadratek tamle – ne vidi se najbolje, bi moral malo približati, ampak vseeno -, boste opazili, da v času med 8. in 20. oktobrom epidemija narašča mnogo hitreje, kot pa potem upada. Vsak dan take strme rasti med 8. in 20. oktobrom pomeni približno dva dneva takega lockdowna, kot ga imamo zdaj, nekega mehkega lockdowna. To pomeni, da smo zaradi neoptimalnega ukrepanja, ki ni slonelo na modelih, po izgubi epidemiološkega sledenja kontaktom za vsak dan rasti pridelali najmanj en dan dodatnega lockdowna, torej 12 dni. To boste pa vi ocenili, koliko 12 dni dodatnega lockdowna pomeni, kakšna je to ekonomska škoda za državo. Mislim, da kar mnogo velikostnih razredov večja kot pa, recimo, cena neke preventive. Ja, in kaj bi se zgodilo, če bi na podlagi tega, kar smo vedeli, uvedli potem res lockdown 16. oktobra, in sicer sem tu predpostavil, da uvedemo točno tak lockdown, kakor smo ga uvedli v prvem valu epidemije – ja, namesto več kot tisoč 200 hospitaliziranih bi jih imeli le 600, namesto več kot 200 na intenzivni negi bi jih imeli maksimalno 110 in namesto več kot tisoč 500 smrti bi jih imeli približno okrog 600. To je cena desetih dni oziroma še več dni prepoznega ukrepanja, pri tako hitri rasti epidemije; tega se je treba zavedati. Ko smo v eksponentni fazi, mislim, vedno smo v eksponentni fazi, ampak ko je eksponent tako visok, da epidemija tako hitro raste, kot je rasla med 8. in 20. oktobrom, takrat moramo ukrepati takoj. Torej, takoj ko izgubimo epidemiološko sledenje kontaktom, takrat lahko pričakujemo, če se bo kadarkoli še to zgodilo – upam, da se ne bo -, da bo R močno narasel in da moramo takoj ukrepati, in to ostro ukrepati.</p>
               <p>Še en primer, koliko dodatnih smrti bomo še imeli. Ampak zdaj mogoče za razmislek – to so le dodatne smrti, ki jih bodo še prispevali tisti, ki se sploh še niso okužili, ob različnih stopnjah pojemanja epidemije. Pogovarjamo se ne o zamiku med tistimi, ki so se že okužili, pa še niso umrli, če zelo racionaliziramo smrt, pogovarjamo se o tistih, ki se sploh še niso okužili, pa bodo umrli, glede na različne stopnje pojemanja epidemije. Glejte, če bo epidemija pojemala samo za minus 10 % na teden, lahko rečemo, da bomo imeli poleg teh tisoč 400, tisoč 500 smrti ali pa, recimo, tisoč 200 smrti, za katere smo že prepričani, da jih bomo imeli, jih bomo imeli še dodatnih 3 tisoč 500. Če bo pojemala za 20 %, potem jih bomo imeli še dodatnih tisoč 500. Če bo pojemala za 40 % na teden, jih bomo imeli še dodatnih 500. 40 % na teden ustreza stopnji pojemanja v prvem valu epidemije. To pomeni, vemo, znamo napovedati, kakšne bodo cifre, vemo že vnaprej. In trenutno smo v praktično zaradi tega, ker smo zakasnili, ker nam je, moramo si iskreno priznati, epidemija ušla iz rok, smo v fazi ko izbiramo med dvema slabima možnostma, ali zaprtje ali visoko število smrti. Tako pač je. To je objektivno.</p>
               <p>Zaključki. Upam, da sem vam s to predstavitvijo pokazal, da modeli zmorejo in znajo napovedati dinamiko kompleksnih pojavov, tako razvoja vremena, s čimer se jaz ukvarjam raziskovalno, kot tudi klimatskega sistema, kot tudi epidemijo. In modeli so torej zelo uporaben pripomoček pri odločanju, da ne rečem esencialen.</p>
               <p>Zadnja moja misel, mogoče znanost ponuja rešitve, moramo ji zaupati in naj se iz te epidemije tudi nekaj naučimo. Poglejte, za obzorjem, ko končamo s Covidom imamo še, to vam lahko povem kot meteorolog in nekdo, ki se ukvarja tudi klimatologijo vam lahko povem, da imamo še en zelo pomemben problem, ki bo zahteval še večji angažma celotne družbe, to so podnebne spremembe. Če bomo odreagirali tako, da bomo znanost poslušali na pol oziroma nekako ji ne povsem zaupali, potem tudi tega problema ne bomo dobro rešili. Hvala lepa za pozornost.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam za to predstavitve. Moram reči, da je kakšen podatek kar malo težko slišati. Eno prošnjo imam. Tudi člani odbora navadno dobimo kakšno gradivo, tudi te prosojnice, če je mogoče dobiti potem naknadno, da se bo razdelilo članom odbora ali pa tisti, ki bodo<gap n="..."/> Bi prosila.</p>
               <p>Sedaj pa dajem besedo dr. Aleksu Jakulinu, sledilnik, Strategija za Covid in podatkovna odličnost. Izvolite, imate besedo.</p>
            </sp>
            <sp who="JakulinAleks">
               <speaker>DR. ALEKS JAKULIN:</speaker>
               <p>Hvala za besedo. Upam, da me slišite. Rad vidim sogovornike, toliko da lahko malo zaplešem, če kdo spi.</p>
               <p>Poglejte, jaz sem neke vrste računalničar in znanstvenik in v bistvu eden od tistih prvih, ki smo poskušali sledilnik skupaj spraviti. In to, kar ste sedaj videli postavi en kontekst. Ampak za bom pa govoril o tem, kako je prišlo do tega, da smo se zorganizirali in kaj vidimo kot priložnost za Slovenijo naprej. In to je podatkovna odličnost. Poglejte, podatkovna odličnost pomeni, da namesto da se pogovarjamo na nivoju besed se tukaj pogovarjamo na nivoju podatkov, na podlagi tega, kar se v resnici dogaja. In odličnost pomeni, da smo predvsem vezani na realnost kot tako in recimo ne na neke predsodke ali predpostavke. Torej, pred davnimi davnimi časi je bil en Space Shuttle. Gor je bila, recimo, prva učiteljica v vesolju. In tako se je ta zgodba končala. Ampak je zanimivo razmišljati kaj se je tukaj zgodilo, kako je prišlo do te eksplozije. Inženirji so opozarjali, da tesnila na tej raketi puščajo. In to je bil prikaz, ki so ga oni ponudili odločevalcem. Jim ni bilo jasno. In Nasa, ki je želela, da ta Space Shuttle gre gor, ker je bilo dosti stvari odvisnih od tega, tako kot Slovenija sedaj rabi, da ekonomija deluje, da pač odplačamo dolgove in vse ostalo, so pač prepričali, da se dejansko gre v to, da se ta raketa izstreli. Če bi ta diagram pokazali malo drugače, tukaj na desni vidite, se pravi od leve proti desni gre za temperaturo. Ta izstrelitev bi se zgodila v precej nižji temperaturi, kot pa pretekli testi. In ti pretekli testi so pokazali, da število problemov narašča s padanjem temperature. Če bi nekdo tako pokazal, bi bilo absurdno jasno, da bodo tukaj problemi, ampak ni. Torej, isto če gledate nek, recimo, enostavne graf primerov, vidite da to gre gor, pa dol, pa gor, pa dol in zadnje tri dni gre to gor in smo vsi prestrašeni, pred tem je par dni šlo dol, pa smo se pogovarjali o sproščanju ukrepov. V resnici, poglejte, tukaj je vpliv dneva v tednu. Če mi te podatke prikažemo po dnevih v tednu, kot prvo vidimo neko stopnjo vpadanja, ki tukaj, če gledate za ponedeljek pa za torek je zelo nizka. Torej, stotine in stotine ljudi, ki niso še niti okuženi in bodo umrli. Torej, treba je pogledati podatke na ta način, da vam pokažejo, kaj se v resnici dogaja. In tu rabijo biti kot prvo računalničarji, ki podatke zberejo, morajo biti znanstveniki, ki razumejo, kaj se spodaj dogaja, mora biti cel kup kriterijev. Če pogledamo še ta pogled, tule je, recimo, število testov, ki so pozitivni. V zadnjih dneh je to v porastu. In resda je v torek objavljena, tipično, najvišja stopnja v tednu, ko je največ teh pozitivnih testov. Ampak, glejte, to upadanje je zelo, zelo počasno. Ta zadeva bo še zelo dolgo trajala. Ljudje bodo še zelo dolgo negotovi, prestrašeni, in tudi če vse odprete, se nič ne bo dogajalo v ekonomiji. Sledilnik, ki je naredil te prikaze, je v bistvu skupnost prostovoljcev. Jaz moram zvečer in ponoči še firmo »furat« v Ameriki, jaz to počnem kot prostovoljec, kot neka državljanska dolžnost je to zame. Ampak začeli smo s tem, da smo poskušali razumeti, kaj se pravzaprav dogaja. V bistvu smo bili tu v nekem stanju iskanja razumevanja. Se pravi, smo dobili podatke takrat kar iz medijev, potem smo jih poskušali razumeti, smo jih poskušali prikazati. Danes se pogovarjamo o modeliranju. Modeliranje je, da vam, odločevalcem, damo neke uporabne projekcije, zato da lahko vi sprejemate odločitve na podlagi kriterijev, ki so pomembni za volivce. Torej, tu ne gre samo za to, koliko bo umrlih, gre za to, koliko bo pohabljenih; gre za to, koliko ljudi bo izgubilo službe; gre za to, koliko otrok bo imelo slabše izobraževanje. Vse te stvari je treba dati skupaj. In zato, da naredimo dejansko učinkovito modeliranje, rabimo sodelovati in potem tudi ukrepati. Torej, če pogledamo to zanko sledilnika, smo uspeli v nekem zajemu, lahko bi bilo še dosti bolje. Smo relativno dobri v prikazovanju razumevanja in rezultat tega razumevanja so modeli, ki jih je Žiga Zaplotnik pokazal. Ko sem jaz pokazal te modele kolegom v New Yorku, so rekli: »Razumemo, ampak vi rabite super računalnik, da take modele poganjate.« Sem rekel: »Ja, ja, smo zrihtali.« Torej, cel svet bi se lahko čudil temu, kaj smo mi tu kot neki prostovoljci spravili skupaj. Zdaj pa poskušamo zapreti to zanko. In hvala, da ste nas pustili danes tukaj, zato da se pogovorimo, kako bomo ta cikel zaprli. Kako bomo modele dali odločevalcem, kako bomo omogočili odločevalcem sklepanje na podlagi modelov in podatkov in potem bomo lahko vrteli to zanko in v bistvu čim bolje spet stvari pognali v delovanje. Da ta zanka dobro deluje, rabi celovitost, rabi zaokroženost. Drugo, rabi hitrost. Če mi podatke dobimo, recimo, neuradno se da dobiti od tistih, ki so v laboratoriju, že dan prej, ampak tega še ne dobimo. Sledilnik, na primer, je tisti, ki koordinira zbiranje podatkov iz bolnišnic. Torej, tu imamo izjemno stanje. Dosti ljudi je pripravljenih pomagati, ampak jim je treba omogočiti pomoč. Če bomo tu dali, ne vem, neke črkobralske principe zasebnosti, je resda to človekova pravica, zasebnost, ampak na drugi strani je tudi človekova pravica življenja, ki jo na ta način vržemo v stranišče in potegnemo vodo. Torej, kako sledilnik deluje. Pri zajemu sodelujemo z zunanjimi organizacijami, ki podatke prispevajo, in tu poskušamo čim bolj razširiti in pohitriti. Pri razumevanju delamo v bistvu inženirji, informacijski vizualizatorji, grafiki, statistiki. Tu poskušamo odstraniti neke vplive, ki jih že poznamo, ki jih že razumemo. Pri modeliranju, kar ste danes videli pred mano, se vključuje po eni strani tako tisto, kar je tehnično in znanstveno, ampak se tudi do neke mere noter vključi znanje komunikacije. Ker če mi te modele damo javnosti, bo tudi javnost znala bolje delovati in bolje ukrepati, brez nekih uradnih ukrepov. To, recimo, vidimo na Švedskem – niso imeli uradnih ukrepov, ampak so pa imeli populacijo, ki je sprejemala neke odločitve in neko razumevanje situacije. Tu bi se ogromno še dalo narediti v Sloveniji, zaradi tega, ker nismo politično enotni glede covida, ker je to še zmeraj politično vprašanje.: To je nesprejemljivo. Zgodovina se nas bo zapomnila kot ljudi, ki niste bili enotni glede nečesa zelo pomembnega. Enotni morate biti. To ni<gap n="..."/>, razumem, da se tukaj gre za to kdo bo imel čim več glasov na naslednjih volitvah, ampak zdaj ni čas za to. Če bom, če je meni kaj pomembno je to, da tisti, ki ne bodo iskali enotnosti v tem momentu zdaj, si ne zaslužijo nobenih glasov nikdar več. Torej lahko še par stvari pokažem, ampak imam drug računalnik kot ta. Pa je pot naprej. Torej, dajmo sprejeti te vrednote podatkovnega razmišljanja. Dajmo sprejeti to iskanje tistega kar je skupno vsem, v čemer se lahko vsi strinjamo, kar uporabimo kot neko podlago za dobre odločitve. To kar dela sledilnik, je na nek način infrastruktura, ki jo lahko Slovenija kot država dobro uporabi. Dajte nam neko platformo, da lahko recimo te zadeve še izboljšamo, ker to pač smo <stage>/ nerazumljivo/</stage> s tem koliko lahko kot prostovoljci naredimo v prostem času. Potem je važno, da se vključi tudi vas v ta proces, se pravi, da smo neformalno uspeli dobiti notri v sledilnik in od zdravnikov do epidemiologov do mikrobiologov, ampak še zmeraj je to nekje od spodaj, to še ni uradno. Mi še zmeraj dobimo podatke dostikrat šele takrat, kadar so objavljeni, nič prej, četudi bi to lahko pomagalo, da namesto tega, da takrat zjutraj, ko dobite podatke, bi takrat lahko dobili tudi neke modelske produkte, kaj dejansko to pomeni za nas.</p>
               <p>Zdaj pa, mi ne sprejemamo tukaj odločitev kaj dejansko vam mora država narediti, mi nismo v tisti vlogi. Mi lahko kvečjemu zaračunamo kaj neke odločitve pomenijo in ocenimo neke stopnje tveganja glede tega. Tako da, tukaj vam bi predlagal, da se to zadevo naredi čim bolj učinkovito in to čim prej. In če to na začetku uporabimo za Covid, lahko kasneje tudi uporabimo še za kaj drugega.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala tudi vam.</p>
               <p>Iz te skupine bi želeli še besedo? Dam še besedo državni sekretarki, dr. Tini Bregant. Izvolite.</p>
            </sp>
            <sp who="BregantTina">
               <speaker>DR. TINA BREGANT:</speaker>
               <p>Mogoče bi jaz zaključila zdaj tale sklop naše ekspertne skupine in bi se res tudi zahvalila vsem, ki so danes tukaj. Kot sem že povedala, ekspertna skupina je še mnogo večja, ampak vsi ti matematiki, fiziki, računalničarji, informatiki, oni so delali praktično od prvih dni v marcu vsak dan, ker podatke je bilo treba vnašati dejansko vsakodnevno, sproti. Dejansko so nas prepoznali tudi že maja na OECD, takrat smo imeli v bistvu enega najboljših modelov za modeliranje COVID-19. V ekspertni skupini dejansko želimo razumeti, pomagati zajeziti epidemijo. Verjamemo v opolnomočenje posameznika in tudi družbe in kljub temu, da smo se kot družba res soočili z neznano situacijo in seveda analize za nazaj, za nazaj je lahko biti pameten, ampak tako kot sem rekla na začetku, mi smo homo sapiens, sapien, umni človek, mi smo zmožni prilagajanja, mi smo ravno zaradi tega naselili cel svet, ne zato, ker bi bili najmočnejši in najbolj lepi, mogoče celo najpametnejši nismo, če bomo uspeli uničiti ta planet z onesnaževanjem. Ampak vendar, zmoremo učenja, zmoremo se učiti tudi iz svojih napak in verjamem, da z znanjem, empatijo in sodelovanjem bomo zmogli tudi skozi to epidemijo, seveda pa mora vsak od nas prispevati svoj kamenček v to in tukaj je sodelovanje ključno.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam in res se še enkrat zahvaljujem, da ste pripravili to predstavitev. Na nek način mogoče celo nalili čistega vina vsem, tako da bi želela, da vzamemo to na znanje tudi vsi, ki smo prisotni in tisti, ki nas gledajo, da lahko največ naredimo sami zase s tem, da se držimo tudi ukrepov, osnovnih, razkuževanje, nošenje mask, še enkrat pozivam, in ta osebna distanca.</p>
               <p>Sedaj bi šli naprej. Če grem po vrstnem redu, sprašujem, če imamo mogoče kakšnega iz Nacionalnega inštituta za javno zdravje prisotnega? Ne vidim. Potem pa dajem besedo Inštitut Jožef Stefan, gospod Leon Cizelj pa je z nami. Izvolite.</p>
            </sp>
            <sp who="CizeljLeon">
               <speaker>DR. LEON CIZELJ:</speaker>
               <p>Hvala lepa za besedo. Tudi hvala kolegom za pravzaprav zelo odlične in zelo zanimive poglede in napotke, kako z zadevo ravnati.</p>
               <p>Jaz bi pravzaprav rad poudaril dve ali tri stvari, seveda za naprej, kako se mogoče lahko organiziramo in kje imamo v organizacijskem smislu mogoče kakšne težave, to širše kot sledilnik v Sloveniji na področju znanosti. Pred tem pa samo še tri, štiri stavke v uvodu, da malo več veste o meni. Jaz vodim oddelek, ki se ukvarja z modeliranjem jedrskih reaktorjev. Kaj ima to z epidemijo? Jedrski reaktorji delujejo na principu verižne reakcije in osnova delovanja je, da to znamo kontrolirati. To je točno to, kar si v epidemiji, ki je tudi verižna reakcija pravzaprav želimo, da jo znamo kontrolirati. Tudi kompleksnost je del našega posla. In mogoče še tisto, kar je najbolj pomembno, previdnost in predvidevanje kaj se bo zgodilo v prihodnosti. Zato, kot je lepo kolega Zaplotnik poudaril, imamo opravka s fenomeni, ki nas udarijo po glavi s časovnim zamikom in takrat, ko opazimo, da se nam dogaja, smo ponavadi že prepozni za ukrepanj, vsaj za resno ukrepanje. Ker smo takšni, kolega Leskovar, smo že 25. marca prvo javno napoved kaj se bo zgodilo objavili. Ta napoved je nastala iz čiste radovednosti. Matjaž je opazil, da se nekaj dogaja na Kitajskem. Je v dveh vikendih postavil svoj model in je iz tega modela sklepal kaj se bo zgodilo v Sloveniji. Torej, radovednost znanstvena tu zelo pomaga, ker znanstveniki opazijo stvari, ki jih drugi ne. Ampak seveda je pa tudi res, da večina teh stvari, ki jih opazijo ni vedno zelo pomembnih za vse ostale. Tu je tudi malo problem zaupanja ali pa problem komunikacije dostikrat prisotne. Drug pomemben vidik tega pa je, in te debate smo imeli pravzaprav ves čas ne v krogu sledilnika, ampak v strokovnem krogu znotraj kolegov pa ves čas. Ja, ja, bomo mi gledali kaj se dogaja v Italiji, pa bomo razumeli kaj se dogaja v Italiji, pa bomo razumeli kaj se dogaja kje drugje, seveda to pomaga, ampak ne pozabite, če hočemo urediti zadeve v Sloveniji moramo razumeti kaj se dogaja v Sloveniji. Čisto nič nam ne pomaga ali pa prav ne veliko nam ne pomaga situacija v Italiji ali situacija na Madžarskem, ker so pri nas razmere pomembno drugačne. Mi moramo zadevo urediti tu.</p>
               <p>Dotaknil sem se zaupanja. To je čisto človeška kategorija. Rešitev problema zaupanja, da dolgo delamo skupaj. Večinoma to, da dalj časa delujemo skupaj na projektih, ki so iz radovednosti ali pa česa drugega, nam pomaga, da takrat ko priletimo v krizo že vemo, kako bodo drugi ljudje reagirali in bistveno lažje izpeljemo krizo. To je del priprav, recimo, naših ekip za jedrsko varnost. Pravzaprav delamo skupaj po 30 let in enostavno ko pride kriza, ni prva, razumemo drug drugega, komunikacija je zelo učinkovita, zelo enostavna in zaupamo si. Tega imamo razmeroma malo.</p>
               <p>Še zadnja zadeva, ki bi jo pravzaprav tudi postavil sem, torej, s tem zaupanjem recimo to. Takšne zadeve je treba podobno kot pri gasilci postavljati vnaprej. Gasilcev pravzaprav nikoli ne rabimo, statistično gledano jih rabimo izjemno redko, ampak takrat ko jih rabimo je pa fino, da že imajo brizgalno, da že vedo kaj z njo početi in da se tudi ne skregajo kdo bo vozil avto, ampak to se ve. Tu je zelo podobna situacija. Ampak kje smo sedaj po šestih mesecih? Sledilnik se je organiziral v prostovoljstvo, svaka čast, kot se temu reče, saj gasilce imamo tudi prostovoljce, profesionalne zadeve še pa pravzaprav nismo postavili. In poglejte,</p>
               <p>Ampak kje smo sedaj po šestih mesecih? Sledilnik se je organiziral v prostovoljstvo, svaka čast, kot se temu reče, saj gasilce imamo tudi prostovoljce, profesionalne zadeve še pa pravzaprav nismo postavili. In poglejte,</p>
               <p> kaj se je pravzaprav dogajal. Zakaj<gap n="..."/> recimo, čisto logično vprašanje iz vaše strani bi bilo, zakaj se slovenska znanost ni spravila na kup, organizirala ekip, interdisciplinarnih ekip, ki bi to zadevo delal? Odgovor je zelo enostaven in zelo, pravzaprav, po svoje žalosten - naš sistem organiziranja financiranja znanosti je tako razdrobljen in tako postavljen, že 30 let, kajne, da ne bo kakšnih težav, da je to enostavno nemogoče. Poglejte, kaj se je zgodil v zvezi s Covidom. Raziskovalna agencija je v aprilu dovolila, kot se temu reče, raziskovalcem, da grejo z radovednostjo, če želijo, v Covid, ampak za denar, ki so ga že imeli, za druge stvari. To se je zgodilo. Nakar so razpisal dodatna sredstva. Ta dodatna sredstva so pravzaprav, mislim, da so rezultate razpisa objavil včeraj, predvčerajšnjim, te dni, torej 6 mesecev kasneje. Čakajte, ali se mudi ali se ne mudi? No, in to še ni vse. 6 mesecev kasneje smo dobil 30, 40 partikularnih rešitev problema in niti enega poskusa koordinacije cele zadeve. Morebiti sem se kje zmotil, ampak v tistem<gap n="..."/> Niti enega poskusa koordinacije. Se strinjamo? No.</p>
               <p>Skratka, to je en del našega problema in seveda, pri klimatskih spremembah bomo naletel na enak problem in pri vseh, malo večjih družbenih vprašanjih, pravzaprav tega sistema ne moremo naslovit z vprašanjem in dobit odgovora, ker smo postavljeni tako, da imajo rezervirana sredstva in svoje vire že za druga vprašanja, ki so, pač se nekomu 3, 4 leta nazaj zdela bolj pomembna. Seveda, zdaj, tu, da ne boste me preveč narobe razumel, znanost mora bit organizirana »bottom up«, ta, to, da znanstvena radovednost poganja stvari proti nepredvidenemu, torej, kako zaznaš Covid, preden pride v Slovenijo, je nepredvideno, to je »bottom up«. Hkrati pa bi morala imet komponento, da lahko te sile potem združimo, koordiniramo v ene sorte reševanje družbeno pomembnih vprašanj.</p>
               <p>Seveda pa se moramo najprej, kajne, tu se pa tudi s kolegom Jakulinom v nekem smislu strinjat, strinjat moram, da pravzaprav moramo zaznat nek problem kot pomemben, da se ga lahko lotimo reševat skupaj. Zdaj, na žalost je Covid nekaj, kar tudi po moji oceni nismo vsi razpoznal kot pomemben problem in tudi zato smo danes v dosti večjih težavah, kot bi lahko bili.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Želite malo za dopolnitev? <stage>(Da.)</stage>
               </p>
               <p>Dr. Drago Bokal, izvolite.</p>
            </sp>
            <sp who="BokalDrago">
               <speaker>DR. DRAGO BOKAL:</speaker>
               <p>Najlepša hvala.</p>
               <p>Ja, tole bi dopolnil samo s tem, da v bistvu se znanost<gap reason="inaudible">
                     <desc>(?)</desc>
                  </gap> na taki gasilski način, je organizirala. Mi smo, torej, dr. Bregantova je aprila že sklicala prvo srečanje ekspertov, ki se z modeliranjem ukvarjajo, v maju smo razvil koncept Covid-19 »vigilance«, ki v bistvu bi naslavljal to zgodbo in potem se je julija ugotovilo, da mora ta koncept na javni razpis, ker pa je bil koncept podpisan, je bila verjetno neka čisto administrativna težava, pripravit javni razpis za ljudi, ki so podpisani. Ne vem. Ampak, dejstvo je, da Covid ne pozna Ustava, Covid ne pozna naših pravilnikov, Covid nas samo štiha. Dajmo to nekako vzet v zakup, pa mogoče pomagat na kakšen način, da se da to naprej porinit.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Preden dam besedo, lahko samo<gap n="..."/> Res je, velikokrat se ustavijo ali pa zataknejo zadeve žal na kakšnih birokratskih, ampak, saj veste, kako je, zadeve morajo bit čiste. Potem<gap n="..."/> Iz izkušenj vam lahko povem, v Državnem zboru pride potem do preiskovalnih komisij in tako naprej. Zadeve morajo it, se pravi, morajo bit čiste.</p>
               <p>Jaz bi zdaj dala naprej besedo po seznamu – Medicinska fakulteta Univerza v Ljubljani. Dr. Miroslav Petrovec.</p>
               <p>Izvolite, imate besedo.</p>
            </sp>
            <sp who="PetrovecMiroslav">
               <speaker>DR. MIROSLAV PETROVEC:</speaker>
               <p>Hvala lepa za povabilo.</p>
               <p>Jaz bom čisto kratek. Seveda, to kar smo danes videl, je izrednega pomena in je tudi za nas, jaz sem zdravnik, virolog, delam na tem mestu že 25 let, strašljivo, kajne, kako ti podatki pravzaprav, to, kar je gospod Žiga prej</p>
               <p> pokazal – lahko v nekem trenutku postanejo napoved tega, kar nas čaka, in potem, ko sledimo temu, vidimo v živo, da se to, kar je napovedano, v resnici dogaja. Zato je v bistvu današnji dan res streznitveni. Komunicirali smo tudi že z njim prej, da to, kar vemo danes, pravzaprav je tisto, kar se je že zgodilo, in lahko napovemo, kaj se bo zgodilo čez en teden oziroma deset dni. Jaz bi opozoril samo na eno stvar, ki jo je gospod Jakulin pokazal, to je odličnost podatkov. Namreč, ena od temeljnih stvari, ki se v teh modelih uporabljajo, je operiranje s podatki o pozitivnih in potrjenih primerih. Se pravi, če hočemo te podatke zajeti, moramo v bistvu biti tudi na začetku dosledni, in to v tem trenutku absolutno nismo. Gre za to, da poslušate v medijih. Ena od stvari, ki se zdaj uvajajo, so hitri testi, ki so trenutno, jaz pravim na divjem zahodu, ti podatki se ne zbirajo. Jaz v bistvu že kakšen mesec in pol govorim, da je treba to absolutno urgentno urediti, kajti ne moremo imeti dveh sistemov, ne moremo imeti prostih kanalov, kjer se to dela, mi pa teh podatkov ne moremo zajeti in jih tudi ne moremo nikomur posredovati. Mi smo absolutno – jaz ves čas zagovarjam, da je treba imeti enotne in povezane podatke, ker če ti podatki ne bodo povezani, vsak deležnik bo oškodovan, naj bo to klinika, naj bo to laboratorij, naj bo to na koncu sledilnik z modeliranjem. Te podatke bodo lahko potem tudi ustrezno obtežili z zaupanjem in tako naprej, to se verjetno tudi z metodami, ki so bile predstavljene, da narediti. Opozarjam pa na to, da že ta sistem, ki ga zdaj imamo, ima cel kup pomanjkljivosti, na kar je tudi pri študiji, ki jo izvajamo, opozoril prof. Zupan, ki je z nami sodeloval iz FREE-ja <stage>/?/</stage>. Pravzaprav mi moramo vedeti najprej tudi nekaj o tem, kar seveda potem sledilnik ne more interpretirati, mi ne vemo pravzaprav nič o tem ali pa zelo malo o tem, kdo je testiran. Se pravi, na vstopnih točkah, kjer je priliv teh pozitivnih, kaj drugega ne znamo povedati, kot koliko je človek star - ne vem, ali ta podatek sploh do vas pride -, ne vemo pa, ali je bil kontakt, ali je to mlada oseba, ali so to rizične osebe in tako naprej. Tako je tam zelo velik problem, ki ga je treba enako resno adresirati, zato da bodo ti podatki, kot je gospod Jakulin rekel, pravi, verodostojni, in predvsem da se ljudem pomaga, da takrat, ko jih zajemajo, imajo na voljo orodja, ki so na voljo vsakemu natakarju, v zdravstvu je pa to pravzaprav huda cokla. Ne vem, ali ste seznanjeni, gre za povsem trivialno stvar, samo minutko vam bom vzel časa: ko se človeku vzame vzorec, bi moral to zdravstveni delavec narediti z nekim terminalom, to opremiti z bar kodo, ker ima vsaka deščica, ki jo greste kupit v Bauhaus, prilepljeno, se pravi, od tam naprej bi morala identifikacija biti narejena. Ne boste verjeli, da to ni narejeno, nič pravzaprav ni bilo narejeno, preden se je epidemija začela. Rabili smo, tako kot je prej gospod Cizej rekel, mesece, da smo s trudom, s čistim volonterstvom dosegli, da se je po mojem od včeraj, ta teden vsekakor, no, šele zgodilo, da imamo nekje malo več kot polovico vzorcev v resnici bar kodiranih, ki pridejo noter. Ker je prvi korak ena vstopna točka na Metelkovi, ki jo verjetno vsi poznate, pa ste jo videli na televiziji, je vsak dan vzela 10 % vseh vzorcev v nemogočih razmerah in so se pisale papirne napotnice, ki so se pri nas pretipkavale. To velja še zdaj za veliko vstopnih točk, tako je to stvar, ki jo je treba urgentno urediti, ker bodo potem ti podatki res bolj relevantni, olajšali bodo delo tako laboratoriju kot tistim, da ne rečem revežem na terenu, ki morajo vsak dan sto in sto ljudi spraviti skozi svoje roke in skozi svojo prakso. Na noben način ne smemo dovoliti, da del, ki se tiče hitrih testov, ostane v neki sivi ali pa celo črni coni, za katere nobeden ne bo vedel, koliko je testiranih. Veste, da ostaja izredno zanimanje tako v podjetjih kot v DSO-jih, kjerkoli, da se te ljudi skenira, ampak ne smemo dovoliti, da te številke gredo mimo sistema, te številke morajo priti tudi do na koncu koncev sledilnika, jih posebej ovrednotiti in tudi potem interpretirati skladno s tem. Namreč, zavedati se morate, da tudi mi smo bili postavljeni enako kot sledilnik v eno stvar, pač za nobeno stvar nismo nikoli tako vestno poročali, kot to poročamo za covid in to že od marca, vsak dan, na test natančno, smo imeli ure in ure debatiranja, ali je en pozitiven ali ni pozitiven in to za celo Slovenijo in to v bistvu je bilo k sreči temeljeno na tem, da mikrobiološki laboratoriji uporabljajo en sam sistem in je bilo mogoče te podatke v relativno kratkem času, enega meseca, integrirat, tako da imamo vsak dan, v realnem času, pogled na to, kar se dogaja.</p>
               <p>Tako da, to je, mislim, nekaj, na kar bi mogla bit država res ponosna in nas boli, če se, razumljivo, v urgentnih, skoraj vojnih razmerah, sprejemajo neke rešitve in se ne posluša tega, kar pač mi že vemo in je treba vztrajat na integriteti teh podatkov. Če se daje nove izvajalce v mrežo, jih ne smemo dajat brez tega, da so povezani in da jim je to obveza, da v sistem poročajo, ker to nam bo »dezintegriralo« sistem in ne bomo imeli več dobrega uvida v epidemijo, kar pa povsod, kar greste brat, pač, en od temeljnih parametrov je to, da vemo, koliko je danes pozitivnih, vsaj v mreži, ki jo imamo. Ne vem, če bomo res lahko vse testirali vedno in povsod in s čim, ampak, če te baze ni kvalitetne, potem vse naprej od tam je enako nekvalitetno, kot so ti podatki, ki pridejo noter.</p>
               <p>Toliko bi imel jaz. Velja pa to tudi za, bom rekel, nacionalni laboratorij, ki ima polovico diagnostike, enako kot mi.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Zdaj, sprašujem, če želi še kdo od vabljenih besedo? Jaz mislim, da imam sicer še vabljene ostale dekane Fakultete za naravoslovje in matematiko Maribor, pa Primorsko fakulteto tudi<gap n="..."/> Želi še kdo?<stage>(Ne.)</stage> Če ne želi kdo od vabljenih besedo, potem bi jaz<gap n="..."/> Želi mogoče državna sekretarka še kaj? <stage>(Da.)</stage> Če ne pa gremo mi na razpravo<gap n="..."/> Ja, izvolite.</p>
               <p>Dr. Tina Bregant, izvolite.</p>
            </sp>
            <sp who="BregantTina">
               <speaker>DR. TINA BREGANT:</speaker>
               <p>Ja, najlepša hvala.</p>
               <p>Jaz si res želim, da bi tudi današnjo izredno sejo razumel kot opolnomočenje odločevalcev, pa tudi vseh tistih, ki nas morda gledajo in spremljajo. Res verjamem v to, da edino če razumemo, potem se bomo znal tudi prilagodit in tudi spremenit vedenje. Mislim, da vse to, kar je bilo danes izpostavljeno, jaz sama sem tudi znanstvenik, radovedna, izjemno, delujem, ravno tako sem navajena delat že kot mladi raziskovalec, na ta etični pogon, ampak seveda, ko pa pridemo tako daleč, pa to potem ne zadošča več. Dejansko morajo bit tudi sistemske rešitve, ki omogočajo, da ta zagon potem dobi tudi formalizacijo in tudi svoje mesto v družbi.</p>
               <p>Ne glede na položaj, na katerem sem, moram reči, da sem si želela, da bi lahko storila več, ampak očitno so postopki, procedure, varovanje podatkov, kar vse razumem in kar v mirnem času absolutno podpiram, tudi sama sem pristaš tega, rajši morda si vzet kakšen trenutek več za razmislek, kot na hitro in slabo, pavšalno, površno, nekaj naredit, ampak seveda, izredne razmere pa zahtevajo majhno drugačen način dela in v izrednih razmerah se pa resnično pokaže, ali zmoremo skupaj, ali zmoremo naredit tisti presežek. Pravijo, da nobene krize ne smemo zamudit za priložnost, da v krizi naredimo tisto, kar smo se prej obotavljal, nismo imel morda poguma, nismo imel energije, da bi to storil, med krizo to lahko naredimo. Izpostavljena je bila digitalizacija, raziskovalno delo, podatkovne baze, uparjanje podatkov. To je pravzaprav vse to, kar je kriza tudi celotno Evropo postavila pred velik izziv. Digitalizacija je vstopila v naš prostor in jaz mislim, da z velikimi podatki, z analitiko, z uporabo sodobnih orodij, ki bodo delala za človeka, namesto človeka, pa z ustreznim strokovnim, tudi etičnim in zakonodajnim, zakonodajnimi postopki, ki bodo to seveda zaščitile, da bo to v skladu z našimi vrednotami, z našo zakonodajo, potem bomo lahko res veliko naredil in potem mislim, da bo tudi znanost in Evropa, kot taka, lahko naredila en velik korak, ne za jutri, ampak dejansko tudi za več deset let naprej. Hvala.</p>
               <p>Izpostavljena je bila digitalizacija, raziskovalno delo, podatkovne baze, uparjanje podatkov. To je pravzaprav vse to, kar je kriza tudi celotno Evropo postavila pred velik izziv. Digitalizacija je vstopila v naš prostor in jaz mislim, da z velikimi podatki, z analitiko, z uporabo sodobnih orodij, ki bodo delala za človeka, namesto človeka, pa z ustreznim strokovnim, tudi etičnim in zakonodajnim, zakonodajnimi postopki, ki bodo to seveda zaščitile, da bo to v skladu z našimi vrednotami, z našo zakonodajo, potem bomo lahko res veliko naredil in potem mislim, da bo tudi znanost in Evropa, kot taka, lahko naredila en velik korak, ne za jutri, ampak dejansko tudi za več deset let naprej. Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Jaz bi rekla, vzamem vaše besede naznanje in seveda jih razumem in seveda tudi osebno tudi podpiram, ker vem, da znanost je tisto, kar nam lahko prinese nek vpogled mogoče drugače kot vsi ostali vidimo, zato, bom rekla, vas res cenim in cenim to današnjo izredno sejo.</p>
               <p>Sedaj bi pa prešli na razpravo članov in članic odbora. Želi kdo besedo? Miha Kordiš, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo in hvala za vse predstavitve. To je bilo osvežujoče koristno, glede na to v kakšnih razmerah razno raznih Fake News manipulacije s podatki smo, ne samo pri nas, ampak po celem svetu.</p>
               <p>Imam pa eno zelo konkretno vprašanje. Kar smo lahko slišali, mislim, da je bilo od vas gospod Zaplotnik, da je človek vzpostavljen v pozicijo z največ kontakti na delovnem mestu, da je bilo značilno razvidno tudi iz, recimo, padca oziroma nihljajev navzdol ker se okužb tiče zaradi počitnic, se pravi zaradi odsotnosti iz delovnega mesta. Hkrati ste pa potem zaključili za advokaturo lockdowna, takega kot je na pomlad. Zanima me naslednje. Nisem nujno nasprotnik omejitve gibanja, sploh ne, še posebej v začetnih štadijih epidemije, kjer ga ti hočeš tudi geografsko zamejiti ali pa pač kasneje potem, če greš sistematično, recimo, čistiti občino za občino in izkoreniniti okužbo. Zanima me torej naslednje, kar se tiče sosledja ukrepov. Iz tega kar ste povedali prej sledi, da je potrebno ugasniti industrijce cone in ustaviti fabrike, ki so pač najbolj rizične, ljudje so najbolj na tesno stisnjeni tam notri, kot recimo zamejiti gibanje državljank in državljanov kot državljank in državljanov, ne kot delavcev med občinami. Zanima me vaš pogled na to. Ker to na konec dneva, če želimo, ali pa če ne želimo, se prevede v politična vprašanja. Mislim, ali bomo mi zaprli fabrike, ki delajo in štancajo kovinske komade za nemško avtomoto industrijo in na tak način zavarovali zdravje državljank in državljanov, če je to na takih pozicijah ogroženo ali tega ne bomo naredili. Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Še eno vprašanje imamo, bomo naredil en sklop vprašanj, pa boste, če lahko odgovorili, navadno tako delamo. Kolega Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica. Spoštovani vabljeni, kolegice in kolegi!</p>
               <p>Ja, tudi z moje strani bi se vam res rad zahvalil za to vašo strokovno znanstveno predstavitev. V Listi Marjana Šarca smo vedno zagovarjali znanost, tudi opozarjali, kako je v vseh teh letih bila podhranjena in da je znanost tisto vodilo, ki mora voditi svet oziroma ga moramo poslušati.</p>
               <p>Na drugi strani pa z vami nekako sem tudi zelo žalosten, če tako lahko rečem, kajti prišli smo dejansko v situacijo, ki jo dobro opiše pred tedni nastop direktorja UKC Maribor, dr. Flisa, ki je nekako v jezi govoril ali je najboljše, da ukinemo šole, kajti nekdo, ki, ne vem, 40 let dela v zdravstvu, je kirurg, se potem vpraša do katere točke smo prišli, da dejansko njemu in stroki verjame manj ljudi, kot nekemu, ki ne vem, nekem Fake News, ko ima preveč časa in se snema na internetu. Vprašati se moramo, kdo je pripeljal do tega, kateri nastopi so pripeljali do tega, da dejansko ljudje ne verjamejo več tistim, ki so se šolali, ki so svoje življenje posvetili raziskovanju in ki so prišli do nekih rezultatov. Znanstvenik Žiga Zaplotnik je res na zelo vredu način vse to predstavil, da smo tudi mi, ki nismo s tega področja to razumeli in odprl tudi eno temo, ki vsaj večina ljudi verjame, se pravi globalno segrevanje, čeprav še vedno v parlamentu sedijo tudi poslanci, ki to zanikajo v 21. stoletju, tako da potem se tudi vprašaš, kje živiš. : Zdaj imam pa tudi na to, da se tudi na nas obračajo različni ljudje, tudi zdravniki, s katerimi smo naredili tudi različne pogovore, imam vprašanje za gospoda Petrovca, ki je nekako najbolj iz tega področja. Kajti pisali so nam, da bi bilo nujno vzpostaviti sistem elektronskega, se pravi, elektronski sistem diagnostike od pobiranja brisov do sporočanja rezultatov. Se pravi, kako je to nujno? Kdaj lahko to pričakujemo? Ter tudi glede vzpostavitve teh mobilnih enot, se pravi, za jemanje brisov. Moje vprašanje je. Kako je to nujno oziroma koliko bi to pripomoglo k neki boljši sliki, ki jo imamo danes?</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Jaz bi tudi sama še v razpravo se vključila. Kar mi je ostalo v spominu od vaših besed, prezentacije, da epidemija je pojav, ki pride do problema z zamikom. Mogoče se tega res nismo v spomladanskem času vsi tega dobro zavedali. Res je, veliko škode je bilo narejeno na ta način s takimi in drugačnimi objavami. Ne bom rekla, da so bile fake news, ampak so bile to objave dotičnih ljudi z imenom in priimkom, ki so nekako, lahko rečem, ignorirali zadevo. Mogoče, jaz sem osebno jemala, tudi posmehovali, in seveda rekli, to ni nič, to je naredila tudi Vlada zato, da bi nekako kontrolirala ljudi, to je cel svet naredil, itn. Se pravi, da so zadeve šle resnično v neke politične vode, v neke delitve in se mi zdi, da je bilo tukaj narejeno največ škode že v samem začetku, da mogoče nismo enotno stopili skupaj in rekli, res je potrebno urediti, nenazadnje tudi to sledenje, to enotno povezavo podatkov, ko se jemljejo brisi, da je potem direkten vnos, da se potem lahko, seveda tako kot je rekel dr. Jakuli, da se zadeve lahko potem tudi obdelujejo, napovedujejo in tukaj imamo mi zdaj, bom rekla, eno črno luknjo, mogoče celo, čeprav kar ste pokazal, je bilo zame zelo dobro, zelo nazorno predstavljeno.</p>
               <p>Tudi sama bi želela izpostaviti predvsem ta vidik, da je potrebno te podatke pripraviti. Zdaj, na kakšen način, kako se to bo izvedlo, da se s to bar kodo opremi, da se res ve koliko ljudi je šlo na testiranje, koliko odstotkov in tako naprej, in da se to bolj redno. Nenazadnje sem tudi sama dobila kar nekaj očitkov, da ljudje, ki so šli na testiranje, so šele po enem tednu, tudi po osmih dneh izvedeli za rezultate, kar je nekoliko dolga doba. Jaz verjamem, da je zadeva bila mogoče na neki točki preobremenjena, pa vendarle se mi zdi, da je tudi to, ta hitrost je pomembna za samo zajezitev. Bi pa želela, tudi sama podpiram in bom tudi sama dala pobudo, da se to delo od doma, ki je bilo izpostavljeno, vendarle nekoliko bolj aktivno in tekoče sporoča ali pa, da se zadeve povežejo, koliko ljudi dela od doma, se mi zdi, da kot poslanka to lahko dam tudi pobudo ministru za delo, da se te zadeve tudi verjetno preko ekonomsko-socialnega sveta sprožijo, in da se te podatke točno zajema. Drugače pa res, že parkrat sem rekla hvala, znanost je uporabna za vsakega izmed nas, zato z veliko spoštljivostjo gledam na to. In želim si seveda dobrega sodelovanja s fakulteto in z nacionalnim inštitutom za javno zdravje in tudi z vami, tudi v prihodnje tudi z Odborom za izobraževanje, znanost, šport in mladino, kar se mi zdi, da le tako dobro sodelovanje lahko tudi nekaj dobrega naredi za slehernega vsakega državljana.</p>
               <p>Zdaj, če želite odgovoriti, imam še eno vprašanje, ga še lahko sprejmemo, pa vam bom potem dala dr. Zaplotnik. Izvolite.</p>
               <p>Kolega Jurij Lep.</p>
            </sp>
            <sp who="LepJurij">
               <speaker>JURIJ LEP (PS DeSUS):</speaker>
               <p>Lep pozdrav vsem!</p>
               <p>Tudi jaz sem zelo vesel – vidite, da zastopam starejše ljudi –, da sem danes to vaše predavanje in osvetlitev vzel na znanje, da vemo, da znanost je prihodnost in da je znanost bila zmeraj v zgodovini takšna, na katero bi morali ljudje dati več. Vsekakor je pomembno tisto, ko je bilo rečeno, da epidemiološka slika kaže, da se izboljšuje, starostniki pa bodo umirali. Se pravi, to je ta zamik epidemije, kar se učimo že iz zgodovine. Res sem vesel, da ste tako znanstveno k temu pristopili. Naša naloga, poslancev, glede na to, da smo poslanci, država in vlada, mi je res žal, da nismo nekaj več sredstev skozi spravili oziroma da vse, kar delamo, delamo z zamiki in z nekimi razpisi. Tudi v lokalnih skupnostih včasih, ker sem tam veliko delal, se nekaj razpisov objavi in preden pride do realizacije, mine pol leta. Se pravi, zato bi morala imeti država ali pa vlada pa ministrstvo zmeraj v rezervi nekaj sredstev. Tudi v občinah imamo vedno nek rezervni sklad, kjer lahko to takoj, glede na to, če si odgovoren državljan ali občan, se zavedaš, da ne gre delati z zamikom, ker vidim, da je v tej zgodbi, kar je danes predstavljeno, je čas zelo pomembna stvar. Če zamudiš za en teden ali pa za tudi za nekaj dni ali pa kak dan, lahko nad zadevo dejansko lahko izgubimo kontrolo in nek smisel, da sploh rešujemo problem. Mladi doktorant me je zelo prepričal, glede na to, da govori o življenju in smrti na tako preprost način, se pravi, na način, ki ga moramo razumeti, če hočemo, da bomo reševali naprej življenja. In to je pomembno. Toliko ljudi bo še umrlo, to se sliši srhljivo, ampak če imajo to odločevalci v svojih glavah, v svojih razmislekih, mislim, da bodo lažje odločali. Tako mislim, da je pomembno sodelovanje, vsi govorimo, eno je politika, drugo je pa<gap n="..."/> Pa se danes sploh ne ukvarjamo s to politiko veliko. Vemo, da smo postavljeni pred dejstvo, da bo svet ali pa naša prihodnost res bazirala na znanosti. Se pravi, preteklost nas uči, kaj se bo zgodilo v prihodnosti. Jaz tudi vem, da v sami stroki – sam sem sicer tudi<gap n="..."/>
                  <stage>/ nerazumljivo/</stage> in tudi tam se marsikaj dela z nekimi poskusi, z nekimi razvoji, z nekimi nastavki, in lahko sklepaš prihodnost na podlagi preteklosti. Drevo raste sto let, dvesto let, tristo let, ko ga prežagaš, vidiš, kako je to bilo, analize, kaj se je dogajalo pred stotimi leti; mi sicer tega ne bi vedeli. Tako je to zelo pohvalno.</p>
               <p>Bi imel pa čisto konkretno vprašanje glede domov starostnikov in starejših ljudi nad 65, kjer sem že sam blizu, in nad 85. To so ljudje, ki so manj odporni, in moramo poskrbeti, da bi za to skupino ljudi morali nekaj več narediti v tem momentu. Zdaj, kako to narediti, nisem tako pameten. Vemo, da imamo vsi neke ideje, neke zadeve, takšne in takšne analize. Po vsej verjetnosti bi morali tisti, ki imamo koga v domu starostnikov, ki jih dajejo v več skupin, rdeče, oranžne, rumene. To je nemogoče v isti stavbi reševati. Po vsej verjetnosti bi moralo biti smiselno, da se zdrave loči ali se bolne pravočasno loči, distancira, ker če je to v roku deset, štirinajst dni, lahko znižamo veliko rast te epidemije. Tako mislim, da so zdaj pred Vlado, pred nami, poslanci, kar zahtevne odločitve, kaj narediti. In tudi danes bo zanimivo, kako bo Vlada na to reagirala. Me pa veseli, da je Ministrstvo za zdravje oziroma dr. Bregantova to skupino združila. In vidim, da na podlagi nekega entuziazma, kot pravite znanstveniki, da ga imate, je pač nekaj nastalo. In to, kar je nastalo, je zelo kvalitetno. In mislim, da je prav, da se oblast na to ozira.</p>
               <p>Hvala lepa.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa tudi vam.</p>
               <p>Dajem možnost za pojasnitve dr. Zaplotniku. Izvolite.</p>
            </sp>
            <sp who="ZaplotnikŽiga">
               <speaker>DR. ŽIGA ZAPLOTNIK:</speaker>
               <p>Jaz bi odgovoril samo Mihi Kordišu. Jaz sem samo skušal objektivno predstaviti, kaj nas čaka. Mislim, imamo dve slabi možnosti, zelo slabi možnosti, sam dojemam obe kot zelo slabi, in si želim, da ne bi prišlo ne do lockdowna pa ne do teh dodatnih smrti. To je zdaj pač stvar odločevalcev, stvar vas, kako boste pretehtali, kaj je bolj pomembno oziroma mogoče našli še kakšne vidike, ali se da mogoče delo narediti še bolj varno, ali se mogoče da še bolje informirati ljudi. Končna odločitev je vaša. Je pa prav, da se zavedate, recimo, če bo epidemija upadala s takim tempom, bo smrti toliko, če bo upadala z drugačnim tempom, bo smrti toliko. Mi smo te stvari pripravili, je pa res vaša odločitev oziroma odločitev vseh tistih poslancev, ki odločajo, za kakšno strategijo se boste potem odločili. Smo pa pač prišli v neljubo situacijo, ko smo epidemijo, nadzor nad epidemijo izgubili. Sedaj pač tako je.</p>
               <p>Jaz sem samo skušal objektivno predstaviti, kaj nas čaka. Mislim, imamo dve slabi možnosti, zelo slabi možnosti, sam dojemam obe kot zelo slabi, in si želim, da ne bi prišlo ne do lockdowna pa ne do teh dodatnih smrti. To je zdaj pač stvar odločevalcev, stvar vas, kako boste pretehtali, kaj je bolj pomembno oziroma mogoče našli še kakšne vidike, ali se da mogoče delo narediti še bolj varno, ali se mogoče da še bolje informirati ljudi. Končna odločitev je vaša. Je pa prav, da se zavedate, recimo, če bo epidemija upadala s takim tempom, bo smrti toliko, če bo upadala z drugačnim tempom, bo smrti toliko. Mi smo te stvari pripravili, je pa res vaša odločitev oziroma odločitev vseh tistih poslancev, ki odločajo, za kakšno strategijo se boste potem odločili. Smo pa pač prišli v neljubo situacijo, ko smo epidemijo, nadzor nad epidemijo izgubili. Sedaj pač tako je.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Izvolite. Če se predstavite<gap n="..."/>
               </p>
            </sp>
            <sp who="PoharPermeMaja">
               <speaker>DR. MAJA POHAR PERME:</speaker>
               <p>Sem iz Inštituta za biostatistiko in medicinsko informatiko na Medicinski fakulteti in ravno tako sodelujemo pri tej analizi, kot statistiki kot verjetnost<gap n="..."/>
                  <stage>/ nerazumljivo/</stage>
               </p>
               <p>Jaz bi poudarila nekaj stvari. Stvar, ki smo jo jasno pokazali je, da je trenutno vpadanje epidemije prepočasno. Ogromen, ogromen davek bo zahteval ogromno ceno. Druga stvar je pa kakšni ukrepi so tisti, ki pomagajo. Žal ustreznih podatkov celovitih nimamo. Spomladi se je nek sklop ukrepov sprejel. Mi ne moremo razločevati med njimi na podlagi podatkov, ki jih imamo. Nikoli ni bil narejen kakršenkoli poskus tega, da bi razločevali med tem kako eni ukrepi in kako drugi ukrepi delujejo. Samo kumulativo imamo. Sedaj se ravno o tem pogovarjamo kaj nam podatki omogočajo in česa nam ne. Tisto kar nam, to smo danes pokazali. Marsičesa nam ne in tega se dobro zavedamo in tam pljujemo v temi. Ampak dejstvo je, da se epidemije upočasnjuje prepočasi. In morda tisto, kar je prof. Bokal<gap reason="inaudible">
                     <desc>(?)</desc>
                  </gap> prej rekel, rabijo več receptov kako se nečesa držati na koncu, da razumejo kaj se dogaja. In prepoved gibanja je zelo zelo hud ukrep, ki pa ljudem da vedeti, da se ne smejo gibati in družiti z ostalimi s katerimi bi se normalno družili. Tukaj morda pride še kakšna stroka zraven, morda psihologi. Ampak mi rabimo recept. Ljudje se morajo družiti znotraj nekega mehurčka, ki mora biti dovolj majhen, da se epidemija ne širi. Ljudem je treba dati recepte, s pomočjo katerih se bodo lahko obnašali ustrezno, da bo epidemija padala dovolj hitro. Ali je treba, jaz mislim, da je treba ljudem omogočiti delo, ampak omogočiti varno delo. Ves čas se je treba truditi, iskati rezerve, ki jih imamo, da bo lahko epidemija upadala hitreje. Žal pa ne moremo evalvirati posameznih ukrepov, če so bili ukrepi sprejeti istočasno. Teh podatkov nimamo.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Dr. Jakolin se je prvi javil, potem pa dr. Bokal. Izvolite.</p>
            </sp>
            <sp who="JakulinAleks">
               <speaker>DR. ALEKS JAKULIN:</speaker>
               <p>Tukaj je par izredno dobrih vprašanj in vam bi na hitro dal par odgovorov. Kot prvo, glede zapiranja delovnih mest<gap n="..."/>
                  <stage>/oglašanje iz klopi/</stage>
                  <gap n="..."/>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Dr. Bokal, izvolite, potem bo pa dr. Jakolin nadaljeval.</p>
            </sp>
            <sp who="BokalDrago">
               <speaker>DR. DRAGO BOKAL:</speaker>
               <p>Jaz se opravičujem, ko sem videl, da si šel na široko sem skočil notri, ker bi samo tole zaključil. Torej, glede teh podatkov, ki smo jih omenjali, pa receptov. Eden od receptov, ki bi lahko prišel zelo prav v zelo konkretnih podatkih na zelo konkretno vprašanje je tudi znotraj tistega stolpca »delo«, če gremo spet naprej v podrobnosti bomo spet videli »delo«, ki ima majhne stvari, pa »delo«, ki ima visoke stvari. In če bi združenje delodajalcev poskrbela, da kolega Žiga dobi take podatke, potem se lahko tudi ukrepe targetira, da se targetira tiste dejavnosti, ki res imajo veliko ukrepov, ki res razbijejo te balončke, o katerih je Maja govorila, da gremo<gap n="..."/> Torej, to je tisto, kar se bomo s časom naučili. To je tisti napredek, ko v kaos, ki mu rečemo danes vsi delamo, vnesemo tisto, aha, tile pa res imajo veliko stikov, ti morajo biti pozorni in targetiramo ukrepe in se na ta način učimo, ker na Covid baje da ne postanemo trajno imuni in ti problemi so taki, da je smiselno začeti tovrstne raziskave delati. Se opravičujem, Aleks, še enkrat.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Dr. Zaplotnik.</p>
            </sp>
            <sp who="ZaplotnikŽiga">
               <speaker>DR. ŽIGA ZAPLOTNIK:</speaker>
               <p>Ja, mogoče bi ravno to, o tem kar smo se pogovarjali, targetirani ukrepi, danes mislim, da zvečer, je predstavitev kolega Jureta Leskovca. Oni so analizirali sledi mobilnih telefonov in na podlagi tega ugotovil, kateri so tisti »settingi« oziroma, v katerih situacijah pride do največjega števila kontaktov. Seveda ne smemo nobene študije jemat kot suho zlato. Kajne, seveda je pomembno tudi, kakšne so zunanje okoliščine kontaktov. Ali je to v neki hladilnici, v predelovalni industriji, ali je to recimo, nekje drugje. Ampak, vseeno, zelo nazorna študija, ki bi lahko spodbudila tudi bolj »targetirane« ukrepe.</p>
               <p>Hvala lepa. Oprosti Aleks.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Ravno to sem hotela povedat, o tem modelu, ki sem že na začetku, v uvodu, želela povedat, da je dr. Jure Leskovec, se pravi nek model vzpostavil, no, pa ste<gap n="..."/> Hvala lepa no.</p>
               <p>Dr. Jakulin, izvolite.</p>
            </sp>
            <sp who="JakulinAleks">
               <speaker>DR. ALEKS JAKULIN:</speaker>
               <p>Hvala za dovoljenje, da odgovorim na nekatera vprašanja in izzive članov komisije.</p>
               <p>Torej, kot prvo, tisto, kar je ključno pri razumevanju števila kontaktov na delovnem mestu. To so tvegani kontakti na delovnem mestu. Če imamo vsi maske, tako kot imamo mi zdaj, ni to tvegan kontakt. Če mi zdaj ne bi imeli mask, bi bil to tvegan kontakt. Kot drugo, ko imamo medije, ko mediji nagovarjajo nekoga h kaznivemu dejanju, kako se to jemlje. Kar se mene tiče, če nekdo nagovarja ljudi h kaznivim dejanjem, je to mogoče problem. Mogoče se moramo vprašat, kajne, kaj lahko naredimo glede, se pravi, obnašanja medijev, naj bojo to socialni ali pa uradni. Glede podatkov in kvalitete podatkov. Načeloma statistiki lahko počistimo šum v podatkih, če le vemo, ali je bil test narejen z enim testom ali pa z drugim testom. Tako da, več podatkov, načeloma, je boljše.</p>
               <p>Zelo pomembna je vloga informacijske koordinacije, tako modelske, znanstvene koordinacije, ki jo vidite tukaj, ampak tudi informacijske, kajne, kar se tiče zbiranja podatkov in kvalitete zbiranja podatkov in <stage>/ nerazumljivo/</stage> zbiranja podatkov. To, se opravičujem vsem, ampak to je katastrofa in zato smo mogli, v bistvu, prostovoljne gasilce dobit, ko smo prostovoljni naredili to petkrat boljše kot uradno.</p>
               <p>Glede starostnikov. Po moje, ni samo, kako bomo starostnike zaščitili direktno. Po moje je zelo pomembno pogledat zaposlene in tiste, ki so v stiku s starostniki in se morajo tudi tisti ljudje ustrezno obnašat v svojem zasebnem življenju in morajo popolnoma dobro razumet, da to, če zakašljajo v dvigalu, pomeni, da so okužili vse tiste, ki bojo v tistem dvigali bili v naslednjih urah.</p>
               <p>Tako da, to, par odgovorov.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Preden dam kolegu, se je Kordiš javil, ampak bom dala vam besedo, pa še dr. prof. Cizlju.</p>
               <p>Izvolite, dr. Bregantova.</p>
            </sp>
            <sp who="BregantTina">
               <speaker>DR. TINA BREGANT:</speaker>
               <p>Ja, najlepša hvala.</p>
               <p>Jaz mislim, da smo prej videl to, kako pravzaprav znanstvena srenja deluje. Dejansko se med sabo poznamo, imamo lahko tudi različna mnenja, ampak se vedno srečamo, potem poiščemo tista stičišča, poskušamo razumet drug drugega in jaz se tukaj strinjam, da je težko bit odločevalec v tako zelo neugodni situaciji, kot je tale Covid-19. Covid-19 je nepripravljen ujel cel svet in edino tisti, ki so se sposobni hitro učit, ki so sposobni učenja tudi na napakah, ki so sposobni hitrega, agilnega ukrepanja in potem tistega, kar se dogovorijo, ko najdejo skupen konsenz, zares stopijo skupaj in se vsi tega načrta držijo, tisti bodo izšli iz te epidemije močnejši, bolje in hkrati tudi verjamem, z neko vizijo za prihodnost.</p>
               <p>In, jaz mislim, da pač odločevalci imajo odgovornost, če kaj naredijo, pa tudi če česa ne naredijo. Tukaj mi v bistvu malo pozabljamo in danes je meni pravzaprav žal, ampak mi resnično v skupini nimamo sociologov, antropologov, psihologov, ki pa gotovo imajo tudi svoj vidik, svoje videnje te epidemije. Ampak današnji sestanek je bil pravzaprav, da pokažemo kot ekspertna skupina, kaj mi, ko neodvisni vidimo in kako si s tem lahko pomagamo, nimamo pa nobenih iluzij, da vemo več, kot to, kar smo prikazal. Ekonomski učinki, potem socialni učinki<gap n="..."/> Z več podatki bi morda tudi to lahko, mislim, bi gotovo to lahko ocenil, ampak seveda to zahteva še nek dodaten »input«. : Tako da, jaz mislim, da ta današnja seja naj bo namenjena predvsem temu opolnomočenju tako odločevalcev kot tistih, ki nas poslušajo, morda da res prispevamo k tem razumevanju, zakaj se je ukrepov, ki so bili do sedaj sprejeti, resnično vredno tudi držati. Te ukrepe, ti ukrepi niso politični, čeprav so bili morda tako razumljeni, ampak dejansko mi v boju z epidemijo nimamo za enkrat boljših orodij. In če se nekaj dogovorimo, da nekaj počnemo, potem dajmo to početi tudi z namenom, da preprečimo čim večje število smrti, in da v bistvu ta upad epidemije pohitrimo. Res bi si želela, mislim da ga ni nikogar v Sloveniji, ki si ne bi želel, da bi v tem trenutku epidemija upadala hitreje in vsak od nas lahko k temu upadu sam še dodatno prispeva, to se pravi, s tem res upoštevanjem ukrepov.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala tudi vam.</p>
               <p>Prof. Cizelj, imate besedo.</p>
            </sp>
            <sp who="CizeljLeon">
               <speaker>DR. LEON CIZELJ:</speaker>
               <p>Hvala lepa.</p>
               <p>Samo eno, skoraj črno-belo zelo poenostavljeno slikico razmisleka o lock downu bom podal. Ravno v tem, ker intuitivne eksponentne funkcije pravzaprav ne slišimo čisto dobro, si jo ne znamo čisto dobro predstavljati. Takole, gremo nazaj v 20. novembra. Okoli 20. novembra smo imeli po ocenah približno 100 tisoč okuženih. Ne vemo za vse. Samo sklepamo, da je bilo približno to. Takrat se je številka podvojevala malo prej kot v enem tednu, pa recimo, da v enem tednu. Če bi takrat nič ne naredili, bi se v vsakem tednu podvojilo, kar bi pomenilo, da bi se do danes zadeva povečala za faktor 8. torej takrat, torej 800 tisoč okuženih. Polovica Slovenije, še deset dni naprej, pa vsi bi nas zmanjkali, tako nekako to gre. Zdaj, takrat je bila odločitev, daj tako jo jaz vidim, zelo poenostavljeno rečeno, ali gremo v prostovoljni lock down ali gremo v naravni lock down. Ni, s kolegom Zaplotnikom se pravzaprav zelo strinjam, nimamo dobrih izbir pred sabo, imamo samo možnost kontrolirati stvari do neke mere. Zdaj podobno velja, če smo danes približno na ustaljenem stanju, torej se bo ta epidemija nadaljevala z enakim tempom kot je danes pa včeraj, potem smo, dokler ne okužimo vseh Slovencev, bomo v istem stanju. Torej, lock downi in te zadeve blazno pomagajo hitreje sprazniti bolnice in hitreje omogočiti ljudem, da gredo nazaj delati. Zelo enostavno je to, se mi zdi, iz stališča številk. Tole.</p>
               <p>Pa še to naj navržem. Dr. Leskovec je lahko naredil to analizo zato, ker ima dostop do gibanja mobilnih telefonov. Ne pozabite te malo podrobnosti. In sicer, od privat firme, ki se ji rečem, mislim da Google. Hvala lepa. <stage>/ oglašanje iz ozadja/</stage>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Ja, če se izklopite, da bo<gap n="..."/>
               </p>
               <p>Dr. Zaplotnik.</p>
            </sp>
            <sp who="ZaplotnikŽiga">
               <speaker>DR. ŽIGA ZAPLOTNIK:</speaker>
               <p>Ja. Podjetje je v bistvu, ja, oni dobivajo od Googla, ampak podjetje, prav namensko podjetje, ki se ukvarja s sledenjem oziroma z analizo teh mobilnih sledi, ker teh je ogromno, oni so to delali na urnem nivoju, ne smemo pozabiti, mislim, da smo se pogovarjali o milijardah povezav na uro. Oni to lahko naredijo, ja, imajo podjetje, Save graf recimo, ki se prav namensko samo s tem ukvarja. Tako da, ja. So si lahko veliko opomogli s tem. Jaz sem ravno včeraj bil v kontaktu z eno skupino na IJS, in oni so že probali, ukvarjajo se z umetno inteligenco, oni so te kontakte že probali dobiti, ampak seveda, potem je bil problem, ker naši, kako bi rekel, telekomunikacijska podjetja niso želela teh stvari deliti oziroma je bil problem pravice in tako, tako da<gap n="..."/> S tem, da so to anonimizirani podatki, ne vemo nič praktično, sploh ne rabimo vedeti v bistvu točno kje je kontakt nastal, bolj to koliko jih je bilo recimo. Ja, s tehnologijo si lahko pomagamo, je pa res, da je tanka meja med zasebnostjo pa med, v redu, ja<gap n="..."/>
               </p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Jaz bi samo opozorila, da z današnjo sejo smo nekje do, še petnajst minut lahko v tej dvorani. Zdaj, če bomo lahko tole nekako strnili.</p>
               <p>Zdaj, če želite dr. Bregantova dodati, drugače se je pa javil Miha Kordiš pa gospod Rajić.</p>
               <p>Miha Kordiš ima besedo, potem pa gospod Rajić, pa vam bom potem dala besedo, državna sekretarka.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>Mislim, da je v tem hipu na mestu en metodološki disclaimer. Gospa državna sekretarka, vi ne govorite iz pozicije stroke, ne govorite s pozicije znanstvene srenje, ampak govorite s politične pozicije državne sekretarke in zagovarjate določene politične interese s te pozicije. To, da vi te politične interese maskirate v neko puhlo retoriko stroke, je, milo rečeno, zavrženo. Gospa državna sekretarka, ne morete reči, da je epidemija ujela nepripravljen cel svet, če govorimo o avgustu, če govorimo o septembru in če govorimo o oktobru – to se lahko reče za februar pa marec, pa se ne pogovarjamo o februarju pa marcu. In tudi zelo težko s strokovne pozicije zagovarjate naslednje, tole mi je ravnokar priletelo na mail: »Tina Bregant je izdala navodilo: okuženi naj delajo. Zaposleni v domovih starejših, očitno, tudi če so okuženi, pa ne izkazujejo simptomov, morajo še naprej odhajati na delo.« Ne mi reči, da je to strokovna odločitev, pod katero se kakršnakoli stroka zares podpiše. Pač, to so aktivnosti, ki jih vodi politični interes in politična odločitev in ne strokovni premislek. Če bi vodil ukrepe in njihovo oblikovanje, tudi navsezadnje vladno komuniciranje kakršenkoli strokovni razmislek in strokovna usmeritev, potem tudi tako huda represija v resnici sploh ne bi bila potrebna, ker bi ljudje Vladi zaupali, in tudi ne bi prišlo do preobremenitve bolnišničnih kapacitet in do tega, da so se domovi starejših spremenili v krizna žarišča, kjer se smrti kopičijo in ljudje izgorevajo. Tako, lepo prosim!</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Tudi sama se prijavljam k razpravi, oprostite, kolega Rajić.</p>
               <p>Jaz upam, da ne bo zdajle s tem izvajanjem, kolega Kordiš, padlo na to, da smo povozili stroko. Jaz še vedno verjamem v to, kar so znanstveniki, naši, slovenski, ki so naš up, to predstavili na tem Odboru za izobraževanje, znanost, mladino in šport, da je to utemeljeno. Vse ostalo se mi zdi, da je razprava za nek drug odbor, ko bomo kakšne druge ukrepe obravnavali. Ampak danes smo pa zgolj in izključno se seznanili z znanstvenim pristopom modeliranja covida-19.</p>
               <p>Besedo dajem Branetu Rajiću.</p>
            </sp>
            <sp who="RajićBranislav">
               <speaker>MAG. BRANISLAV RAJIĆ (PS SMC):</speaker>
               <p>Hvala, gospa predsednica.</p>
               <p>Dober dan vsem!</p>
               <p>Rad bi se dotaknil neke druge teme oziroma nekega drugega zornega kota, ker me to posebej zanima, ker imamo tu strokovnjakinjo tudi za medicinsko statistiko in za evidentiranje različnih podatkov, ki se nanašajo na zdravstvo in spremljanje epidemije. Namreč, mene zelo boli dejstvo, da je širitvi epidemije ali slabši zajezitvi epidemije prispevalo ravno to, da so na družbenih omrežjih ljudje, ki nimajo nobenega strokovnega znanja, imeli dovolj prisotno oglašanje, dovolj jasno, glasno in zelo razširjeno oglašanje, ki se je zoperstavljalo v neki<gap n="..."/>
                  <stage>/ nerazumljivo/</stage> poziciji znanstvenikom. Tudi sam sem bil priča na Inštitutu Jožef Štefan, ko smo predstavljali Zakon o nalezljivih boleznih, da, recimo, ljudje brez dneva medicinske izobrazbe se postavijo na oder in pametujejo doktorjem znanosti, imunologije, epidemiologije, pediatrije. Ne moreš verjeti, ampak res se je to dogajalo. Dobili so pa veliko sledilcev, ker pač nekateri zaradi tega izražajo svoj punt ali enostavno neke svoje probleme, ker drugače ne morejo z njimi shajati, kot da se uvrstijo v neko tako skupino. In zdaj, kar želim vprašati, je naslednje. Ko se epidemija, če se, razvije do neke mere, ko več ne bo bolnišničnih postelj, ko ne bo enakopravne možnosti, da se pomoč izkazuje vsem na enak način, ali bi mogoče bilo prav premisliti, da vsaj tisti, ki so se tako javno deklarirali zoper temu in širili epidemijo, namesto da bi jo poskušali na nek način omejiti ali skupaj delati s stroko, ali bi bilo smotrno, da se v teh zaznamkih, ki so, recimo, evidence, da se pač na nek način pokaže, da prednosti pa ne boste mogli imeti. Ker dogaja se, da ravno tisti, ki so bili najbolj glasni, ko se pa zgodi, da »fašejo« covid, se na nek način potem ko se pa zgodi, da fašejo Covid, da se na neki način, potem prav rinejo v prve vrste, da bi šlo. Torej res je to na neki način hipotetično, jasno, ampak jaz ne morem mimo tega, da enostavno vidim, da ljudje niso enakopravni v tem in da je mogoče čas, da se tudi eden tak pristop ubere iz enostavnega razloga, ker bo veliko tistih, ki jim sledijo, ki jim bo dal misliti in bodo na neki način se resetirali, ker sedaj so ti glasovi eni in drugih pravzaprav enakovredni ob tem, da eni imajo znanje drugi pa ga nimajo postavljajo pa se v isto vrsto.</p>
               <p>Hvala.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa.</p>
               <p>Lahko odgovorite, potem pa.</p>
               <p>Kolega Kordiš.</p>
            </sp>
            <sp who="PoharPermeMaja">
               <speaker>DR. MAJA POHAR PERME:</speaker>
               <p>Če sem jaz<gap n="..."/> Začnem ali ne?</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Ne boste, potem.</p>
               <p>Kolega Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
               <p>Kolikor mi gredo sicer silno na živce antiznanstveni teoretiki zarote od antivaksarjev do antimaskarjev naprej ne moremo delati triaže do tega kdo bo pač opravičen od medicinske oskrbe in kdo ne bo ali ste vi normalni. Še posebej, ker so se te teorije zarote povezane z Covid-19 razrastle v razmerah, kjer o tem epidemiji komunicira Janez Janša, komunicira Jelko Kacin, komunicira minister za notranje zadeve ne pa recimo te gospe in gospodje, ki smo jih danes na seji tega odbora poslušali. Še edini bolj izpostavljeni strokovni ime in priimek je bil gospod Krek iz NIJZ, ki a pa nihče ne jemlje resno in nima nikakršne strokovne avtoritete. Vi boste po mesecih in mesecih konfuznih, represivnih navodil s strani Vlade, ki jih dajejo tako nepooblaščene in nekvalificirane osebe kot je minister za notranje zadeve, kjer se žuga ljudem, se jim daje položnice sam vladni vrh se pa teh navodil drži. Odgovornost za to prenesli na družbeno omrežje in na določene posameznike in jim po možnosti odrekli medicinsko oskrbo. Vi ste popolnoma znoreli!</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Kdo je to rekel? Mislim nobeden ni o tem govoril, da bi se odrekla kakršnakoli medicinska<gap n="..."/> Jaz nisem tega razumela. Očitno slišimo tisto, kar imamo v glavi. To, kar je že prej na začetku dr. Bregantova predstavila kako delujejo naši možgani, hvala vam za to.</p>
               <p>Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica.</p>
               <p>To je sicer replika oziroma glede na to, kar je kolega Rajić govoril tudi sam sem izpostavil pač problem, da smo pač prišli na začetku razprave pač prišli do situacije, da nihče več nikomur ne verjame in da znanstveniki so 40 ali 50 let svojega truda, prostega časa, denarja vlagali v to pač jim ni nihče nič več ne verjame, verjamejo pa nekomu, ko se pač posname in ima 100 tisoč ogledov, ampak moramo izvirati zakaj se je to začelo dogajati. Začelo se je dogajati, zato ker ljudje več ne verjamejo pač informacijam, do katere je pač vlada Janeza Janša pripeljala. V zadnjih tednih sem opravil mnogo pogovorov tudi z zdravniki, ki delajo na Covid oddelki, da ja, da jih kličejo za pomoč tudi ti, ko so pred nekaj tedni niso verjeli v virus sedaj pa kličejo kako je z njihovimi družinskimi člani. Kot sem rekel to se dogaja predvsem, zaradi napačne retorike. Tudi zdravniki govorijo tudi če bi ne vem njihov kolega Krek imel 10 Nobelovih nagrad za medicino je popolnoma neprimeren, da da kakršnokoli izjavo glede kakršnekoli zadeve napram medijem, ker enostavno ni človek, ki lahko nastopa pred mediji, ker v tem trenutku je naredil toliko napak, da mu nihče več ne verjame. Če bi pred mediji stali takšni govorci kot so danes, ko pač nekaj povedo in lahko verjameš bi tudi zaupanje v ukrepe bilo mnogo večje in tudi predvsem manj bi bilo teh nekih ljudi, ki pozivajo od ne nošenja mask ali česarkoli. Včeraj sem na RTV oziroma na Valu 202 poslušal radijsko oddajo, kjer je bil cenjeni dr. Brecelj in na enostaven način povedal glede mask. Pri operacijah zdravniki oziroma kirurgi že več kot 100 let uporabljamo maske, zaradi tega še eden ni umrl, se pravi, na enostaven način je povedal in mislim, da je s tako izjavo pridobil tisočkrat več zaupanja kot ga lahko katerikoli vladni govorec. Vlada bo morala na tem največjo odgovornost prevzeti sama in postavljati ljudi, ki bodo verjeli. Kajti, kakorkoli je bilo, ko je na dan bilo 30 okuženih in se je govorilo, da Vlada Marjana Šarca govori, da nič ne dela, da bo ustavna obtožba in ne vem kaj še, takrat so pred mediji nastopali epidemiologi. Sam nisem s tega področja, ampak, sem pozabil že kako se piše, mislim, da Pirnat oziroma kaj je bila prejšnja predsednica NIJZ oziroma direktorica, pač njej so ljudje verjeli. Ampak se jo je diskriditiralo. Potem je prišel nek nov direktor, se ga je pač zamenjalo, zato ker je strokovno nekaj povedal in se je pač postavilo človeka, ki se ukvarja z, ne vem, mislim, da z drogami sedaj v času največje epidemiološke krize. Ljudje so izgubili zaupanje, tudi izobraženi ljudje me pač kličejo in sprašujejo kaj je normalno in kaj ni normalno. Pač vsak proba pozvati ljudi, da upoštevajo ukrepe. Ampak ko izobraženi ljudje in tudi strokovnjaki ničemur več ne verjamejo smo pač res zašli tudi kot družba. Vlada se bo morala s komuniciranjem najprej lotiti tega problema.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Sedajle imamo res samo še zgolj 3 minute. Bi samo želela, lahko prekinemo, pa nadaljujemo čez teden, dva. Ni potrebe. Se pravi, dr. Maja Pohar Perme, pa potem še dr. Petrov se javil.</p>
            </sp>
            <sp who="PoharPermeMaja">
               <speaker>DR. MAJA POHAR PERME:</speaker>
               <p>Cilj današnje predstavitve je bilo predstaviti, da v Sloveniji imamo stroko, imamo znanje, imamo ljudi. Nimamo jih veliko. Uspeli smo se združiti, preprečiti to, da bi ena stranka enega znanstvenika in druga stranka drugega znanstvenika vzela, mi smo to uspeli. Žal imamo pa težave. Smo še vedno prostovoljni, zaradi česar nam primanjkuje časa, resursov, kvalitetnih podatkov. In tukaj smo prišli predvsem s pozivom, pomagajte nam. Vendar pa, seveda, kdo nam lahko pomaga? Pomaga nam k večji vidnosti, k temu, da nas bo več ljudi slišalo, nam lahko pomaga politika. Vendar to ne pomeni, da se moramo v trenutku umazati s to politiko. Mi smo kot celota. Če želite, če ste razumeli potrebo po znanosti v tem trenutku, potem prosim nas podprite vsi, da lahko kot celota in kredibilno nastopamo naprej.</p>
               <p>Pa še tole, k sreči stroka deluje po etičnih pravilih stroke. Zdravniki delujejo v skladu s Hipokratovo prisego in etičnostjo in se ne ozirajo na politične pomisleke. In enako znanstvenikov politika v resnici nas ne zanima.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Hvala lepa. Sicer Aljaž Kovačič, ampak jaz bi dala še dr. Petrovcu prej besedo<gap n="..."/>
                  <stage>/oglašanje iz klopi/</stage>
               </p>
            </sp>
            <sp who="PetrovecMiroslav">
               <speaker>DR. MIROSLAV PETROVEC:</speaker>
               <p>Želel sem samo odgovoriti na to, kar me je gospod Kovačič prej vprašal. Bom zelo kratek. Sigurno je nujno urediti ves ta zajem podatkov na začetku. To je, še enkrat povem, ena izmed temeljnih prioritet. Kaj je treba narediti smo tudi v pisni obliki že posredovali na ministrstvu. Tako da, jaz samo pričakujem, kdorkoli bo že izbran, jaz sem popolnoma agnostičen, kar se tiče izvajalcev. Imam pa dosti izkušenj, da si približno znam predstavljati kdo bi to lahko ali ne lahko bil sposoben narediti. Kar je kolega rekel, bom jaz preveril samo na naš inštitut je 45 različnih, ki pošiljajo, se pravi vse te točke je treba pokriti. Če govorim o hitrih testih se to lahko začne meriti v 145 mestih in to ni majhen zalogaj. To so ljudje, se morate zavedati, ki do epidemije gripe niso vzeli nobenega brisa, niso imeli nobene potrebe po pošiljanju. Se pravi, je ta mehanika zajema podatkov za njih, če hočete, popolnoma nova, tuja. Nimajo ne opreme, ne znanja. Tako da tu jim je treba pač pomagati. Mi vemo kako se to naredi. Je tudi že, saj pravi, neka podjetja so naredila. Naša ideja je bila, da seveda se nikogar, ki je že kaj naredil, ne izključuje, tako kot mislim, da je sledilnik dobro pokazal, da so vse, ki kaj znajo, splača dati v isti čoln, ne glede na to kaj kdo sicer misli, ampak da vsi pomagajo z znanjem, ki ga imajo. In to se je pri sledilniku to zelo dobro pokazalo. Ja, to je ključna stvar, da se vse to informatizira in je treba res, časa nimamo nič. Vsak dan, ki ga izgubimo imamo na drugi strani manjko teh podatkov in slabše podatke. Sploh zato, ker se hitri testi že uporabljajo, se bodo uporabljali in jih je treba pač nekje zajeti.</p>
               <p> Samo še to bi rekel glede mobilnih odvzemnih ekip. To je tudi že 6 mesecev cokla, res hudo je. Jaz sem sam šel osebno pomagati, ker se ni smotrna uporaba časa v kakšen <stage>/ nerazumljivo/</stage> obrise jemati ali kakšno podjetje smo koga delegirali. Mislim, da se je sedaj tudi še za zasebnike nekaj naredilo, ampak prav bi bilo, da res se organizira tudi na tem bi rekel najvišjem nivoju ali pa pri NIJZ pri kateremkoli izvajalcu neka ekipe, ki če pride do izbruha v DSO mora to narediti to, kar ste vi rekla v tistem dnevu, ne smemo si dovoliti, da nimamo ljudi, čakamo, prosimo dva tri kdo bo šel koga pobrisat.</p>
               <p>Samo še to bi dodal. Kar je po mojem zelo slabo skomunicirano, čeprav sem to že večkrat, saj državna sekretarka ve že kakšen mesec je vsakemu državljanu v e-zdravju njegov izvid od Covida dostopen samo to je treba skomunicirati, da vsak lahko do svoje izvida pride praktično v tisti minuti, ko ga mi zaključimo in je popolnoma nepotrebno klicanje zdravnikov, čakanje na papir ali kakorkoli. To že obstaja samo tukaj je treba pač ljudi opolnomočiti. Jaz sem sam zdravnik in mi je vedno hudo za ne vem si imel deprivilegirane skupine starejše, ki mogoče tega ne znajo, ne morejo, ampak če bomo 60, 70 % ljudi, ki pa to znajo spravili ven iz sistema in si bodo sami pogledali bodo tisti, ki so sicer na voljo imeli več časa, da za te ogrožene skupine poskrbijo in jim na neki drugi način pomagajo.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Spoštovani, ali vidite, da smo na uri? Če je kratko, postopkovno. Moramo pa res zaključiti ali pa prekiniti sejo pa jo nadaljujemo.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala, predsednica za besedo.</p>
               <p>Še zadnjič.</p>
               <p>Glede na to, da smo mi Odbor za izobraževanje, znanost, šport in mladino nekako moramo zagovarjati znanost se nam mogoče zdi kot neko simbolno sporočilo, da mogoče sprejemamo sklep, da tudi naš odbor podpira znanost in da še mogoče vključimo, da pozivamo glede teh zadev kot je dr. Petrovec rekel mobilnih enot oziroma tega elektronskega sistema, da se čim prej to uredi, če damo kot odbor predlagate to pokažemo neko enotnost, da vsi podpiram znanost in da se tudi poziva Vlado, da čim prej te zadeve uredi.</p>
            </sp>
            <sp who="DimicIva">
               <speaker>PREDSEDNICA IVA DIMIC:</speaker>
               <p>Glede na to, da ste podal sklep jaz sporočam, da prekinjam današnjo sejo in jo bomo nadaljevali ob prvem možnem terminu v prihodnosti, ker drugače sem imela pripravljen drugačen sicer sklep, da smo se seznanili s točko modeliranja, ampak je postopkovni predlog poslanca bil tak, da se zadeva na tej točki prekine.</p>
               <p>Hvala lepa še enkrat vsem, da ste nas opolnomočili tudi na tem področju.</p>
               <stage type="time">(SEJA JE BILA PREKINJENA 12. NOVEMBRA 2020 OB 9.48.)</stage>
            </sp>
         </div>
      </body>
   </text>
</TEI>
