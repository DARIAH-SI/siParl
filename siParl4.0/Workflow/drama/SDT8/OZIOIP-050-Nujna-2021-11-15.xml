<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIOIP-050-Nujna-2021-11-15">
   <teiHeader>
      <fileDesc>
         <titleStmt>
            <title>Odbor za infrastrukturo, okolje in prostor</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-050-Nujna-2021-11-15.OZIOIP" n="050">
               <name>Nujna</name>
               <date when="2021-11-15"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-050-Nujna-2021-11-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-050-Nujna-2021-11-15.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA INFRASTRUKTURO, OKOLJE IN PROSTOR</stage>
            <stage type="session">50. nujna seja</stage>
            <stage type="date">(15. november 2021)</stage>
            <stage type="chairman">Sejo je vodil Bojan Podkrajšek, predsednik Odbora za infrastrukturo, okolje in prostor.</stage>
            <stage type="time">Seja se je začela ob 8.30.</stage>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Spoštovane kolegice, cenjeni kolegi, pričenjam 50. nujno sejo Odbora za infrastrukturo, okolje in prostor ter vse prisotne prav lepo pozdravljam in vam želim eno dobro jutro.</p>
               <p>Obveščam vas, da opravičenih za današnjo sejo ni, z pooblastili pa nadomešča naš poslanski kolega Marijan Pojbič poslanskega kolega Ljuba Žnidarja iz Poslanske skupine SDS.</p>
               <p>Prehajamo na določitev dnevnega reda seje Odbora. S sklicem seje ste prejeli dnevni red z eno točko v zvezi s katero v poslovniškem roku nisem prejel nobenega predloga za spremembo, zato je ta določen kot ste ga prejeli s sklicem. Prehajamo na <title>1. TOČKO DNEVNEGA REDA – PREDLOG ZAKONA S SPREMEMBAH IN DOPOLNITVAH ZAKONA O SPODBUJANJU RABE OBNOVLJIVIH VIROV ENERGIJE,</title> ki ga je Državnemu zboru v obravnavo in sprejem 21. 10. 2021 posredovala Vlada s predlogom, da se predlog zakona obravnava po skrajšanem postopku.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA S SPREMEMBAH IN DOPOLNITVAH ZAKONA O SPODBUJANJU RABE OBNOVLJIVIH VIROV ENERGIJE,</title> ki ga je Državnemu zboru v obravnavo in sprejem 21. 10. 2021 posredovala Vlada s predlogom, da se predlog zakona obravnava po skrajšanem postopku.</p>
               <p>Kolegij predsednika Državnega zbora je na svoji 120. seji 5. 11. 2021 sklenil, da se predlog zakona obravnava po skrajšanem postopku. Predlog zakona je na današnjo nujno sejo odbora uvrščen na podlagi zahteve skupine poslank in poslancev s prvopodpisanim Danijelom Krivcem za sklic izredne seje Državnega zbora Republike Slovenije z dne 9. 11. 2021.</p>
               <p>Za obravnavo je bilo posredovano naslednje gradivo: predlog zakona z dne 21. 10. 2021, mnenje Zakonodajno-pravne službe z dne 11. 11. 2021 in mnenje Komisije Državnega sveta za lokalno samoupravo in regionalni razvoj z dne 12. 11. 2021.</p>
               <p>V poslovniškem roku je bil vložen amandma poslanskih skupin SDS in NSi k 1. in k 2. členu. Vsa navedena gradiva so objavljena na spletni strani Državnega zbora.</p>
               <p>Na sejo so bili k obravnavi te točke povabljeni: Ministrstvo za infrastrukturo, Komisija Državnega sveta za lokalno samoupravo in regionalni razvoj, Agencija za energijo ter Zakonodajno-pravna služba.</p>
               <p>Pričenjam drugo obravnavo Predloga zakona, v kateri bomo na podlagi 126. člena Poslovnika Državnega zbora opravili razpravo in glasovanje o posameznih členih predloga zakona.</p>
               <p>Besedo dajem predstavniku predlagatelja. Z nami je državni sekretar na Ministrstvu za infrastrukturo gospod Blaž Košorok. Beseda je vaša. Izvolite.</p>
            </sp>
            <sp who="KošorokBlaž">
               <speaker>BLAŽ KOŠOROK:</speaker>
               <p>Hvala lepa, predsednik, za besedo. Spoštovani poslanci!</p>
               <p>Torej s predlaganim zakonom o spremembah in dopolnitvah Zakona o spodbujanju rabe obnovljivih virov energije določamo ali pa urejamo tri ključne stvari; odpravljamo napačen prenos 17. člena direktive 2018/2001 EU v primeru samooskrbovancev, omogočamo distribucijskemu operaterju, da odločbe izdane v postopku pridobitve soglasja za priključitev za naprave za samooskrbo katerih priključna moč ne presega 50 kilovatov vroča z navadno vročitvijo v hišni predalnik, v poštni predal ali na elektronski predal naslovnika. S tem bo omogočeno izvajanje 17. člena za surove, se pravi Zakona o spodbujanju rabe obnovljivih virov energije v praksi skladno z zakonodajo. Se pravi poenostavljamo vročanje. To je potrebno, saj bi upoštevane sistemske zakonodaje o vročanju lahko privedlo do neskladja z EU zakonodajo, ki zahteva izdajo odločbe v enem mesecu. Zato je bistveno, da gre pri 42. členu za srove?, za specialno določbo, ki bo veljala ne glede na vsebino sistemske zakonodaje. To je ZUP, to je Zakon o upravnem postopku in pa bodoči Zakon o debirokratizaciji. Tudi če bosta ta dva sprejeta kasneje. In še na koncu. Ureja se možnost, da center za podpore izvaja naloge s področja spodbujanja energetske učinkovitosti, alternativnih goriv in pa zmanjševanje emisij v prometu, ki se izvajajo izven gospodarske javne službe.</p>
               <p>Prejeli smo tudi mnenje Zakonodajno-pravne službe, da se k 1. členu pripravi amandma, s čimer se strinjamo. Amandma je pripravljen in usklajen z Zakonodajno-pravno službo Državnega zbora.</p>
               <p>V zvezi z 2. členom, to je ta poenoten postopek vročanja, Zakonodajno-pravna služba predlaga, da se ponovno prouči možnost, da bi se vročanje v postopku, ki teče na podlagi enostavne vloge za priključitev uporabljala sistemska zakonodaja, ki se nanaša na vročanje. V zvezi s tem, kot sem že omenil, odgovarjamo, da bi upoštevanje sistemske zakonodaje lahko pomenilo neskladje z 17. členom direktive 2018/2001 EU o spodbujanju uporabe energije iz obnovljivih virov. Direktiva pač v omenjenem členu za manjše proizvodne naprave NAOVE in demonstracijske projekte predpisuje obveznost držav članic, da vzpostavijo postopek enostavnega obveščanja za priključitev na omrežje. Zato se s predlogom zakona uvaja poenostavitev načina vročanja upravnih odločb na način, da je omogočena tudi navadna vročitev. Tako kot sem rekel; po elektronski pošti in skrajšanjem teh rokov kdaj se vročitev šteje za opravljeno.</p>
               <p>Poenostavitev postopka je namenjena pravilnemu prenosu direktive, kot sem tudi že prej omenil, debirokratizacij in je izključno v interesu vlagateljev, ki so lahko tudi razbremenjeni administrativnih postopkov in stroškov vezanih na uporabo varnega elektronskega predala.</p>
               <p>Glede na navedeno ugotavljamo, da je predlagana drugačna ureditev vročanja potrebna, saj bi morebitno upoštevanje pripomb Zakonodajno-pravne službe k 2. členu lahko privedlo do neskladja z evropsko zakonodajo.</p>
               <p>Ob tem dodajamo, da je bistvenega pomena, da gre pri 42. členu Zakona o spodbujanju rabe obnovljene energije za specialno določbo, ki bo veljala ne glede na vsebino sistemske zakonodaje. Kot sem prej omenil nov Zakon o upravnem postopku in pa bodoči Zakon o debirokratizaciji.</p>
               <p>Glede na navedeno predlagamo, da se Predlog zakona podpre. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, državni sekretar.</p>
               <p>Želi besedo predstavnica Zakonodajno-pravne službe? Z nami je Valentina Marolt. Izvolite.</p>
            </sp>
            <sp who="AnamarijaMaroltValentina">
               <speaker>VALENTINA MAROLT:</speaker>
               <p>Hvala za besedo.</p>
               <p>Že gospod državni sekretar je v svojem govoru povedal opredelitev do vseh naših pisnih pripomb, ki smo jih dali v mnenju. Tako da prav posebej mnenja ne bi povzemala. Smo pa dali pripombe k 1. in 2. členu.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Želi predstavnik Komisije Državnega sveta za lokalno samoupravno in regionalni razvoj besedo? Z nami je podpredsednik Komisije Samer Khalil. Izvolite.</p>
            </sp>
            <sp who="KhalilSamer">
               <speaker>SAMER KHALIL:</speaker>
               <p>Hvala za besedo, predsednik. Lep pozdrav vsem skupaj.</p>
               <p>Komisija Državnega sveta za lokalno samoupravo in regionalni razvoj je na 20. izredni seji 12. 11. 2021 podprla predlog o spremembah in dopolnitvah Zakona o spodbujanju rabe obnovljivih virov energije in na njegovo vsebino nima pripomb.</p>
               <p>Z vidika krepitve razvoja samooskrbe z energijo iz obnovljivih virov so člani komisije opozorili na finančne posledice spremenjenega sistema obračunavanja stroškov porabe energije za nove odjemalce samooskrbe po letu 2023, saj ne bodo več opravičeni do finančno ugodnejšega letnega obračunskega obdobja za samooskrbo. V zvezi s tem smo s strani predstavnika ministrstva prejeli ustrezno pojasnilo, pričakujemo pa, da se bodo subvencije za investiranje v gradnjo naprav za samooskrbo dejansko povišale, saj bodo tovrstne investicije finančno zanimive za širši krog odjemalcev električne energije le ob ustreznih spodbudah.</p>
               <p>Prav tako je Komisija prejela pojasnilo glede pokrivanja lastnih potreb po električnih energiji več objektih, ki so locirani na različnih lokacijah po Sloveniji. Kot je bilo pojasnjeno, da zaradi omejitev v uredbi o samooskrbi z električno energijo z obnovljivih virov energije trenutno ni možno postaviti sončne elektrarne le na enem objektu in oskrbovati ostale objekte, ki so postavljeni na različnih koncih Slovenije, saj morajo biti merilna mesta priključena na omrežje iste transformatorske postaje kot naprava za samooskrbo. Bo pa po besedah predlagatelja ta prepreka odpravljena po letu 2023, ko ne bo več omejevanja merilnih mest na eno transformatorsko postajo.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala tudi vam. Želi besedo še kdo od ostalih vabljenih? Ugotavljam, da ne. Prehajamo na razpravo in glasovanje o posameznih členih predloga zakona.</p>
               <p>Ker ima predlog zakona štiri člene, Odboru predlagam, da se razprava o vseh členih predloga zakona združi. V skladu s 128. členom Poslovnika Državnega zbora po opravljeni razpravi o členih, bi najprej opravili glasovanje o amandmajih, nato pa bi glasovali še o vseh členih predloga zakona skupaj. Ali kdo temu nasprotuje? Ugotavljam, da ne.</p>
               <p>V razpravo torej dajem vse člene predloge zakona in amandma poslanskih skupin SDS, NSi in SMC k 1. in 2. členu. Želi kdo besedo?</p>
               <p>Kolega Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik, za besedo. Spoštovane poslanke, spoštovani poslanci, državni sekretar, državni svetnik, ostali prisotni, lepo pozdravljeni.</p>
               <p>Bom kar kratek. Pred nami je na nek način tehnična sprememba zakona. Če se malo v njega poglobimo, vidimo, da govori o treh stvareh. Mimogrede, vsi se moramo zavedati, da popravljamo zakon, ki je bil nedavno nazaj sprejet. Torej Vlada ga je v Državni zbor poslala in Državni zbor ga je sprejel 13. 7. 2021, veljati je začel 7. 8. 2021 tega leta. Pri tem zakonu ste očitno ugotovili, da pri neki točki ste slabo uskladili z evropskim pravnim redom in to v 3. členu popravljate. V tem ne vidim nič spornega, če se ugotovi napaka. Napaka se lahko vedno ugotovi, pa se naj popravi, tako da tega ne problematiziram.</p>
               <p>Pri 1. členu želite dati več možnosti dela centru, ki skrbi tudi za področje samooskrbe in boljše uporabe, torej mu dati tudi dodaten denar. To na nek način tudi vidim kot korak v pravo smer. Potrebno je več narediti in če se da tudi na ta način, zakaj pa ne.</p>
               <p>Zdi se mi pa dosti neobičajen 2. člen, torej člen, da se zaradi posebnih potreb gre mimo Zakona o upravnem postopku. Zakaj pa se mi zdi to problematično? Zato ker potem bodo tudi vsa ostala področja, vsi ostali zakoni, verjemite mi, našli milijon razlogov, da imajo tudi specialno urejeno to področje. To je tudi možna pot, ampak ali veste kaj to v praksi pomeni. To pomeni manjša varna varnost, manjša preglednost pravnega reda in s tem se pa sam ne morem strinjati.</p>
               <p>Zaradi vsega tega moram povedati, da proti zakonu ne bom, ker prinaša dve dobri rešitvi, ne morem pa ga tudi podpreti, ker to se mi zdi sporno in zato se bom pri glasovanju vzdržal.</p>
               <p>Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Židan. Preden dam besedo kolegu Boštjanu Koražiji še eno pooblastilo. S Poslanske skupine Slovenske demokratske stranke poslanska kolegica Lidija Ivanuša nadomešča poslanskega kolega Borisa Doblekarja.</p>
               <p>Kolega Koražija, beseda je vaša. Potem pa se pripravi mag. Andrej Rajh. Izvolite.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Spoštovani predsednik, najlepša hvala za besedo. Pa dobro jutro vsem.</p>
               <p>Sedaj, to da smo se že navadili v tem Državnem zboru, da se tudi ta zakon sprejema na zelo čuden način. Ker prvo, na Vladi je bil sprejet pred tremi tedni, skrajšani postopek je bil potrjen 5. 11. 2021. Pet dni zatem 10. 11. 2021 je bila sklicana nujna seja za čez pet dni, se pravi danes. In zakon se sprejema dejansko z neverjetno naglico in to je bistvo nekako čudno oziroma malo nerazumljivo. Razumemo to, da je skrajšani postopek, ampak da se pa na vrat na nos sprejema na nujni seji, je pa težko razumljivo.</p>
               <p>Zadeva je taka, da enostavno, saj ste že prej razlagali za kaj se gre. V bistvu je tehnični zakon. Gre se za obravnavo oziroma popravkov teh opominov. V resnici, saj to je že bilo prej povedano, navadili, da ogromno zakonov gre skozi brez ali pa z zelo kratko časovnico javne obravnave. In v tem primeru je bila javna obravnava štirinajst dni oziroma dva tedna. In kar je zanimivo, da je v tej fazi Vlada ali resorno ministrstvo prejelo pripombe od ene fizične osebe ter od Elektra Ljubljana, od Združenja slovenske <gap n="..."/>
                  <stage>(nerazumljivo)</stage>, od SODA, se pravi od <gap n="..."/>. operaterja distribucijskega omrežja z električno energijo in <stage>(nerazumljivo)</stage>. To lahko tudi sedaj razberemo s tega predloga zakona. Problem je samo v tem, pa tudi razberemo, da je te določene predloge ministrstvo tudi upoštevalo, ampak pa nam bilo predstavljeno oziroma jasno kateri predlogi so bili sprejeti oziroma tudi kateri predlogi so sploh prišli oziroma kateri so bili zavrnjeni v tem primeru glede na to, da je bila javna obravnava.</p>
               <p>Kot že rečeno tudi ZPS je že povedala svoje zadeve glede teh, bom rekel, nomotehničnih in vsebinskih težav oziroma problemov. Bom rekel kar direktno. Ko se takšni zakoni sprejemajo, kljub temu, da so tehnične narave, če ni zares podrobno obrazloženo, nekateri poslanci dostikrat žal ne vedo o čem glasujejo. Pa mislim na vse nas, ker pač nismo za vse strokovnjaki oziroma tudi vsega ne vemo, kar je logično. In v takem primeru bi bilo najboljše, da bi bil predlagani zakon po nujnem postopku in bi ga tudi dejansko temeljito predstavili ali utemeljili, ne pa po takšni varianti kot ste ga sedaj predlagali.</p>
               <p>Glede na vse to povedano oziroma tudi izrečeno žal tega zakona v Levici ne bomo podprli. Hvala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Koražija.</p>
               <p>Besedo ima mag. Andrej Rajh. Izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa. Lep pozdrav tudi v mojem imenu.</p>
               <p>Zakon res v bistvu odpravlja določene nomotehnične lapsuse, ki so se pač zgodili in se v tem smislu ne zdijo sporni. Bi se pa dotaknil tega člena, o katerem polemizirajo kolegi, glede načina vročanja. Glede na to, da gre za samooskrbo in vročanje odločb po zakonu, v praksi v bistvu izgleda, da bo distributer, bom rekel, če bo izdal negativno odločbo za priključitev, jo bo izdal preprosto iz razloga, ker omrežje ni dovolj močno ali pa niso izpolnjeni pogoji za priključitev. Tu jaz ne vidim neke hude take spornosti ali pa nevarnosti, da bi se komu v kakršnemkoli takem postopku zgodila krivica. Ker preprosto, če ne moreš priklopiti na fotovaljtačne? elektrarne na omrežje zaradi tega, ker je pač omrežje premalo robustno, potem nobena pritožba v tem smislu ne more tega dejstva spremeniti. Nimam pa tudi občutka, da bi kdorkoli od teh distributerjev nalašč zavračal priključitve.</p>
               <p>Tako da meni se v tem smislu ne zdi sporno. Bi pa vseeno prosil gospoda državnega sekretarja, da na pomisleke kolegov, ki so jih pač izrazili, da jih pojasni.</p>
               <p>Hvala lepa.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, kolega Rajh.</p>
               <p>Se boste, državni sekretar, odzval? Izvolite.</p>
            </sp>
            <sp who="KošorokBlaž">
               <speaker>BLAŽ KOŠOROK:</speaker>
               <p>Prosim, samo nekaj besed.</p>
               <p>Tako kot sem že prej povedal. Saj že v sami direktivi je možnost, da pač uberemo to pot, ki smo jo. Pač da skrajšamo postopke. Vemo približno s kakšnimi zamudami se konkretno Elektro Maribor ukvarja z priključitvami. Dnevno smo soočeni s pritiski, da naj te stvari čimprej te stvari uredimo. In mislim, da če si želimo v tej državi čimveč obnovljivih virov energije oziroma čim hitrejše priklapljanje proizvodnih objektov, da pač moramo nekatere stvari pohitriti. Seveda na račun nepravilnega vročanja, če je bil to komentar poslanca Židana, ampak pač da ga uredimo z neko specialno določbo, ki bo pač zelo restriktivna, kar se tega veljala.</p>
            </sp>
            <sp who="PodkrajšekBojan">
               <speaker>PREDSEDNIK BOJAN PODKRAJŠEK:</speaker>
               <p>Hvala, državni sekretar.</p>
               <p>Ker ni več prijavljenih k besedi zaključujem razpravo in prehajamo na glasovanje o amandmajih.</p>
               <p>Na glasovanje dajem prvi amandma k 1. členu poslanskih skupin SDS, NSi in SMC.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je amandma k 1. členu sprejet.</p>
               <p>Na glasovanje dajem amandma poslanskih skupin SDS, NSi in SMC k 2. členu.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je amandma k 2. členu sprejet.</p>
               <p>Zaključili smo glasovanje o amandmajih. V skladu s prej sprejeto odločitvijo prehajamo še na glasovanje o vseh členih predloga zakona skupaj. Želi kdo obrazložiti svoj glas? Ugotavljam, da ne.</p>
               <p>Prehajamo na glasovanje.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da so členi predloga zakona sprejeti.</p>
               <p>S tem zaključujem drugo obravnavo Predloga zakona o spremembah in dopolnitvah Zakona o spodbujanju rabe obnovljivih virov energije na matičnem delovnem telesu. Sprejeti amandmaji bodo vključeni v dopolnjenem predlogu zakona, ki bo sestavni del poročila.</p>
               <p>Prosim, da v skladu z drugim odstavkom 42. člena določimo poročevalca, ki bo predstavil poročilo na seji Državnega zbora. Predlagam, da sem to sam kot predsednik Odbora. Ali kdo temu nasprotuje? Ugotavljam, da ne.</p>
               <p>S tem zaključujem to točko dnevnega reda in 50. nujno sejo Odbora za infrastrukturo, okolje in prostor. Vsem navzočim se zahvaljujem za vaše sodelovanje ter želim lep dan.</p>
               <stage type="time">Seja je bila končana 15. novembra 2021 ob 8.51.</stage>
            </sp>
         </div>
      </body>
   </text>
</TEI>
