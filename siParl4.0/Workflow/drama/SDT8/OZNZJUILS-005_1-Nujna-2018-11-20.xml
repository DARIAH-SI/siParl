<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZNZJUILS-005_1-Nujna-2018-11-20">
   <teiHeader>
      <fileDesc>
         <titleStmt>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-005_1-Nujna-2018-11-20.OZNZJUILS" n="005_1">
               <name>Nujna</name>
               <date when="2018-11-20"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-005_1-Nujna-2018-11-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-005_1-Nujna-2018-11-20.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA NOTRANJE ZADEVE, JAVNO UPRAVO</stage>
            <stage type="title">DRŽAVNI ZBOR, ODBOR ZA NOTRANJE ZADEVE, JAVNO UPRAVO, IN LOKALNO SAMOUPRAVO</stage>
            <stage type="session">5. nujna seja</stage>
            <stage type="date">(20. november 2018)</stage>
            <stage type="chairman">Sejo je vodil Zvonko Černač, predsednik odbora.</stage>
            <stage type="time">Seja se je začela ob 8.07 uri.</stage>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Lep pozdrav vsem prisotnim. Opravičilo za to zamudo, vremenske razmere so razlog.</p>
               <p>Pričenjam 5. nujno sejo Odbora za notranje zadeve, javno upravo in lokalno samoupravo.</p>
               <p>Obveščam vas, da se današnje seje iz opravičenih razlogov ne moreta udeležiti poslanka Nataša Sukič in poslanec Boštjan Koražija Poslanska skupina Levica. Imamo pa tudi eno obvestilo oziroma pooblastilo za nadomeščanje, poslanec Andrej Šušmelj bo na seji odbora nadomeščal poslanko Mašo Kociper Poslanska skupina Stranke Alenka Bratušek.</p>
               <p>Ker k dnevnemu redu seje ni bilo predlogov za razširitev oziroma za umik točk je določen dnevni red seje tako, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI EVROPSKEGA INDUSTRIJSKEGA, TEHNOLOŠKEGA IN RAZISKOVALNEGA STROKOVNEGA CENTRA ZA KIBERNETSKO VARNOST TER MREŽE NACIONALNIH KOORDINACIJSKIH CENTROV - PRISPEVEK EVROPSKE KOMISIJE K SREČANJU VODITELJEV V SALZBURGU 19. IN 20. SEPTEMBRA 2018.</title>
               </p>
               <p>Predlog stališča je na podlagi prvega odstavka 4. člena zakona o sodelovanju med Državnim zborom in Vlado o zadevah Evropske unije Državnemu zboru v obravnavo dne 9. 11. posredovala Vlada Republike Slovenije. Predlog stališča je objavljen na spletnih straneh Državnega zbora.</p>
               <p>Na sejo so bili k tej točki vabljeni predstavniki Ministrstva za javno upravo.</p>
               <p>Pričenjamo obravnavo predloga stališča, ki jo bomo, tako kot vse ostale zadeve, tako imenovane E-zadeve, obravnavali na podlagi 154.h člena Poslovnika Državnega zbora. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in ga poslal Odboru za zadeve Evropske unije kot pristojnemu odboru, ki bo zadevo obravnaval ta teden v petek, 23. novembra.</p>
               <p>Uvodoma bi dal besedo predstavniku Ministrstva za javno upravo oziroma državnemu sekretarju, gospodu Leonu Behinu. Izvolite.</p>
            </sp>
            <sp who="BehinLeon">
               <speaker>LEON BEHIN:</speaker>
               <p>Hvala lepa, gospod predsednik. Spoštovani poslanci, ostali prisotni!. Predlog stališča Republike Slovenije do predloga uredbe Evropskega parlamenta in v zvezi z vzpostavitvijo Evropskega, industrijskega, tehnološkega in raziskovalnega strokovnega centra za kibernetsko varnost ter mreže nacionalnih koordinacijskih centrov je oblikovan na način, da proba odgovoriti na trenutno stanje uredbe, ki ga je poslala Evropska komisija septembra meseca kot predlog posameznim državam članicam. Dejstvo je, da na nivoju EU še vedno nimamo dovolj tehnoloških, industrijskih zmogljivosti za uspešno oziroma zaščito tako gospodarstva in kritične infrastrukture na področju kibernetske varnosti, in da Evropska unija kot celota zaostaja za nekaterimi drugimi najbolj razvitimi državami, hkrati pa je trg kibernetske varnosti eden najhitreje rastočih trgov in že danes obsega preko 600 milijard evrov, ki se na tem trgu tudi obrne samo s področja kibernetske varnosti. Namen samega predloga uredbe je potem logično, da bi se na nivoju EU probalo ohraniti in razviti predvsem bistveno bolje tehnološke, industrijske in druge zmogljivosti na tem področju ter hkrati oblikovati nek krovni koordinacijski organ, ki bo skrbel za kibernetsko varnost na nivoju Evropske unije in hkrati bo ta krovni organ tudi deloval kot povezovalna vloga zagotavlja določeno infrastrukturo in pa koordinacije med nacionalnimi centri, ki bodo sodelovali skupaj s tem organom. Kot je bilo rečeno, sredstva za zagotavljanje delovanje tega organa so zagotovljena tako s proračuna Evropske unije kot tudi iz programa za Digitalno Evropo in programa Obzorje Evropa. V eni od preteklih sej smo se pogovarjali kakšna naj bi bila nova finančna ovojnica od leta 2021 naprej na nivoju digitalizacije in kjer v sklopu devetih milijard evrov, ki se predvideva za svojih glavnih pet programov bi približno bilo tudi 2 milijardi evrov zagotovljeno za področje kibernetske varnosti in ta novoustanovljeni organ ne bi igral enega od ključnih vlog pri razdeljevanju teh sredstev in skrbel za to nacionalno povezovanje.</p>
               <p>Tukaj je potrebno omeniti, da gre za novoustanovljeni organ, ki se bo formiral za delovanje za obdobje od leta 2020-2021, 2020-2029, ki bo praktično kot smo rekli, sodeloval in povezoval nacionalne organe na tem področju, ne gre pa za zanemariti kako bo funkcioniral ta organ in tukaj tisto kar se večino stališč v našem predlogu nanaša. Organ, ki bo odločal je upravni odbor v katerem sodelujejo države članice, s tem pa je treba jasno izpostaviti, da je v predlogu napisano, da imajo glasovalno pravico samo tiste države članice, ki bodo strokovnemu centru finančno prispevale, s tem, da ima Evropska komisija 50 % glasov in se bo tudi sama kot Evropska komisija povezovala s strokovnim znanjem agencije ENISA, ki je na nivoju EU zadolžena za varnost, omrežje in informacije. In tukaj lahko izpostavimo, da ob samem predlogu ni čisto enoznačno napisano, da ne bi bilo možnosti, da prihaja do podvajanja določenih nalog glede na to, da ENISA je ustanovljena in tudi že deluje na tem področju. Kot je bilo z moje strani omenjeno, bo Evropsko unijo v tem obdobju za sofinanciranje izvajanja različnih programov namenila nekaj več kot 1,9 milijarde evrov plus program Horizon. In pa, da bo mreža samega strokovnega centra ter nacionalnih koordinacijskih centrov stala nekaj 15 do 20 milijonov evrov in se bo krilo iz budžeta Evropske unije, kar pomeni za približno 9 let lahko izračunamo med 150 in 200 milijonov evrov naj bi šlo za delovanje tega strokovnega centra in mreže nacionalnih centrov.</p>
               <p>Republika Slovenija v svojem stališču poudarja, da se sicer strinja, da je treba zagotoviti, da EU ohrani in razvije tehnološke in industrijske zmogljivosti na področju kibernetske varnosti tudi glede tega, da se združujejo viri, kajti zaveda se, da posamezni nacionalni viri so omejeni in tudi ne prihaja do najboljše izmenjave praks in pa celovite zaščite tako v gospodarskih družb in pa demokracijo pred kibernetskimi incidenti. Mi tudi predlagamo, da se ne nasprotuje predlagani strukturi, to je strokovnemu svetu EU, mreži nacionalnih koordinacijskih centrov in strokovnih skupnosti, si bomo pa prizadevali za čim jasnejšo opredelitev razmerja med posameznimi akterji iz te strukture in njihovimi nalogami ter razjasnitev vloge, ki jo bosta imela agencija Enisa in vozlišče za digitalne inovacije v tej strukturi. Tukaj mogoče je treba pojasniti, kot že tudi na začetku oziroma v tem mojem izpostavljanju bilo rečeno, da ta razmerja po našem niso dovolj jasno postavljena in se bomo pri nadaljevanju uredbe – na obravnavi uredbe na organih prizadevali predvsem za zelo jasno razmejitev med Eniso in pa vozlišči digitalnih inovacij in pa predvsem nacionalnimi pristojnostmi v sklopu praktično teh – mreže centrov.</p>
               <p>Glede organiziranosti strokovnega centra Evropske unije se bo Republika Slovenija zavzemala za ponovni razmislek o primernosti predlagane sestave upravnega odbora in pravil za glasovanje, kjer je »teža« do določene države sicer odvisna tudi od njenega finančnega prispevka. In ker ta teža ni dovolj jasno napisana notri, kako se bo to ponderiralo, in glede na to, da ima Evropska komisija 50 % glasovalnih pravic, se nam zdi ključno, da se napiše, kako se bo to obravnavalo, saj se nam po svoje zdi primerno, da ni samo finančni vložek tisti, ki bo prišel in imel vpliv na glasovalne pravice v upravnem odboru, ampak je nujno, da vse države sodelujejo tudi s svojimi glasovalnimi pravicami. In ne samo s finančnim vložkom. Je pa to dokaj specifična organiziranost na takšen način glasovalnih pravic v organih Evropske unije</p>
               <p>Republika Slovenija si bo tudi nadalje prizadevala za izboljšanje besedila v zvezi z določbami, ki urejajo osebje strokovnega centra, hkrati pa bo odprta do možnosti, da se vgradi fleksibilnost v cilje in naloge strokovnega centra. Kajti zdi se nam, da pač je možno natančneje definirati in tudi določiti nekatere nove naloge tega koordinacijskega centra, ki bi prispevale k boljši koordiniranosti med državami članicami in tudi z vzpostavitvijo bolj varnega enotnega kibernetskega nadzora nad nekaterimi deli, ki se tičejo Evropske unije kot celote.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala tudi vam.</p>
               <p>Odpiram razpravo. Želi kdo od kolegic in kolegov razpravljati pri tej točki? Ugotavljam, da ne.</p>
               <p>Torej zaključujem razpravo.</p>
               <p>Prehajamo na odločanje, in sicer predlagam, da odbor sprejme naslednje mnenje: Odbor za notranje zadeve, javno upravo in lokalno samoupravo podpira predlog stališča Republike Slovenije do predloga uredbe Evropskega parlamenta in Sveta o vzpostavitvi evropskega industrijskega, tehnološkega in raziskovalnega strokovnega centra za kibernetsko varnost ter mreže nacionalnih koordinacijskih centrov, EPA 239-VIII, EU U 901. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje bilo sprejeto.</p>
               <p>Posredovali ga bomo Odboru za zadeve Evropske unije in kot vedno moramo tudi tukaj določiti poročevalca. Glede na to, da je kolega Blaž Pavlin član odbora, me zanima, če je pripravljen to dolžnost sprejeti. Torej <gap n="..."/> poročevalec pri tej točki na seji Odbora za zadeve Evropske unije bo poslanec Blaž Pavlin. Ali kdo temu nasprotuje? Nihče.</p>
               <p>S tem lahko zaključimo 1. točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SKUPNIH STANDARDIH IN POSTOPKIH V DRŽAVAH ČLANICAH ZA VRAČANJE NEZAKONITO PREBIVAJOČIH DRŽAVLJANOV TRETJIH DRŽAV (PRENOVITEV).</title>
               </p>
               <p>Predlog je na podlagi prvega odstavka 4. člena Zakona o sodelovanju med Državnim zborom in vlado v zadevah Evropske unije Vlada posredovala Državnemu zboru 15. novembra. Na sejo smo povabili predstavnike Ministrstva za notranje zadeve.</p>
               <p>Dajem besedo uvodoma državnemu sekretarju. Izvolite.</p>
            </sp>
            <sp who="unknown-M">
               <speaker>GOSPOD _________:</speaker>
               <p>Hvala za besedo, spoštovani predsedujoči, spoštovane poslanke, drugi prisotni.</p>
               <p>Predlog direktive je del svežnja ukrepov, ki jih je Evropska komisija predlagala na podlagi sklepov Sveta z dne 28. junija 2018.</p>
               <p>V njih Evropski svet je poudaril potrebo po znatnem izboljšanju učinkovitosti vračanja migrantov brez urejenega statusa in pozval komisijo, da pripravi zakonodajne predloge za bolj učinkovito in usklajeno evropsko politiko vračanja.</p>
               <p>Trenutno področje vračanja ureja, iz leta 2008, sprejeta direktiva o vračanju. Naj mogoče kot zanimivost povem, da so bila pogajanja zaključena prav v času predsedovanja Republike Slovenije in bil to eden od ključnih oziroma večjih dosežkov predsedovanja na področju notranjih zadev.</p>
               <p>Veljavna direktiva že določa skupne standarde ter postopke za vračanje državljanov tretjih držav, ki nimajo pravice do prebivanja v Evropski uniji, ker pa je neučinkovito in nedosledno izvajanje direktive v državah članicah okrnilo splošno učinkovitost postopkov vračanja v EU, je Evropska komisija 12. septembra letos sprejela prenovljen predlog direktive, ki naj bi te pomanjkljivosti odpravil.</p>
               <p>Razlog za takšno oceno<gap reason="inaudible">
                     <desc>(?)</desc>
                  </gap> je v dejstvu, da je bilo v lanskem letu zabeležen upad stopnje vračanja po vsej Evropski uniji in sicer iz 46 % v letu 2016, na 36 oziroma 37 % v letu 2017. Nova pravila naj bi tako pripomogla k pospešitvi postopkov vračanja, preprečila samovoljne zaposlitve oziroma pobeg in s tem omejila tako imenovana sekundarna gibanja ter povečala skupno stopnjo vračanja v Evropski uniji. Pri tem bodo v celoti spoštovane temeljne pravice in načelo nevračanj.</p>
               <p>Med ključnimi novostmi naj izpostavim opredelitev skupnih meril za določitev nevarnosti pobega in omogočanja pridržanja posameznikov, ki ogrožajo javni red ali nacionalno varnost, določitev poenostavljenih pravil, ki se uporabljajo za državljane tretjih držav, ki so že bili obravnavani po azilnem postopku na meji, jasnejša in učinkovitejša pravila za izdajo odločb o vrnitvi in uvedba obveznosti za tujca za sodelovanje v postopku odločanja in v samem postopku vrnitve.</p>
               <p>V predlogu stališča predlagamo, da Republika Slovenija podpre sprejem prenovljene direktive, saj je korak v pravo smer za bolj učinkovito vračanje, podpre obveznost tujca, da mora sodelovati s pristojnimi organi v postopkih vračanja, podpre opredelitev kriterijev za ugotavljanje obstoja nevarnosti pobega, izrazi zadržanost do obveznosti o izdaji odločbe o vrnitvi takoj po prenehanju zakonitega prebivanja, podpre taksativno naštevanje razlogov, kdaj se rok za prostovoljno vrnitev ne odobri, podpre namen omejitve sukcesivnega vlaganja pritožb, vendar vloži pridržek zaradi preveč omejujočega besedila določbe, ki posega v nacionalni sistem sodnega pravnega sredstva in načelno podpre možnost izvedbe postopkov na meji, da<gap reason="inaudible">
                     <desc>(?)</desc>
                  </gap> pridobi dodatna pojasnila s strani Evropske komisije.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala za to dodatno obrazložitev.</p>
               <p>Odpiram razpravo članic in članov odbora. Želi kdo razpravljati? Podpredsednik izvoli, Predrag Baković.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Hvala lepa. Spoštovani gostje.</p>
               <p>Pozdravljam naše prizadevanje in seveda tudi to direktivo, ki opredeljuje učinkovitejše ukrepe za vračanje nezakonito prebivajočih<gap reason="inaudible">
                     <desc>(?)</desc>
                  </gap> se tujcev. Moram pa reči, da, morda me je malo zmotilo ravno to, da imamo neke zadržke glede našega stališča, da je možnost upravnega varstva preveč omejujoča, med drugim, noter je tudi opredeljeno, da mi vodimo dva ločena postopka, enega upravna enota, drugo MNZ oziroma tretje tudi policija, pa kljub temu menim, če Evropa sama prepoznava težave pri učinkovitem vračanju in pa, bom rekel, spodbujanju nekih ukrepov ali pa pravnih možnosti, da se to hitreje naredi, menim, da je prav, da tudi mi sledimo temu. Tako iz razlogov omejujočega pravnega varstva, kot tudi iz razlogov, da se rok 48 ur nekako upošteva, kot ga ta predlog direktive določa in da mi ne podaljšujemo to na 72 ur, kajti, sami vemo in seznanili smo se že s tem, da pogosto prihaja do zlorab pri azilu oziroma zlorab instituta azila, z namenom potem, da se osebe, ki so zaprosile za azil ali pa, ki dajejo sukcesivno, vlagajo pravna sredstva, da samo pridobivajo na času in s tem tudi možnost, da se nekako izgubijo v tem prostoru.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, izvolite gospod državni sekretar.</p>
            </sp>
            <sp who="unknown-M">
               <speaker>GOSPOD ____:</speaker>
               <p>Ja, jaz bi tukaj uvodoma samo glede teh postopkov omenil, da tudi stališča Ministrstva za pravosodje smo pridobili mnenje, da tako direktiva ne more posegati v stopnje upravnega oziroma sodnega varstva, tudi zaradi časovnih rokov. Zdaj, mogoče za podrobnejšo obrazložitev bi prosil kolege iz strokovnih služb, če lahko to mogoče bolj podrobno pojasni – če dovolite.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Izvolite, gospod Torkar.</p>
            </sp>
            <sp who="TorkarMatej">
               <speaker>MATEJ TORKAR:</speaker>
               <p>Hvala lepa za besedo. Ja, tako kot je državni sekretar rekel – ocena Ministrstva za pravosodje je bila, da ta direktiva ne more posegati v ureditev sodišč in opredeljevati stopenj upravnega varstva. Ta direktiva namreč oziroma predlog komisije izključuje možnost upravnega sredstva, se pravi pritožbe na ministrstvo kot je zdaj opredeljeno v Nacionalnem pravnem redu in pa direktiva ne more omejiti sodnega varstva na zgolj eno instanco. Po mnenju Ministrstva za pravosodje gre za suverenost države, za nekaj, kar država sama določa in tudi pravna podlaga te direktive dejansko po oceni Ministrstva za pravosodje, ne dopušča takega urejanja.</p>
               <p>Kar se tiče pa 48 ur, smo pa pridobili mnenje sodišč, ki so ocenila, da v 48 urah v vseh primerih ni moč zagotoviti dostopa do pravnega sredstva, kar je ena ključnih pravic tudi po tej direktivi, zato predlagamo podaljšanje za 24 ur, se pravi na skupno 72 ur, kot je tudi zdaj praksa v podobnih primerih.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala. Želi še kdo razpravljati? Robert Pavšič, izvoli.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala za besedo.</p>
               <p>Mi bomo vsekakor podprli tole stališče, ampak me pa zmoti to razmišljanje v okvirju. Če vidimo, da ima Evropska unija težave z vračanjem ilegalnih migrantov in potem sami sebi znova še zaostrujemo to glede na obstoječo zakonodajo, dajmo razmišljati malo bolj celostno in poskušati, ko bo prišlo do naslednje točke implementacije tega v naš pravni red, razmišljati malo drugače pa prilagoditi mogoče kakšen zakon, da se bo to lahko izvajalo dejansko v 48 urah. Jaz razumem, da v trenutnih razmerah bi bilo težko zagotoviti vsem tem pogojem, ki so v tem priporočilu, ampak v bodoče pa mislim, da bi morali postati dosti bolj učinkoviti. Ker to lahko recimo ti inštrumenti veljajo v nekih regularnih razmerah, kot so danes, če pa pride spet do zaostritve ali pa nekega večjega migrantskega ilegalnega vala, potem bomo pa dejansko lahko imeli težave.</p>
               <p>Tako da bi samo tole prosil, da razmišljamo malce izven okvirjev.</p>
               <p>Hvala lepa.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Ja, hvala. Želi še kdo razpravljati? Ne želi. Zdaj, če prav razumem ne predlagate amandmajev?</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Ne, ne.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>No, jaz mislim, da je zadeva rešljiva v kolikor se vsi s tem strinjamo, bi rekel, mi v opoziciji se s tem, kar je bilo zdaj s strani koalicije rečeno. Če boste pripravili spremembe zakona, da se bo nacionalni red prilagodil temu, kar je zdaj v tej direktivi, potem mi s tem nimamo težav. Mi bomo podprli, samo se bojim, da če bomo mi s tem prišli, vi tega ne boste podprli</p>
               <p>Tako da, če ni več razprave, bi jaz tukaj razpravo zaključil in prehajamo na odločanje. K predlogu stališča ni bilo predlaganih oziroma vloženih amandmajev, zaradi tega odboru predlagam, da sprejeme naslednje mnenje: Odbor za notranje zadeve, javno upravo in lokalno samoupravo podpira predlog stališča Republike Slovenije do predloga direktive Evropskega parlamenata in sveta, o skupnih standardih in postopkih v državah članicah za vračanje nezakonito prebivajočih državljanov tretjih držav, prenovitev in sicer je to EPA 253-VIII, EU U 905. Prehajamo na odločanje. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Tudi to mnenje bomo posredovali Odboru za</p>
               <p> zadeve EU. Tudi tukaj moramo določiti poročevalca. Če se Blaž Pavlin strinja predlagam, da je tudi on tukaj. Ali kdo temu nasprotuje? <stage>(Ne.)</stage>
               </p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA PREDLOGA STALIŠČA REPUBLIKE SLOVENIJE DO SPREMENJENEGA PREDLOGA ZA UREDBO EVROPSKEGA PARLAMENTA IN SVETA O AGENCIJI EVROPSKE UNIJE ZA AZIL IN RAZVELJAVITVI UREDBE EU ŠT. 439/2010.</title>
               </p>
               <p>Predlog stališča je na podlagi prvega odstavka 4. člena Zakona o sodelovanju med Državnim zborom in Vlado v zadevah EU Državnemu zboru v obravnavo 15. novembra posredovala Vlada, objavljen je na spletnih straneh Državnega zbora. Tudi k tej točki so bili vabljeni predstavniki Ministrstva za notranje zadeve. Pričenjamo obravnavo predloga stališča. Tukaj je bil vložen eden amandma in sicer formalne narave, da se besedo novi nadomesti z besedo spremenjeni. Preden dam besedo predstavniku Ministrstva za notranje zadeve še eno obvestilo. In sicer, poslanec Jani Ivanuša nadomešča Dušana Šiška Poslanska skupina Slovenske nacionalne stranke. Sedaj pa dajem besedo državnemu sekretarju gospodu Sandiju Čurinu. Izvolite.</p>
            </sp>
            <sp who="ČurinSandi">
               <speaker>MAG. SANDI ČURIN:</speaker>
               <p>Hvala.</p>
               <p>To je drugi izmed svežnja ukrepov. In sicer, Evropska komisija je 12. septembra letos predstavila spremenjeni Predlog Uredbe o agenciji o azilu, ki bi nadomestil obstoječo Uredbo o ustanovitvi evropskega urada za podporo azilu. Gre v bistvu za spremembo obstoječega predloga komisije, ki ga je ta predstavila leta 2016 in je bil sicer še predmet pogajanj med Svetom EU in Evropskim parlamentom. Predlog sodi v sklop ukrepov za celovit pristop k migracijam in azilu sprejetih na podlagi že prej omenjenega sklepa Evropskega sveta z dne 28. junija 2018. Osredotočil se bom na določbe v zvezi s operativno in tehnično podporo. Agencija bo tako na zahtevo države članice lahko zagotovila podporo v največji možni meri in sicer z izvedbo postopka za mednarodno zaščito ali njegovih del v upravni fazi, z izvedbo postopka za odločitev od države članice odgovorne za obravnavanje prošnje za mednarodno zaščito ali pomoč pri njem in s pomočjo sodišča pri obravnavi pritožb brez poseganja v pristojnosti držav članic, da sprejmejo odločitve v zvezi s posameznimi prošnjami. Cilj novega predloga je tudi okrepiti sodelovanje med Agencijo EU za azil in Evropsko mejno in obalno stražo zlasti v primeru napotitve podpornih skupin za upravljanje migracij v žariščne točke in v nadzorovane centre. Dodatno se da člen, ki ureja izbiro namestnika izvršnega direktorja. V predlogu stališča predlagamo, da Republika Slovenija podpre novi Predlog Uredbe o agenciji EU za azil. Močna agencija namreč bo olajšala izvajanje in delovanje sistema in bo večjo neposredno pomoč državam članicam. Podpre načrt, da se v večletnem finančnem okviru 2021 do 2027 agenciji nameni več sredstev, da bo lahko učinkovito izvajala dodatne naloge. Podpre operativno podporo pri azilnih postopkih s strani podporne skupine za azil agencije. Izrazi zadržanost glede same izvedbe celotnega upravnega dela azilnega postopka, saj se postavlja vprašanje poseganja v nacionalne pristojnosti držav članic. Se strinja z delovanjem skupin Evropske unije za opravljanje migracij, saj že od migracijske krize v letu 2015 poudarja, da je potrebno sodelovanje vseh deležnikov, kar bi pripomoglo k hitrejšemu reševanju težav na področju migracij. Kot omenjeno je za Republiko Slovenijo posebej problematični del, ki se nanaša na izvedbo upravnega dela postopka, ki bi ga lahko po predlogu komisije izvajali tujci predstavniki agencije. To je z vidika suverenosti delovanja organov Republike Slovenije vprašljivo, zato bomo na ta del vložili pridržek. Strinjamo se, da podporne skupine strokovnjakov lahko pomagajo pri izvajanju tistih postopkovnih dejanj, ki pomenijo podporo strokovnjakom države članice niso pa del odločanja o postopkih, zato tudi predlagamo, da se v okviru agencije iz tako imenovanega bazena strokovnjakov oblikujejo skupine, ki bodo specializirane za posamezno fazo postopka. Glede spremenjenega postopka izbire namestnika izvršnega direktorja menimo, da bi morala biti to možnost samega izvršnega direktorja. Gre namreč za njegove najožjega sodelavca. Hkrati bomo predlagali, da bi bil to pristop v vseh evropskih agencijah s področja notranjih zadev.</p>
               <p>Glede amandmaja pa se strinjamo, ker gre za nomotehnični popravek.</p>
               <p>Hvala.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala za dodatno obrazložitev.</p>
               <p>Želi kdo od članic in članov odbora zapravljati glede tega? <stage>(Ne.)</stage>
               </p>
               <p>S tem zaključujem razpravo.</p>
               <p>Prehajamo na odločanje glede amandmaja. Predlog amandmaja je tako kot sem prej omenil bolj redakcijske narave. V prvem stavku prvega odstavka predloga stališča se beseda novi nadomesti z besedo spremenjeni. Želi kdo o tem predlogu razpravljati? <stage>(Ne.)</stage> Prehajamo na odločanje.</p>
               <p>Kdo je za? <stage type="vote-ayes">(13 članov.)</stage> Kdo je proti? <stage type="vote-no">(Nihče.)</stage>
               </p>
               <p>Amandma je sprejet.</p>
               <p>Glede na sprejeti amandma dajem na glasovanje naslednje mnenje. In sicer: »Odbor za notranje zadeve, javno upravo in lokalno samoupravo podpira predlog stališča Republike Slovenije do spremenjenega Predloga za uredbo Evropskega parlamenta in sveta o agenciji EU za azil in razveljavitvi uredbe številka 439/2010 EPA 1411-VIII, EU U 656 s predlaganim amandmajem.« Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Predlagamo mnenje je sprejeto. Posredovali ga bomo matičnemu Odboru za zadeve EU. Tudi tukaj moramo določiti poročevalca. Blaž Pavlin je predlog. Ugotavljam, da temu nihče ne nasprotuje.</p>
               <p>S tem smo zaključili tudi 3. točko dnevnega reda.</p>
               <p>Prehajamo na <title>4. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O EVROPSKI MEJNI IN OBALNI STRAŽI IN RAZVELJAVITVI SKUPNEGA UKREPA SVETA ŠT. 98/700/PNZ, UREDBE ŠT. 1052/2013 EVROPSKEGA PARLAMENTA IN SVETA TER UREDBE 2016/1624 EVROPSKEGA PARLAMENTA IN SVETA.</title>
               </p>
               <p>Predlog stališča je Vlada posredovala Državnemu zboru in je objavljen na spletnih straneh, 15. 11. 2018. K tej točki so bili vabljeni na sejo tudi predstavniki Ministrstva za notranje zadeve. Pričenjamo obravnavo predloga stališča. Predlagam, da damo najprej uvodno besedo državnemu sekretarju, gospodu Čurinu. Izvolite.</p>
            </sp>
            <sp who="ČurinSandi">
               <speaker>MAG. SANDI ČURIN:</speaker>
               <p>Tretji izmed svežnja ukrepov, ki jih je Evropska komisija predlagala na podlagi že omenjenih sklepov Evropskega sveta z junija letošnjega leta. Ta je poudaril potrebo po okrepitvi orodij solidarnosti zlasti okrepitvi Evropske mejne in obalne straže v nadaljevanju tako imenovane agencije Frontex, da se zagotovi učinkovito upravljanje zunanjih meja in migracij. Namen uredbe je na trajen in zanesljiv način agenciji Frontex zagotoviti potrebne zmogljivosti za zaščito zunanjih meja Evropske unije in učinkovito podporo pri vračanju. Predlog bo okrepil mehanizme iz zgodnjega opozarjanja agencije, da bi se povečala odzivnost na krizo in bolje obravnavala razmere, v katerih bi lahko bilo ogroženo delovanje schengenskega območja. K tem je bilo eno od vodil komisije preprečitev situacije, ki smo ji bili priče v letih 2015 in 2016. S predlogom se bo izboljšala tudi zmogljivost za izmenjavo informacij in podporo državam članicam na področju vračanja. Med nalogami agencije bo tako tudi tehnična in operativna pomoč pri izvajanju postopkov vračanja, vključno s pripravo odločb o vrnitvi in drugimi dejavnostmi pred vrnitvijo. Dobrodošla je tudi možnost, da agencija lahko zagotavlja pomoč pri organiziranju in izvedbi politike integriranega upravljanja meja v tretji državi, vključno z organizacijo mešanih operacij vračanja; k temu je že dlje časa pozivala tudi Republika Slovenija.</p>
               <p>Verjetno najbolj odmeven del predloga pa je predvidena ustanovitev stalne enote z 10 tisoč operativnimi uslužbenci do leta 2020. Cilj tega predloga je zagotovitev lastne operativne veje tudi agenciji, ki je bila do sedaj vezana izključno na napotitve strokovnjakov iz držav članic. Treba je opozoriti, da ima agencija Frontex že zdaj na voljo nabor za hitri odziv, ki šteje tisoč 500 članov, ki pa je prostovoljne narave. Po predlogu Evropske komisije bi stalno enoto evropske mejne in obalne straže sestavljale tri kategorije operativnega osebja, in sicer: osebje, ki ga zaposli Evropska agencija za mejno in obalno stražo, to je kategorija ena, zatem osebje, ki ga države članice obvezno dodelijo agenciji za dolgoročno obdobje, to je kategorija dve, in pa osebje, ki ga morajo države članice obvezno napotiti za kratkoročno obdobje, to je kategorija tri. Bistvena značilnost tega novega pristopa je vključitev statutarnih uslužbencev agencije kot članov stalne enote evropske mejne in obalne straže, ki imajo vsa potrebna pooblastila za izvajanje nadzora meje in nalog vračanja, vključno z nalogami, ki zahtevajo izvršilna pooblastila.</p>
               <p>Kaj ustanovitev stalne enote pomeni za Republiko Slovenijo. V času od leta 2020 do 2027 bi morali napotiti od začetnih 35 do končnih 70 uradnikov iz kategorije dva, se pravi, dolgoročne napotitve, in v istem obdobju od začetnih 163 do končnih 23 uradnikov iz kategorije tri. Napotene uradnike bo treba tudi ustrezno usposobiti in izobraziti. V predlogu stališča predlagamo: da Republika Slovenija podpre predlog in pozitivno oceni vlogo evropske mejne in obalne straže pri vračanju in sodelovanju s tretjimi državami; želi jasno definicijo zunanjih meja, kjer se bo izvajala nova uredba; ne podpre vključitve Uredbe o vzpostavitvi evropskega sistema varovanja meja, tako imenovani Eurosur, v okvir nove Uredbe o mejni in obalni straži; izrazi pomisleke glede stalne enote, zlasti glede izvršilnih pooblastil dostopa do zbirk podatkov, vodenja postopkov in podobno; opozori na nejasna merila za določitev števila strokovnjakov, napotenih v stalno enoto, časovnico vzpostavitve enote in njenega financiranja, in se zavzame za ohranitev imena Frontex kot kratice. Razlog v zadržanosti glede stalne enote je zlasti v tem, da niso jasni kriteriji, po katerih je bil opredeljen prispevek posamezne države, kot primer Finska, ki ima bistveno daljšo zunanjo mejo in nekajkrat večjo mejno policijo, bi morala prispevati manj strokovnjakov kot Slovenija. In tudi v dejstvu, da želi Evropska komisija to vzpostaviti do leta 2020, ne ozirajoč se na trenutne zmogljivosti držav članic. Napotitev takšnega števila strokovnjakov s področja nadzora meje bi tudi za Slovenijo pomenilo znatno oslabitev nabora tistih, ki lahko sodelujejo pri nadzorovanju zunanje schengenske meje. Dodatno je treba opozoriti, da strokovnjakov ni mogoče usposobiti v roku enega leta, tudi če bi jih lahko dobili na trgu dela. Na vse te vidike je opozoril že sam minister na zasedanju Sveta za pravosodje in notranje zadeve, ki je oktobra letos opravil prvo politično razpravo o predlogu Evropske komisije. Podobna opozorila so prihajala tudi s strani drugih držav članic Evropske unije, nekaj se jih je jasno izreklo proti predlogu, če bo Evropska komisija vztrajala pri trenutni števili 10 tisoč in tej časovnici. Je pa dejstvo, da so ta pogajanja šele na začetku, se pravi, septembra se je zadeva začela odvijati, tako je še vse stvar razpleta.</p>
            </sp>
            <sp who="ČernačZvonko">
               <speaker>PREDSEDNIK ZVONKO ČERNAČ:</speaker>
               <p>Hvala lepa.</p>
               <p>Odpiram razpravo. Želi kdo od članic in članov odbora razpravljati? Ugotavljam, da ne, zato razpravo zaključujem.</p>
               <p>Prehajamo na odločanje. K predlogu stališča ni bilo predlaganih amandmajev, zaradi tega predlagam odboru, da sprejme naslednje mnenje: Odbor za notranje zadeve, javno upravo in lokalno samoupravo podpira Predlog stališča Republike Slovenije do Predloga uredbe Evropskega parlamenta in Sveta o evropski mejni in obalni straži in razveljavitvi Skupnega ukrepa Sveta številka 98PNZ, Uredbe številka 10521624 Evropskega parlamenta in Sveta <stage>(EPA 251-VIII, EU-903)</stage>. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje k predlogu stališča sprejeto. Posredovali ga bomo Odboru za zadeve Evropske unije. Tudi v tem primeru predlagam, da je poročevalec kolega poslanec Blaž Pavlin. Ali kdo temu nasprotuje? <stage>(Nihče.)</stage>
               </p>
               <p>S tem zaključujem 4. točko dnevnega reda.</p>
               <p>Imamo še dve točki, glede na to, da se ob 9. uri začne seja Državnega zbora, mislim, da ju ne moremo zaključiti. Zaradi tega prekinjam 5. nujno sejo odbora in vas obveščam, da jo bomo nadaljevali danes, 15 minut po zaključeni seji Državnega zbora v tem prostoru. Hvala lepa.</p>
               <stage type="time">(SEJA JE BILA PREKINJENA 20. NOVEMBRA 2018 OB 8.48.)</stage>
            </sp>
         </div>
      </body>
   </text>
</TEI>
