<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-050-Nujna-2021-03-01">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-050-Nujna-2021-03-01.OZDDSZII" n="050">
               <name>Nujna</name>
               <date when="2021-03-01"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-050-Nujna-2021-03-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-050-Nujna-2021-03-01.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">50. nujna seja</stage>
            <stage type="date">(1. marec 2021)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je začela ob 9.01.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan, lepo pozdravljeni vse članice in člani odbora, lepo pozdravljam vabljene ter ostale prisotne.</p>
               <p>Začenjam 50. nujno sejo odbora in naj povem, da na seji kot nadomestne članice in člani odbora s pooblastili sodelujejo namesto gospoda Marijana Pojbiča je z nami gospa Suzana Lep Šimenko, ki jo lepo pozdravljam. S sklicem seje ste prejeli naslednji dnevni red. Imamo namreč tri postopke oziroma zahteve za oceno ustavnosti in sicer postopek, prva točka postopek za oceno ustavnosti prvega odstavka 3. člena in 16. člena Zakona o zakonski zvezi in družinskih razmerjih, ter prvega odstavka 3. člena in prve alineje 22. člena Družinskega zakonika. Druga točka, zahteva Zagovornika načela enakosti za oceno ustavnosti 3. in 4. člena, prve alineje 22. člena, prvega odstavka 213. člena in 223 člena Družinskega zakonika ter zakona o partnerski zvezi. In tretja točka, zahteva Vrhovnega sodišča za oceno ustavnosti Zakona o socialnem varstvu in Zakona o duševnem zdravju.</p>
               <p>Ker v poslovniškem roku nisem prejela predlogov v zvezi z dnevnim redom, ugotavljam, da je določen torej takšen dnevni red, kot ste ga prejeli s sklicem seje odbora.</p>
               <p>In sedaj prehajamo na <title>1. TOČKO DNEVNEGA REDA – POSTOPEK ZA OCENO USTAVNOSTI PRVEGA ODSTAVKA 3. ČLENA IN 16. ČLENA ZAKONA O ZAKONSKI ZVEZI IN DRUŽINSKIH RAZMERJIH TER PRVEGA ODSTAVKA 3. ČLENA IN PRVE ALINEJE 22. ČLENA DRUŽINSKEGA ZAKONIKA.</title>
               </p>
               <p>Poslanke in poslanci in ostali ste prejeli gradivo, ki je bilo 30. 12. 2020 objavljeno v sistemu Udis. Torej članice in člani ste ga prejeli, potem mnenje Zakonodajno-pravne službe, objavljeno je na spletnih straneh Državnega zbora s sklicem ter mnenje Vlade, ki je tudi bilo objavljeno na spletnih straneh Državnega zbora s sklicem. Gradivo je objavljeno v sistemu Udis v varovanem predalu in ste ga članice in člani prejeli. Prav tako ste prejeli torej mnenje Vlade in mnenje Zakonodajno-pravne službe. Obravnavali bomo to točko na podlagi 265. člena Poslovnika Državnega zbora.</p>
               <p>K tej točki so bili vabljeni Zakonodajno-pravna služba in pa Ministrstvo za delo, družino, socialne zadeve in enake možnosti. Z nami je direktor direktorata, gospod Dušan Mikuš. Ustavno sodišče nam je posredovalo sklep Ustavnega sodišča o začetku postopka za oceno ustavnosti prvega odstavka 3. člena in 16. člena Zakona o zakonski zvezi in družinskih razmerjih ter prvega odstavka 3. člena in prve alineje 22. člena Družinskega zakonika. In s pridobitvijo obeh mnenj, torej Zakonodajno-pravne službe in pa Vlade, se lahko seznanimo s tem na seji odbora in tudi obravnavamo. In sedaj najprej dajem besedo predstavnici Zakonodajno-pravne službe, gospe Barbari Goričnik, izvolite.</p>
               <p>
                  <stage>/ oglašanje iz klopi/</stage> Gerečnik.</p>
            </sp>
            <sp who="GerečnikBarbara">
               <speaker>BARBARA GEREČNIK:</speaker>
               <p>Hvala za besedo <gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Se opravičujem, gospa Gerečnik.</p>
               <p>Izvolite.</p>
            </sp>
            <sp who="GerečnikBarbara">
               <speaker>BARBARA GEREČNIK:</speaker>
               <p>Nič hudega. Hvala.</p>
               <p>V Zakonodajno-pravni službi smo pripravili predlog odgovora Državnega zbora kot nasprotnega udeleženca v postopku za oceno ustavnosti prvega odstavka 3. člena in 16. člena Zakona o zakonski zvezi in družinskih razmerjih, ter prvega odstavka 3. člena in prve alineje 22. člena Družinskega zakonika. Odgovor smo pripravili v pisni obliki, v nadaljevanju pa bom predstavila samo bistvene poudarke.</p>
               <p>Na podlagi vložene ustavne pritožbe je Ustavno sodišče po uradni dolžnosti začelo postopek za presojo ustavnosti ureditve, ki dopušča, da zakonsko zvezo skleneta samo partnerja različnega spola. Zastavlja se zlasti vprašanje, ali takšna ureditev pomeni s prvim odstavkom 14. člena ustave prepovedano diskriminacijo na podlagi osebnih okoliščin. V predlogu odgovora podrobneje navajamo argumente zakaj je po mnenju Državnega zbora izpodbijana ureditev skladna z ustavo. Zakonska zveza je v našem pravnem redu ustavno pravno varovana, zlasti zaradi institucije družine, saj iz ustave izhaja neposredna zveza med zakonsko zvezo in družino. Pravna ureditev zakonske zveze je tako usmerjena po uresničevanju ustane zaveze, ki družini zagotavlja ustrezno varstvo.</p>
               <p>Pri normativnem urejanju zakonske zveze je potrebno upoštevati tudi širši družbeni kontekst. Veljavna zakonska ureditev sledi tradicionalnemu pojmovanju zakonske zveze, kot zveze dveh oseb različnega spola. Na zakoreninjenost tega pojmovanja kaže tudi dejstvo, da sta bila na zakonodajnem referendumu zavrnjena tako Družinski zakonik iz leta 2011, kot tudi Novela zakona o zakonski zvezi in družinskih razmerjih iz leta 2015, ki sta oba izhajala iz definicije zakonske zveze, ki bi jo lahko sklenila tudi istospolna partnerja.</p>
               <p>Tudi iz sodne prakse Evropskega sodišča za človekove pravice izhaja, da določba 12. člena Konvencije o človekovih pravicah, ki ureja pravico do poroke, državam ne nalaga, da morajo istospolnim partnerjem omogočiti sklenitev zakonske zveze. Sodišče izpostavlja, da so pristojni organi posamične države najbolj poklicani, da prepoznajo družbene potrebe, upoštevajoč, da ima zakonska zveza globoko zakoreninjenje socialne in kulturne konotacije, ki se med posameznimi družbami zelo razlikujejo. Pri urejanju zakonske zveze daje ustava zakonodajalcu široko polje proste presoje, zato Državni zbor ocenjuje, da izpodbijana ureditev ni v neskladju z ustavo.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za vašo dodatno obrazložitev k tej točki dnevnega reda.</p>
               <p>In sedaj dajem besedo predstavniku Vlade, gospodu Dušanu Mikušu.</p>
               <p>Izvolite.</p>
            </sp>
            <sp who="MikužDušan">
               <speaker>DUŠAN MIKUŠ:</speaker>
               <p>Predsedujoča, hvala za besedo.</p>
               <p>Na kratko bom predstavil mnenje Vlade Republike Slovenije o pobudi za oceno ustavnosti prvega odstavka 3. člena in 16. člena Zakona o zakonski zvezi in družinskih razmerjih ter prvega odstavka 3. člena in prve alineje 22. člena Družinskega zakonika in sicer z dne 16. 2. 2021.</p>
               <p>Dejstvo, da sta instituta zakonske zveze in partnerske zveze poimenovana različno, samo po sebi ne pomeni manjšega ali drugačnega obsega pravic. Oba instituta sta vsakomur dostopna pod enakimi pogoji, ki jih za vsak institut določa zakon. Ureditev instituta z drugačnim poimenovanjem v drugem zakonu sama po sebi ne pomeni diskriminacije na podlagi spolne usmerjenosti, zlasti glede na dejstvo, da sta oba instituta pravno urejena enako in imata za osebe, ki ju sklenejo, enake pravne posledice. Zakonska zveza in zunajzakonska skupnost sta določeni v 53. členu Ustave Republike Slovenije. Da bi razumeli ustavni pomen in vlogo teh dveh skupnosti, je potrebno upoštevati namen, ki ga je ustavodajalec določil tema dvema pojmoma ob pripravi in ob sprejemanju Ustave Republike Slovenije v letu 1990 in ob sprejemu dne 25. 6. 1991.</p>
               <p>Iz razprave in predvsem iz predlaganih besedil dopolnil osnutka Ustave Republike Slovenije, je jasno razviden pomen zakonske zveze in zunajzakonske skupnosti, predvsem pa umeščanje teh dveh skupnosti na ustavno raven, da se ohrani oblika in družbeni pomen skupnosti, ki jima jih je pripisoval takrat veljavni Zakon o zakonski zvezi in družinskih razmerjih in se je nanašal izključno na skupnost moškega in ženske. Iz nekaj sodb ESČP-ja jasno izhaja stališče, da pridržanje instituta zakonske zveze za zvezo moškega in ženske ne pomeni kršitve človekovih pravic istospolno usmerjenih oseb in tudi ne njihove diskriminacije na podlagi njihove osebne okoliščine. To pa pomeni tudi, da takšna ureditev ni niti v nasprotju z Ustavo Republike Slovenije.</p>
               <p>Pritožnika pravilno ugotavljata, da sta smisel in razlog zakonske zveze širša od prokreativnosti. Veljavna ureditev vse naveden želje in potrebe, ki jih pritožnika navajata, priznava tudi partnerski skupnosti. Upošteva pa tudi dejstvo, da je prokreacija znotraj skupnosti možna samo med moškim in žensko, zato zaradi varovanja dobrobita otrok, ki se lahko rodijo iz take skupnosti, zveza med moškim in žensko na tem področju upravičeno obravnava drugače kot vse druge vrste zvez in skupnosti.</p>
               <p>Zakon o partnerski zvezi v 2. in 3. členu pravne posledice sklenjene partnerske zveze ne izenačuje s pravnimi posledicami zakonske zveze iz določb Družinskega zakonika, ki določa, da zakonca ali zunajzakonska partnerja lahko samo skupaj posvojita otroka, razen, če eden od njiju posvoji otroka svojega zakonskega ali zunajzakonskega partnerja. Pri tem ne gre za razlikovanje na podlagi spolne usmerjenosti, ampak na podlagi oblike življenjske skupnosti, kar je kot dopustno potrdilo tudi ESČP v sodbi Gas in Dubois proti Franciji. Z institutom posvojitve, kot posebne oblike varstva otrok, se uresničuje ustavno zagotovljeno posebno varstvo in skrb otrok iz 56. člena Ustave Republike Slovenije, s katerim se zasleduje izključno zaščita koristi otroka. Glede na pravno ureditev posebnega varstva otrok v okviru instituta posvojitve ni mogoče zatrjevati, da je posvojitev pravica posameznika, ki želi posvojiti otroka, temveč je izključno pravica otroka, ki potrebuje tovrstno obliko posebnega varstva.</p>
               <p>ESČP v sodbi Gas in Dubois proti Franciji tudi ugotovilo, da zagotavljanje oploditve z biomedicinsko pomočjo, ki je oblika zdravljenja neplodnosti para, sodba omenja terapevtski značaj posega le raznospolnim parom, ne pomeni diskriminacije istospolnih parov ali posameznikov, ki bi si želeli spočeti otroka na ta način. Obravnava ureditev posega možnost para imeti družino, vendar iz ustavnih, konvencijskih in zakonskih določb ne izhaja tovrstna pravica posameznika, pač pa zaveza države k varovanju družine in posameznikove pravice do spoštovanja zasebnega in družinskega življenja, ki pa izpodbijanje o določbi zakonov ne kršijo.</p>
               <p>Vlada Republike Slovenije predlaga, da Ustavno sodišče ugotovi, da so določbe, izpodbijane določbe v skladu z Ustavo Republike Slovenije.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi direktorju Direktorata za družino.</p>
               <p>Sedaj pa odpiram razpravo poslank in poslancev in sicer o naslednjem predlogu mnenja. Odbor za delo družino, socialne zadeve in invalide se strinja z mnenjem Zakonodajno-pravne službe z dne 24. 2. 2021 ter Zakonodajno-pravni službi predlaga, da v skladu z 266. členom Poslovnika Državnega zbora pripravi odgovor Ustavnemu sodišču. O tem torej razpravljamo in najprej se je k besedi prvi prijavil gospod Primož Siter, potem pa gospa Janja Sluga.</p>
               <p>Izvolite, gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa in dobro jutro, spoštovane kolegice in kolegi! Zdaj morebiti je smiselno, ko razpravljamo o tej temi, razložiti tudi konkreten primer iz katerega celotna ta akcija z Ustavnim sodiščem izhaja. Istospolni par v Ljubljani se je želel poročiti, torej skleniti zakonsko zvezo. Upravna enota, ljubljanska upravna enota pa je njuno prošnjo zavrnila, ker torej Družinski zakonik določa, da je zakonska zveza, zveza med moškim in žensko. Potem pa se je par pritožil na Ustavno sodišče, ker je pravilno ugotovil, da je trenutna ureditev diskriminatorna. Torej diskriminatorna do istospolnih parov. Sklicevala sta se pravilno na 14. člen ustave, ki govori o tem, da smo pred zakonom vsi enaki, da so nam ne glede na spolno usmerjenost zagotovljene enake pravice in svoboščine. Sklicevala sta se tudi na 53. člen ustave, ki pravi, da za zakonska, da za zakonska zveza temelji na enakopravnosti zakoncev in da se sklene pred pristojnim državnim organom.</p>
               <p>Zdaj morebiti je smiselno, ko razpravljamo o tej temi, razložiti tudi konkreten primer iz katerega celotna ta akcija z Ustavnim sodiščem izhaja. Istospolni par v Ljubljani se je želel poročiti, torej skleniti zakonsko zvezo. Upravna enota, ljubljanska upravna enota pa je njuno prošnjo zavrnila, ker torej Družinski zakonik določa, da je zakonska zveza, zveza med moškim in žensko. Potem pa se je par pritožil na Ustavno sodišče, ker je pravilno ugotovil, da je trenutna ureditev diskriminatorna. Torej diskriminatorna do istospolnih parov. Sklicevala sta se pravilno na 14. člen ustave, ki govori o tem, da smo pred zakonom vsi enaki, da so nam ne glede na spolno usmerjenost zagotovljene enake pravice in svoboščine. Sklicevala sta se tudi na 53. člen ustave, ki pravi, da za zakonska, da za zakonska zveza temelji na enakopravnosti zakoncev in da se sklene pred pristojnim državnim organom.</p>
               <p>Zdaj v Levici že cel čas zagovarjamo oziroma podpiramo in se tudi v Državnem zboru aktivno si prizadevamo za izenačitev pravic torej za istospolne pare oziroma za končanje te diskriminatorne obravnave v očeh zakona države vseh oseb, ki niso heteroseksualci. Zdaj kdo s kom spi in na kakšen način razvija intimne odnose to ni stvar države. Jaz sam se večkrat pošalim, da vtikanje države v to, ta del družinske ali pa intime v odnosu gre v tisti čas, ko je zraven prišla še pravica prve noči, se pravi nekje v srednji vek. Ampak tukaj govorimo tudi o precej tehnični stvari, se pravi kako zakon definira oziroma dva zakona v tem primeru definirata zakonsko zvezo oziroma zvezo med dvema odraslima človekoma, ki sta konsenzualno torej v zvezi. Ker zakonska zveza sama ni samo vprašanje kdo s kom spi, pa kje imata stalni naslov, bistveno več iz nje izhajajo tako zaveze, kot pravice z Zakonom o partnerski zvezi, ki ga je tudi predstavnik ministrstva omenil. Se je sicer večina ali pa en delež teh pravic istospolnim parom podal, ne pa tudi vse pravice, ki so nam vsem ostalim, ki smo v zakonski zvezi, torej v neki heteroseksualni zvezi, da rečem, ki so nam samoumevne. Recimo pravica do oploditve z biomedicinsko pomočjo, o tem smo tudi slišali in pa sama pravica do posvojitve.</p>
               <p>Torej govorimo o diskriminaciji do istospolnih parov na dveh ravneh. Ena je čisto ta, da rečem simbolna ali pa načelna. Imamo dva različna instituta, torej heteroseksualne zakonske zveze in homoseksualne, istospolne in ta ločnica, ki je ne bi smelo tukaj biti, in pa na drugi strani čisto oprijemljive konkretne pravice, ki so pa zopet eni skupini zakoncev zaradi tega nedostopne. In it obeh naslovov, tako simbolno, načelno, kot iz naslova zagotavljanja konkretnih pravic bomo v Levici seveda še naprej podpirali prizadevanja istospolnih parov, da se te stvari uredijo. Podpiramo tudi5a par pri njunem prizadevanju, da skleneta torej zakonsko zvezo. Glasovali bomo proti mnenju Zakonodajno-pravne službe. Prepoved sklepanja zakonske zveze za – poudarjam – nekatere pare, torej prepoved za nekatere pare enostavno ne more biti v skladu z ustavo. In srčno upam, da bo do tega zaključka v končni fazi prišlo tudi Ustavno sodišče.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Preden pa dam besedo gospe Janji Sluga naj povem, da Lidijo Ivanuša nadomešča Nada Brinovšek.</p>
               <p>Gospa Sluga, izvolite.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Ja, ko je bil leta 2015 vložen Zakon o zakonski zvezi in družinskih razmerjih, smo takrat obširno razpravljali tudi o tej izenačitvi takrat še pri vseh pravicah, torej tudi pri tistih, ki danes poudarjate, da vsem ne pripadajo. In takrat se je šlo z vlaganjem tega zakona nekako z zavedanjem, da utegne pasti na referendumu. Kljub temu se je Levica takrat odločila, da ga vloži takšnega, kot je bil, torej, da se popolnoma izenači istospolne in raznospolne pare tudi pri posvojitvah. In mi smo takrat ta predlog podprli.</p>
               <p>Zgodil se je seveda referendum in zakon je bil zavrnjen. Sledil pa je potem v letu 2016 Zakon o partnerski zvezi, ki je partnersko zvezo, torej zvezo istospolnih parov uredil v ločenem zakonu in jo v vseh pravnih posledica, torej s tema dvema izjemoma – oploditev z biomedicinsko pomočjo in pa dvostranska posvojitev izenačil z zakonsko zvezo.</p>
               <p>Tudi to je bilo takrat storjeno zgolj in samo zato, da bi zakon dobil podporo. Leta 2017 je Vlada pripravila Družinski zakonik. Takrat je bil na seji odbora zopet vložen amandma, s katerim bi se popolnoma izenačilo istospolne in raznospolne pare in moram reči, da SMC takrat tistega amandmaja nismo podprli pa ne zato, ker si ne bi želeli te izenačitve, ampak zaradi tega, ker smo zopet zaznali to nevarnost referenduma, ki bi potem tudi tisto, kar je sam predlog prinašal dobrega, postavil na tehtnico in smo se takrat odločili na tak način. Zdaj je seveda na potezi Ustavno sodišče.</p>
               <p>V SMC menimo, da razlikovanje med zakonsko in partnersko zvezo v resnici ni utemeljeno. Zakaj – zato ker gre pri obeh zvezah za neko povezanost dveh oseb, neko stabilno povezanost dveh oseb, ki sta si blizu, ki se spoštujeta, ki si zaupata, ki si medsebojno pomagata in se podpirata. Torej vse je v bistvenem enako razmerju med raznospolnima partnerjema. In ustava in zakonodaja zahteva, da se enaka razmerja obravnavajo enako.</p>
               <p>Torej, če iz razmerja med dvema osebama istega spola izhajajo iste pravice, naj se potem tudi to razmerje med njima imenuje enako. In če lahko raznospolni pari sklenemo zakonsko zvezo, potem naj imajo to pravico tudi istospolni pari. Naj vas spomnim, še nedolgo nazaj, torej do leta 2016 do sprejema tistega zakona, o katerem sem prej govorila, so se istospolni pari registrirali. Registrirali. Zgrožena sem nad to besedo, ki jo sicer uporabljamo za neke druge stvari. In takrat smo rabili kar nekaj let razprav in v javnosti in v parlamentu, da so nekateri dojeli za katere stvari se uporablja ta beseda.</p>
               <p>Torej pri normativnem urejanju zakonske zveze je potrebno vedno, tako kot pravi ZPS, vedno upoštevati tudi širši družbeni kontekst. In pravne norme se kot take udejanjajo v družbenih odnosih in izhaja iz nekih družbenih vrednot. Te pa se s časom spreminjajo. In tudi pravi ZPS, da ni mogoče zanikati, da je zakonska zveza pravni institut, ki je v zadnjem obdobju v globalnem prostoru v procesu vrednostnega spreminjanja in da gre za področje, na katerem se pravice razvijajo. Zato pri takem stališču, kot sta ga zavzeli Vlada in Zakonodajno-pravna služba, seveda v SMC ne mislimo sodelovati in bomo predlagani sklep zavrnili.</p>
               <p>Bi pa vseeno še opozorila, ker je bilo kar precej sklicevanja v teh vsebinah tudi na določena mnenja avstrijskega ustavnega sodišča, v točno konkretnem primeru Shalk versus Kopf, pa citiram iz te odločbe: »razločevanje med zakonsko zvezo in partnersko zvezo danes ni več mogoče, ne da bi bili istospolni pari diskriminirani. Ločevanje med dvema pravnima institutoma namreč nakazuje, da osebe z istospolno usmeritvijo niso enakovredne osebam z raznospolno usmeritvijo, zakonska delitev raznospolnih in istospolnih zvez na dva pravna instituta zato krši načelo enakosti, oziroma enakega obravnavanja, saj diskriminira na podlagi osebnih lastnosti, kot je spolna usmerjenost«. Tako je reklo avstrijsko ustavno sodišče.</p>
               <p>Pa si dajmo povedati še katere države do danes omogočajo sklenitev zakonske zveze tudi istospolnim partnerjem. To so Nizozemska, Argentina, Belgija, Brazilija, Danska, Francija, Islandija, Južna Afrika, Kanada, Kolumbija, Luksemburg, Mehika, Norveška, Nova Zelandija, Portugalska, Španija, Švedska, Urugvaj, Združene države Amerike, Združeno Kraljestvo Velike Britanije in Severne Irske, Finska, Malta, Nemčija, Avstrija. Si želimo biti tudi mi v družbi teh držav? Jaz na tem mestu se pridružujem pozivu pritožniku Ustavnemu sodišču in tudi jaz predlagam Ustavnemu sodišču naj njuno pobudo sprejme.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj nimam več prijavljenih k razpravi, tako da razpravo zaključujem in prehajamo na odločanje. Naj samo povem, da glede na to, da ste gospa Sluga sedaj razpravljali, razpravljate lahko, odločati pa <gap n="..."/> saj bi prosila, da sem prinesete pooblastilo, ker če ga mi ne dobimo, potem <gap n="..."/> najlepša hvala, smo dobili še eno pooblastilo. Torej gospoda Aljaža Kovačiča nadomešča gospod Robert Pavšič in bomo počakali, da pooblastilo pride do nas. Najlepša hvala. Torej gospo Mojco Žnidarič nadomešča gospa Janja Sluga. Tako, zdaj imamo vse pripravljeno, da lahko torej glasujemo o predlogu mnenja.</p>
               <p>Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(6 članov.)</stage>
               </p>
               <p>Ugotavljam, da je mnenje sprejeto.</p>
               <p>Prehajamo na <title>2. TOČKO DNEVNEGA REDA – ZAHTEVA ZAGOVORNIKA NAČELA ENAKOSTI ZA OCENO USTAVNOSTI 3. IN 4. ČLENA, PRVE ALINEJE 22. ČLENA, PRVEGA ODSTAVKA 213. ČLENA IN 223 ČLENA DRUŽINSKEGA ZAKONIKA TER ZAKONA O PARTNERSKI ZVEZI.</title>
               </p>
               <p>Gradivo ste z dne 21. 12. 2020 prejeli in je objavljeno v sistemu Udis. Potem mnenje Zakonodajno-pravne službe 24. februarja 2021, objavljeno je na spletnih straneh Državnega zbora s sklicem, mnenje Vlade z dne 17. 2. 2021 in je objavljeno prav tako na spletnih straneh Državnega zbora s sklicem. Tudi to točko dnevnega reda bomo obravnavali na podlagi 265. člena Poslovnika Državnega zbora.</p>
               <p>Vabljeni na sejo; Zakonodajno-pravna služba in Ministrstvo za delo. Ustavno sodišče nam je posredovalo zahtevo Zagovornika načela enakosti za oceno ustavnosti določenih členov Družinskega zakonika ter Zakona o partnerski zvezi. S pridobitvijo obeh mnenj, torej mnenja Zakonodajno-pravne službe in pa mnenja Vlade lahko opravimo tudi obravnavo zadeve na seji odbora.</p>
               <p>In najprej dajem besedo predstavnici Zakonodajno-pravne službe, gospe Barbari Gerečnik.</p>
               <p>Izvolite.</p>
            </sp>
            <sp who="GerečnikBarbara">
               <speaker>BARBARA GEREČNIK:</speaker>
               <p>Hvala za besedo.</p>
               <p>V predmetni zadevi je Zakonodajno-pravna služba pripravila odgovor Državnega zbora na zahtevo za oceno ustavnosti 3. in 4. člena, prve alineje 22. člena, prvega odstavka 213. člena in 223 člena Družinskega zakonika ter Zakona o partnerski zvezi.</p>
               <p>Zahtevo je vložil Zagovornik načela enakih možnosti, ki zatrjuje neustavnost ureditve, ki istospolnim parom ne omogoča sklenitve zakonske zveze in skupne posvojitve otroka. V pisnem mnenju podrobneje navajamo argumente zakaj je po mnenju Državnega zbora izpodbijana ureditev skladna z ustavo.</p>
               <p>Nekaj argumentov za ureditev zakonske zveze, kot zveze partnerjev različnega spola in skladno s takšno ureditve z ustavo, sem na kratko predstavila že pri prejšnji točki, zato jih na tem mestu ne bi ponavljala. Normativna ureditev posvojitve pa je izraz določbe 56. člena ustave, na podlagi katere otroci uživajo posebno varstvo in skrb. Zakonodajalcu je tudi pri urejanju posvojitve dano široko polje proste presoje, ki se, pri čemer pa je pri vprašanjih, ki se nanašajo na otroke, vedno vodilo njegova korist. Tudi po praksi Evropskega sodišča za človekove pravice, evropska konvencija o človekovih pravicah ne varuje pravice do posvojitve. Ob tem sodišče poudarja, da manjši kot je konsenz držav članic glede pravnega urejanja določenega vprašanja, večji je obseg presoje, ki je pri urejanju tega vprašanja zaupen posamezni državi.</p>
               <p>Primarni namen posvojitve je, da se zagotavlja spoštovanje in uresničevanje koristi in dobrobiti otroka, kar je temeljno načelo posvojitvenega prava, tako slovenskega, kot tudi mednarodnega. Zakonska ureditev tako po načelu največje otrokove koristi daje prednost skupnim posvojitvam zakoncev in zunajzakonskih partnerjev, saj je zakonodajalec presodil, da je takšna posvojitev v otrokovo največjo korist. Zakonodaja sicer izjemoma, če je to v korist otroka, dopušča tudi enostranske posvojitve, pri čemer jih v nobenem primeru ne omejuje, ne glede na katerokoli osebno okoliščino potencialnega posvojitelja. Državni zbor zato ocenjuje, da izpodbijana ureditev ni v neskladju z ustavo.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo predstavniku Vlade. Izvolite.</p>
            </sp>
            <sp who="MikužDušan">
               <speaker>DUŠAN MIKUŠ:</speaker>
               <p>Hvala.</p>
               <p>Vlada je mnenje sprejela na svoji seji dne 16. 2. 2021. Nekaj argumentov je bilo predstavljeno že k predstavitvi k 1. točki dnevnega reda, zato bi tukaj izpostavil samo tiste, ki se nanašajo bolj izključno na to zahtevo Zagovornika načela enakosti za oceno ustavnosti 3. in 4. člena, prve alineje 22. člena, prvega odstavka 213. člena in 223. člena Družinskega zakonika ter celotnega Zakona o partnerski zvezi.</p>
               <p>In sicer z institutom posvojitve, kot posebne oblike varstva otrok se uresničuje ustavno zagotovljeno posebno varstvo otrok in skrb iz 56. člena Ustave Republike Slovenije, s katerim se zasleduje izključno zaščita koristi otroka. Glede na pravno ureditev posebnega varstva otrok v okviru instituta posvojitve, ni mogoče zatrjevati, da je posvojitev pravica posameznika, ki želi posvojiti otroka, temveč je izključno pravica otroka, ki potrebuje tovrstno obliko posebnega varstva.</p>
               <p>Obravnavana ureditev posega v možnosti para imeti družino, vendar iz ustavnih, konvencijskih in zakonskih določb ne izhaja tovrstna pravica posameznika, pač pa zaveza države k varovanju družine in posameznikove pravice do spoštovanja zasebnega družinskega življenja, ki pa je izpodbijanje določbe zakonov ne kršijo.</p>
               <p>Vlada tako ugotavlja, da izpodbijanje določbe niso v nasprotju z Ustavo Republike Slovenije in predlaga, da Ustavno sodišče Republike Slovenije vloženo zahtevo za oceno ustavnosti zavrne.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi predstavniku Vlade.</p>
               <p>Sedaj pa odpiram razpravo poslank in poslancev in sicer o naslednjem predlogu mnenja. Odbor za delo, družino, socialne zadeve in invalide se strinja z mnenjem Zakonodajno-pravne službe z dne 24. februar 2021 ter Zakonodajno-pravni službi predlaga, da v skladu z 266. členom Poslovnika Državnega zbora pripravi odgovor Ustavnemu sodišču.</p>
               <p>In prvi se je k razpravi prijavil gospod Primož Siter.</p>
               <p>Izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa.</p>
               <p>Podobno kot pri prejšnji točki, gre za – se pravi identično problematiko, le da zdaj zahtevo za oceno ustavnosti vlaga Zagovornik načela enakosti, kar je že samo po sebi zelo zgovoren podatek. Še enkrat poudarjam, gre za to, da imamo ureditev, ki istospolnim partnerjem ne omogoča sklenitve zakonske zveze, ampak jim omogoča registracijo torej partnerske oziroma posebne oblike partnerstva po Zakonu o partnerski zvezi. Gre za neenako obravnavo ljudi. Tudi predstavnik Vlade, ste pri prejšnji točki rekli, da so stvari na vseh ravneh izenačene in da je ta košarica pravic, da rečem, enaka. To ni res. Gre za neenako že samo v tem <gap n="..."/> na deklarativni ravni gre za neenako obravnavo, obravnavo parov. Parov, torej ljudi, ki – poudarim – ki se imajo radi, tako kot se imajo radi vsi, ki bi se radi poročili, pa jim neka, da rečem slovenska zatohlost ali zaplankanost ali kakorkoli, pač to preprečuje. In to je merljivo, to je merljivo dejstvo.</p>
               <p>Imamo torej dva instituta. Imamo za heteroseksualne pare imamo zakonsko zvezo, kar je ta par želel – ta istospolni par sicer želel skleniti, in imamo za – da rečem drugorazredne, homoseksualne pare imamo pa sklenitev torej partnerske zveze. In še enkrat poudarim, ne gre samo za neenakost na deklarativni ravni. Zelo praktično je stvar razdvojena in diskriminatorna. V tej partnerski zvezi je onemogočena posvojitev otroka, kar je tudi v tem primeru predmet ustavne presoje in v Levici seveda se strinjamo, da je onemogočanje posvojitev samo zato, ker govorimo o istospolnih parih, v nasprotju z ustavo in z vso, da rečem zdravo pametjo in smermi civilizacijskega razvoja v 21. stoletju.</p>
               <p>Zato zopet – pri izenačitvi pravic za istospolne pare ter Zagovornika načela enakosti, podpiramo. Upamo na uspešen razplet na Ustavnem sodišču. Še enkrat, dva različna instituta za sklenitev legitimne in zakonske zveze med ljudmi, ki bi to želeli storiti. Vzpostavlja segregacijo, vzpostavlja dva različna pola, dva različna načina obravnave, kar je ponižujoče, kar je nepravično in ker je tudi v bistvu popolnoma neutemeljeno. Zopet, kot sem zaključil prej – kdo s kom spi in kdo ima s kom kakršenkoli odnos ni stvar države</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>K besedi se je prijavila še Janja Sluga.</p>
               <p>Izvolite.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Ja, hvala lepa.</p>
               <p>Pozdravljam pobudo Zagovornika načela enakosti, da je končno prišlo do trenutka, ko se je tudi on odločil in jo vložil. Enako seveda, kot pri prejšnji točki, ne bom ponavljala vseh tistih argumentov. Rekla bom samo to – zatrjujemo, da dajemo istospolnim partnerjem vse pravice enako, kot raznospolnim. Po drugi strani pa jih že v sami osnovi, torej pri sklepanju in pri poimenovanju diskriminiramo. Na ta način pa jim odrekamo osnovno dostojanstvo, zato bomo v SMC glasovali proti.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala še za to obrazložitev.</p>
               <p>Sedaj pa prehajamo torej na odločanje. Glasujemo o predlogu mnenja.</p>
               <p>Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(8 članov.)</stage>
               </p>
               <p>To pomeni, da mnenje ni bilo sprejeto.</p>
               <p>Zato ugotavljam, da odbor mnenja kot podlage za odgovor Ustavnemu sodišču ni oblikoval, o čemer bomo tudi obvestili Zakonodajno-pravno službo.</p>
               <p>In s tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – ZAHTEVA VRHOVNEGA SODIŠČA ZA OCENO USTAVNOSTI ZAKONA O SOCIALNEM VARSTVU IN ZAKONA O DUŠEVNEM ZDRAVJU.</title>
               </p>
               <p>Gradivo ste prejeli z dne 10. 12. 2020 in je objavljeno v sistemu Udis. Mnenje Zakonodajno-pravne službe z dne 24. februar 2021, ki je prav tako objavljeno na spletnih straneh Državnega zbora in sicer s sklicem, ter mnenje Vlade z dne 14. 1. 2021, prav tako objavljeno na spletnih straneh Državnega zbora s sklicem.</p>
               <p>Obravnavali bomo to točko na podlagi 265. člena Poslovnika Državnega zbora. Na to sejo k tej točki smo vabili Zakonodajno-pravno službo in Ministrstvo za delo, družino, socialne zadeve in enake možnosti. Ustavno sodišče nam je posredovalo zahtevo Vrhovnega sodišča za oceno ustavnosti Zakona o socialnem varstvu. S pridobitvijo obeh mnenj, torej mnenja Zakonodajno-pravne službe in mnenja Vlade lahko opravimo tudi obravnavo zadeve na seji odbora.</p>
               <p>In najprej dajem besedo gospe Barbari Gerečnik iz Zakonodajno-pravne službe.</p>
               <p>Izvolite.</p>
            </sp>
            <sp who="GerečnikBarbara">
               <speaker>BARABARA GEREČNIK:</speaker>
               <p>Hvala za besedo.</p>
               <p>V Zakonodajno-pravni službi smo pripravili odgovor Državnega zbora kot nasprotnega udeleženca v postopku za oceno ustavnosti Zakona o socialnem varstvu in Zakona o duševnem zdravju. Zahtevo za presojo ustavnosti je vložilo Vrhovno sodišče, ki je prekinilo postopek odločanja o reviziji v postopku za namestitev mladoletnika v varovani oddelek socialnovarstvenega zavoda. V zahtevi izpostavlja, da ostaja odprto vprašanje sistemske rešitve za nameščanje otrok in mladoletnikov s hudimi duševnimi motnjami in da na tem področju obstaja protiustavna izvedbena pravna praznina. V pisnem predlogu odgovora so podrobneje navedeni argumenti zakaj Državni zbor meni, da na obravnavanem področju neustavne pravne praznine ni. Argumenti izhajajo zlasti iz ureditve sistema socialnega varstva in socialnovarstvene skrbi na področju duševnega zdravja.</p>
               <p>Bistveni poudarki so naslednji. Zakon o socialnem varstvu je temeljni zakon, ki ureja socialnovarstveno dejavnost. Ureja tudi institucionalno varstvo in javne socialnovarstvene zavode, ki ga izvajajo. V skladu z Zakonom o socialnem varstvu se institucionalno varstvo otrok in mladoletnikov z motnjami v duševnem razvoju izvaja v socialnovarstvenih zavodih za usposabljanje.</p>
               <p>Zakon o duševnem zdravju, kot specialni predpis, ureja sistem socialnovarstvene skrbi na področju duševnega zdravja. Na podlagi tega zakona se zdravstvene, socialnovarstvene ter druge storitve in programi namenjeni osebam z duševno motnjo, ki se ne zdravi v bolnišnici, izvajajo socialnovarstveni zavodi. Potrebe nekaterih izmed oseb so take, da morajo biti nepretrgoma deležne posebne zaščite in varstva ter socialnovarstvenega zavoda ne morejo zapustiti po lastni volji, zato se njihova obravnava izvaja v varovanih oddelkih socialnovarstvenih zavodih.</p>
               <p>V skladu z Zakonom o duševnem zdravju je mogoče sodna odreditev sprejema v varovani oddelek socialnovarstvenega zavoda tudi za mladoletnike. Ob tem velja izpostaviti, da Zakon o duševnem zdravju možnosti za oblikovanje varovanih oddelkov ne omejuje na konkretne vrste javnih socialnovarstvenih zakonov, kot so opredeljeni z Zakonom o socialnem varstvu. Navedeno pomeni, da na zakonski ravni ni nobenih omejitev, da tudi v socialnovarstvenih zavodih za usposabljanje, ki izvajajo institucionalno varstvo otrok in mladoletnikov z motnjo v duševnem razvoju, ne bi bili oblikovani varovani oddelki.</p>
               <p>Glede na navedeno, Državni zbor ocenjuje, da je zahteva za oceno ustavnosti navedenih zakonov neutemeljena.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Še predstavnik Vlade. Izvolite, gospod Dušan Mikuž, če želite seveda. Aha. Dajte se samo predstaviti še za magnetogram, izvolite.</p>
            </sp>
            <sp who="VehovarValentina">
               <speaker>VALENTINA VEHOVAR:</speaker>
               <p>Valentina Vehovar, Ministrstvo za delo, družino in enake možnosti. Lepo pozdravljeni!</p>
               <p>Torej Vrhovno sodišče je vložilo zahtevo za ustavnosti Zakona o socialnem varstvu, v kateri navaja, da ni ustrezne sistemske rešitve za nameščanje otrok in mladoletnikov s hudimi duševnimi motnjami. Vlada Republike Slovenije na navedeno zahtevo za oceno ustavnosti podaja naslednja mnenja.</p>
               <p>Institucionalno varstvo je ena izmed socialnovarstvenih storitev opredeljenih v 11. členu Zakona o socialnem varstvu, ki so namenjene odpravljanju socialnih stisk in težav. Izvajajo se po normativih in standardih, ki jih predpiše minister, pristojen za socialno varstvo. Nadalje zakon v 16. členu opredeljuje institucionalno varstvo, ki obsega vse oblike pomoči v zakonu, v drugi družini in drugi organizirani obliki, s katerimi se upravičencem nadomeščajo in dopolnjujejo funkcije dvoma in lastne družine, zlasti pa bivanje, organizirana prehrana in varstvo ter zdravstveno varstvo. Institucionalno varstvo se izvaja za starejše v domovih za starejše. Za odrasle, duševno in telesno prizadete osebe v posebnih socialnovarstvenih zavodih in lahko tudi v varstveno delovnih centrih. In pa za otroke in mladoletnike z zmerno, težjo in težko motnjo v duševnem razvoju v socialnih zavodih za usposabljanje.</p>
               <p>Posebna skrb je namenjena otrokom in mladoletnikom, ki obsega še usposabljanje po posebnem zakonu, oskrbo in pa vodenje. Torej upravičenci do storitev institucionalnega varstva, ki jih izvajajo zavodi za usposabljanje, so otroci, mladostniki in odrasle osebe do 26. leta starosti, ki so usmerjeni v posebni program vzgoje in izobraževanja. To so otroci, mladostniki in odrasle osebe z zmerno motnjo v duševnem razvoju, s težjo motnjo v duševnem razvoju, s težko motnjo v duševnem razvoju in pa osebe z več motnjami. To so otroci, mladostniki in odrasle osebe z motnjo v duševnem razvoju, ter s hudimi motnjami vedenja in osebnostmi <gap n="..."/> osebnimi, se opravičujem, gibalnimi in senzornimi oviranostmi in poškodbami glave.</p>
               <p>Pravilnik, ki ureja ta krog upravičencev tudi določa, da za otroke, mladostnike in odrasle osebe do 26 let starosti, ki so usmerjeni v posebni program vzgoje in izobraževanja, institucionalno varstvo obsega tudi usposabljanje, ki se izvaja po predpisih za področje šolstva. Tako se skladno z drugim odstavkom 52. člena Ustave Republike Slovenije otrokom z motnjami v telesnem in duševnem razvoju ter druge huje prizadetim osebam, zagotavlja pravice do izobraževanja in usposabljanja za dejavno življenje v družbi.</p>
               <p>Upravičenci do institucionalnega varstva v posebnih socialnovarstvenih zavodih, to so odrasle osebe, duševno in telesno prizadete. To so odrasle osebe z motnjami v duševnem razvoju in pa odrasle osebe s težavami v duševnem zdravju, s senzornimi motnjami, motnjami v gibanju in z napredovano kronično oziroma neozdravljivo boleznijo ob koncu življenja. Torej posebni socialnovarstveni zavodi so namenjeni samo za odrasle osebe.</p>
               <p>Želela bi poudariti tudi, da skladno z zakonom o socialnem varstvu lahko v okviru mreže javne službe izvajajo storitev celodnevnega institucionalnega varstva tudi javni zdravstveni zavodi. Konkretno na podlagi 41.c člena Zakona o socialnem varstvu, lahko javni zdravstveni zavodi opravljajo zdravstveno dejavnost na sekundarni ravni, če se ta dejavnost opredeli v ustanovitvenem aktu zavoda in registrira v skladu s predpisi. Četrti odstavek navedenega člena namreč določa, da se institucionalno varstvo v javnem zdravstvenem zavodu izvaja za osebe, ki so upravičenci po tem zakonu in predpisih izdanih na njegovi podlagi in pri katerih je akutno zdravljenje v tem zavodu zaključeno, vendar pa jim zdravstveno stanje ne omogoča samostojnega življenja, niti zagotovljeno zdravstveno in socialno obravnavo na domu, neposredno premestitev v institucionalno varstvo pa še ni možna.</p>
               <p>Navedena oblika institucionalnega varstva po navedeni določbi se trenutno ne izvaja. Glede namestitev v varovane oddelke; postopki sprejema osebe v obravnavo v varovani oddelek socialnovarstvenega zavoda, kot je že danes rečeno, ureja Zakon o duševnem zdravju, ki določa, da je varovani oddelek, oddelek v socialnovarstvenem zavodu, kjer so osebe zaradi svojih potreb nepretrgoma deležne posebne zaščite in varstva, ter zavoda ne morejo zapustiti po lastni volji.</p>
               <p>Na podlagi drugega odstavka 48. člena Zakona o duševnem zdravju, sodišče, če ugotovi, da so izpolnjeni pogoji za sprejem v varovani oddelek brez privolitve, s sklepom odloči, da se osebo sprejme v varovani oddelek. V sklepu se določi tudi čas zadržanja v varovanem oddelku, ki ne sme biti daljši od enega leta in socialnovarstveni zavod, ki naj osebo sprejme. Na področju socialnega varstva so varovani oddelki organizirani za namestitev zgolj odraslih oseb in sicer v posebno varstvenih zavodih, kombiniranih socialnovarstvenih zavodih, to so domovi za starejše, ki imajo posebno enoto za odrasle s posebnimi potrebami in pa v domovih za starejše, kjer imajo varovane oddelke za starejše z upadom kognitivnih funkcij.</p>
               <p>Na podlagi Zakona o duševnem zdravju je minister za socialne zadeve v sodelovanju z ministrom za zdravje sprejel poseben pravilnik, v katerem so v bistvu določene tri vrste varovanih oddelkov, ki se izvajajo v institucionalnem varstvu. Torej to je varovani oddelek za osebe s težavami v duševnem zdravju, varovani oddelek za osebe z več motnjami in pa varovani oddelek za osebe, ki zaradi posledic upada kognitivnih funkcij potrebujejo delno ali popolno pomoč in nadzor. Ta slednja sicer velja za domove za starejše.</p>
               <p>Pravilnik nadalje določa, da je v varovani oddelek zavoda lahko sprejeta le oseba, ki izpolnjuje tudi splošne pogoje za sprejem v tak zavod. Torej mora biti odrasla oseba. V zavodu za usposabljanje ni organiziranih varovanih oddelkov. Otroci oziroma mladostniki torej ne izpolnjujejo splošne pogoje za sprejem v socialnovarstveni zavod za odrasle, to je dom za starejše ali posebno socialnovarstveni zavod.</p>
               <p>Glede na navedeno v veljavni ureditvi nimamo ustrezne namestitve za otroke in mladostnike, ki imajo težave v duševnem razvoju in z duševnimi motnjami, ki naj se v institucionalno varstvo namestijo po sklepu sodišča. Se pa tu seveda tudi odpira vprašanje primernosti uporabe posebnih varovalnih ukrepov v sistemu socialnega varstva, torej ali je takšen ukrep primeren za otroke, ki so še v razvoju.</p>
               <p>Na koncu pa želimo pojasniti, da se v zavodih za usposabljanje z izpostavljeno problematiko otrok in mladostnikov že soočajo in da imajo tudi že nameščene otroke, ki imajo poleg težav v duševnem zdravju, tudi duševne motnje, za katere je ugotovljeno, da je potrebno v zavodu izvesti prostorsko prilagoditev, prilagoditi standarde in normative in določiti poseben zdravstveni program za zagotovitev ustreznega zdravstvenega varstva. S tem namenom je Ministrstvo za delo s tremi zavodi že pristopilo k izvedbi projektov, ki bodo zagotovili ustrezno prilagoditev prostora, prav tako pa je ministrstvo tudi že naslovilo na Ministrstvo za zdravje predlog za povečanje kadrovskega normativa za izvajanje zdravstvene dejavnosti za te otroke.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa odpiram razpravo poslank in poslancev, v kolikor seveda želi kdo razpravljati in sicer o naslednjem predlogu mnenja. Odbor za delo, družino, socialne zadeve in invalide se strinja z mnenjem Zakonodajno-pravne službe z dne 24. februar 2021 ter Zakonodajno-pravni službi predlaga, da v skladu z 266. členom Poslovnika Državnega zbora pripravi odgovor Ustavnemu sodišču. Ne vidim, da bi bila kakšna želja po razpravi, zato zaključujem razpravo in prehajamo na odločanje.</p>
               <p>Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(3 člani.)</stage>
               </p>
               <p>Ugotavljam, da je mnenje sprejeto.</p>
               <p>In s tem zaključujem 3. točko dnevnega reda in tudi 50. nujno sejo odbora. Vsem se zahvaljujem za sodelovanje in vas lepo pozdravljam. Srečno!</p>
               <stage type="time">Seja je bila zaključena 1. marca 2021 ob 9.51.</stage>
            </sp>
         </div>
      </body>
   </text>
</TEI>
