<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-078-Redna-2020-06-12">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-078-Redna-2020-06-12.OZZEU" n="078">
               <name>Redna</name>
               <date when="2020-06-12"/>
            </setting>
         </settingDesc>
         <particDesc>
            <listOrg>
               <org xml:id="OZZEU-078-Redna-2020-06-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-078-Redna-2020-06-12.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">78. seja</stage>
            <stage type="date">(12. junij 2020)</stage>
            <stage type="chairman">Sejo je vodil mag. Marko Pogačnik, predsednik odbora.</stage>
            <stage type="time">Seja se je začela ob 9.02.</stage>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovani kolegice in kolegi. Začenjam 78. sejo Odbora za zadeve Evropske unije. Obveščam vas, da so zadržani in da seje ne morejo udeležiti naslednji člani: gospod Zmago Jelinčič Plemeniti in gospa Nataša Sukič. Obveščam vas, da so na sejo povabljeni poslanci Evropskega parlamenta iz Republike Slovenije ter predstavniki Vlade in Državnega sveta. Vse navzoče prav lepo pozdravljam!</p>
               <p>Prehajam na določitev dnevnega reda seje Odbora. S sklicem seje ste prejeli dnevni red. Dne 5. 6. 2020 pa ste prejeli obvestilo o razširitvi dnevnega reda, tako se dnevni red seje razširi z naslednjima točkama dnevnega reda: pod točko 2. Predlog stališča Republike Slovenije do Predloga direktive Sveta o spremembi Direktive 2011EU zaradi nujne potrebe po odložitvi nekaterih rokov za predložitev in izmenjavo podatkov na področju obdavčevanja zaradi pandemije COVID-19 ter pod točko 3. Predlog stališča Republike Slovenije do Predloga uredbe Evropskega parlamenta in Sveta o spremembi uredb <stage>(EU)</stage> št. 575<stage>/2013 in (EU) 2019/</stage>876 glede prilagoditev zaradi pandemije COVID-19. Dnevni red seje Odbora je tako določen na podlagi 154.d člena Poslovnika Državnega zbora.</p>
               <p>Imam še eno pooblastilo in sicer gospa poslanka Mateja Udovč nadomešča, kvota SMC.</p>
               <p>Prehajamo na <title>1. TOČKO DNEVNEGA REDA - PRIPOROČILO SVETA V ZVEZI Z NACIONALNIM REFORMNIM PROGRAMOM SLOVENIJE ZA LETO 2020 IN MNENJE SVETA O PROGRAMU STABILNOSTI SLOVENIJE ZA LETO 2020.</title>
               </p>
               <p>Gradivo k tej točki smo prejeli 26. 5. 2020. Poslance še obveščam, da smo vam na klopi dali še eno dodatno gradivo, ki je bi rekel še podrobnejše predstavitev. Zdaj pa naprošam dr. Zorana Stančiča, vodjo Predstavništva Evropske komisije v Sloveniji, da nam predstavi omenjeno priporočilo in mnenje Sveta. Dr. Stančič, beseda je vaša.</p>
            </sp>
            <sp who="StančičZoran">
               <speaker>DR. ZORAN STANČIČ:</speaker>
               <p>Hvala lepa, spoštovani predsednik Odbora, spoštovane članice in člani, spoštovani predstavniki Vlade, drugi gostje.</p>
               <p>Zahvaljujem se najprej za priložnost in vabilo, da nadaljujemo s tradicijo predstavljanja ključnih dokumentov v okviru evropskega semestra v Državnem zboru in da vam lahko predstavim priporočila, ki jih je Evropska komisija 20. maja v okviru letošnjega cikla evropskega semestra naslovila na Slovenijo. Ko smo 26. februarja objavili naša analitična poročila o državah članicah. Mimogrede tudi takrat smo že načrtovali, da vam skupaj s kolegi iz Bruslja pridemo predstaviti poročilo o Sloveniji, si nihče od nas ni mogel niti misliti, kako se bo naše življenje spremenilo v prihodnjih mesecih. Februarja smo v EU beležili najnižjo stopnjo brezposelnosti v tem desetletju. Sploh najvišjo zaposlenosti doslej, gospodarstva v vseh državah članicah so zelo dobro rasla. Tri mesece kasneje se vse države Unije soočajo z globoko recesijo in hudimi socialno gospodarskimi posledicami, zdravstvene krize brez primere. Naj ob tem že uvodoma poudarim, da so imele države članice utemeljene razloge, da so se odločile za ukrepe, ki so vodili v ustavitev gospodarskih aktivnosti. Najprej reševanje življenj in zajezitev virusa sta bili seveda prioriteti. To je seveda povzročilo tudi gospodarski šok, ki ga potrjuje tudi naša spomladanska gospodarska napoved iz začetka maja. Za letos Evropska komisija napoveduje znaten upad gospodarske rasti po vsej Evropski uniji. Stvari naj bi pa se pa naslednje leto že obrnile na bolje, tudi v Sloveniji. Hitrost in stopnja okrevanja bosta odvisna predvsem od tega, kako uspešni bomo pri nadzorovanju virusa, kako uspešni bomo pri ponovnem varnem zagonu gospodarstva in predvsem pri ohranjanju delovnih mest in se izognili poglabljanja socialne krize. Ko govorimo o stanju, v katerem smo, govorimo dostikrat, da je kriza simetrična, izhod iz nje pa asimetričen. Kaj to pomeni? To pomeni, da si bodo nekatere države regije in sektorji hitro opomogli na predkrizno raven, spet drugi pa bodo potrebovali veliko več pozornosti in veliko več pomoči. In sicer bo ekonomsko okrevanje poleg razvoja epidemije v posameznih državah odvisno predvsem od strukture in njenega gospodarstva in njegove sposobnosti odzivanja na krizo. Zaradi soodvisnosti gospodarstva v Evropski uniji bo dinamika okrevanja v vsaki državi članici vplivala seveda tudi na moč in okrevanje drugih držav članic. V tem kontekstu je koordinacija ekonomskih politik v okviru evropskega semestra zdaj še toliko bolj relevantna kot kadarkoli prej od leta 2011 naprej, ko smo ta proces dejansko vzpostavili tudi na evropski ravni. Za razliko od tedanje krize, ki je imela povsem druge vzroke ter asimetrične razsežnosti in posledice imamo torej sedaj na voljo mehanizem, ki nam omogoča identificiranje ukrepov za povečanje odpornosti naših gospodarstev in hkrati tudi opozarja na ključne ranljivosti. Evropski semester je torej v teh kriznih razmerah naš koordinator in koordinira ekonomski odgovor za izhod iz krize, ki je prilagojen danim razmeram in ki hkrati tudi naslavlja specifike posameznih držav članic. In to je tudi glavni namen letošnjih posebnih priporočil, ki smo jih sprejeli 20. maja in naslovili na vsako državo članico.</p>
               <p>Dovolite torej, da v nadaljevanju povem nekaj besed o tem, kako se letošnji cikel evropskega semestra razlikuje od predhodnih. Prvič, letošnji cikel evropskega semestra smo postopkovno prilagodili kriznim razmeram in ga v tem kontekstu zelo poenostavili in naredili bistveno bolj fleksibilnega. Ker smo želeli, da je postopek administrativno čim manj obremenjujoč za države, smo državam članicam omogočili, da so se v svojih nacionalnih reformnih programih in programih stabilnosti osredotočile izključno na posledice krize in ukrepe, s katerimi so le-te naslavljale. Drugič, letošnji cikel semestra za razliko od vseh predhodnih v največji meri osredotoča na kratkoročno ublažitev hudih negativno socialno ekonomskih posledic pandemije in tudi na srednjeročne ukrepe, ki bodo prispevali k hitremu odboju gospodarstva in bodo ključna za preprečitev kakršnihkoli tveganj za neuravnoteženo okrevanje, neenake konkurenčne pogoje in naraščanje razlik. Posledično smo kot nujna prednostna področja ukrepanja opredelili pet področij, ki jih obravnavamo v letošnjih priporočilih, najprej povečanje odpornosti zdravstvenih sistemov, nadalje ohranjanje delovnih mest in blaženje socialnih učinkov, tretjič podpiranje poslovnega okolja, četrtič zagotavljanje likvidnosti v gospodarstvu in stabilnosti v finančnem sektorju in na koncu, ampak ne najmanj pomembno ohranjanju enotnega trga. Ta področja, torej po eni strani naslavljajo kratkoročne izzive, ki so neposredni rezultat pandemije širok Evropske unije, kot so krepitev zdravstvenih sistemov, zaščite delovnih mest in podjetij, obenem pa gre za področja, ki bodo ob prehodu na okrevanje ključna za to, da se bodo gospodarstva usmerila k trajnostni in vključujoči rasti. Gre torej za področja, s katerimi naslavljamo tudi srednjeročno krepitev odpornosti gospodarstev, njihovo konkurenčnost in zlasti potrebno prilagajanje za prihodnost, ki smo jih pa na e-ravni začrtali že z nastopom komisije von der Leyen z dogovorom o zeleni in digitalni preobrazbi. Slednji usmeritvi še vedno ostajata prioriteti Evropske komisije. Poleg omenjene postopkovne ponastavitve osredotočenosti na kratkoročne ukrepe za ublažitev hudih negativno socialno ekonomskih posledic pandemije ter na okrevanje gospodarstva ima letošnji cikel še eno pomembno odstopanje in sicer je to odstopanje od javnofinančnih pravil na evropski ravni. Kot veste je Evropska komisija 20. marca letos na podlagi analize, da simetrična pandemija koronavirusa širom Evropske unije izpolnjuje pogoje za izreden dogodek, na katerega država ne more vplivati, je sprejela odločitev, da bo Svetu Evropske unije prvič predlagala aktivacijo splošne odstopne klavzule fiskalnega pravila. Ta omogoča državam članicam, da začasno odstopijo od priporočene prilagoditvene poti za doseganje srednjeročnega proračunskega cilja. Finančni ministri držav članic so to odločitev potrdili 23. marca letos in s tem smo s poenostavljenimi besedami državam članicam omogočili obsežno financiranje ukrepov za soočanje s posledicami krize preko nacionalnih proračunov in tudi dovolili, da lahko njihove finance odstopajo od proračunskih zahtev, ki se običajno uporabljajo v okviru evropskega fiskalnega pravila. Fiskalna pravila so tako letos kvalitativna in priporočajo, da države članice sprejmemo vse potrebne ukrep za učinkovit odziv na epidemijo po državah, ohranitev gospodarstva in podporo okrevanju, ki bo sledila. Pri teh odstopanjih pa gre seveda za začasnost. Po okrevanju in zagonu gospodarstva se bomo morali ponovno vrniti na sprejemanje dolgoročno vzdržne fiskalne situacije. Posledično v okviru letošnjega semestra to pomeni, da bodo ukrepi skupaj z upadom gospodarske aktivnosti prispevalo k bistveno večjim proračunskim primanjkljajem oziroma da bodo javnofinančni primanjkljaji v vseh državah članicah presegli tri odstotke bruto domačega proizvoda. Zato smo morali v okviru letošnjega cikla v skladu s členom 126.3 pogodbe pripraviti poročila za države članice, ki bodo v letu 2020 kršile 3-odstotno zgornjo mejo primanjkljaja. Bodisi ker tako zaradi posledic pandemije koronavirusa načrtujejo same ali pa ker jim to napoveduje komisija. Tovrstna poročila smo pripravili dejansko za vse države članice, razen za Romunijo, ki je od marca letos že v postopku v zvezi s čezmejnim primanjkljajem. V vseh primerih razen Bolgarije smo ugotovili, da kriteriji javnofinančnega primanjkljaja iz pogodbe ni izpolnjen. V normalnih razmerah bi takšna ugotovitev vodila v začetek postopka v zvezi s čezmernim primanjkljajem, vendar so pa to izjemni časi odločitve o tem ali bomo države članice postavili v ta postopek, zaenkrat ne sprejemamo. Ob tem moram poudariti, da klavzula o odstopanju ne pomeni prekinitve postopkov Pakta za stabilnost in rast, le-te še vedno ostajajo v veljavi. Kot že prej omenjeno, ko se bo okrevanje začelo bo poudarek ponovno na doseganju previdne fiskalne pozicije in vzdržnosti dolga ob sočasnem spodbujanju naložb. Se pravi, da se bodo morale države članice vrniti k svojim srednjeročnim proračunskim ciljem. Vendar pa, ker trenutno še vedno se soočamo z negotovostjo in številnimi učinki krize na tej stopnji ni mogoče zagotoviti srednjeročnih smernic fiskalne politike. Zato se bomo k tem vprašanjem lahko vrnili šele v prihodnjih mesecih. Nenazadnje se pa s poudarjeno močno vlogo evropskega semestra v okviru prihodnjega instrumenta za okrevanje Next generation EU, ki smo ga predstavili konec maja oziroma teden dni po objavi priporočil posameznim državam članicam, da je letošnji cikel tudi jasno sporočilo o pomembnosti javnih izdatkov in naložb, zlasti za podporo zelene in digitalne tranzicije. Naše sporočilo je, da so obsežne naložbe nujne za dosego naših skupnih dolgoročnih prednostnih nalog in da moramo preprečiti, da bi bile naložbe žrtev fiskalne konsolidacije. O tem bom spregovoril malenkost več v nadaljevanju.</p>
               <p>Zdaj pa dovolite, da se osredotočim na predlog Priporočil Evropske komisije za reformno ukrepanje v prihodnih 12 do 18 mesecih. Na Slovenijo so letos naslovljena tri priporočila. Prvo se nanaša na javne finance, drugo na trg dela, tretje pa na gospodarsko okolje in naložbe. Prvo priporočilo ostaja po tradiciji javnofinančno, a je letos zelo spremenjeno. Kot že omenjeno letos to priporočilo ni kvantitativno pač pa kvalitativno, in sicer v njem Slovenijo pozivamo k zagotovitvi odpornosti zdravstvenega sistema in sistema dolgotrajne oskrbe, med drugim tudi z zagotavljanjem zadostne oskrbe s kritično medicinsko opremo in odpravo pomanjkanja zdravstvenih delavcev. V spremnem besedilu ugotavljamo, da je kriza dodatno izpostavila potrebo po zaščiti financiranja zdravstvenega sistema in sistema dolgotrajne oskrbe, ki za Slovenijo veljata že nekaj časa, pod področji potrebni za strukturne prenove. Zato menimo, da bi sprejetje in izvajanje ustreznega novega Zakona o zdravstvenem varstvu in zdravstvenem zavarovanju, nadalje razširitev finančnih okvirov zdravstvenega sistema in oblikovanje finančnih rezerv ublažili nihanja finančnih virov v gospodarskem ciklu. Prav tako pa ugotavljamo, da je odsotnost zakona o dolgotrajni oskrbi omejila sposobnost Slovenije v boju proti COVID-19, kar pa tudi veste potrjujejo primeri v najbolj prizadetih okoljih oskrbe. Ker so starejši, invalidi in osebe s kroničnimi boleznimi izpostavljeni večjemu tveganju, da zaradi virusa resno zbolijo, so potrebna nadaljnja znatna prizadevanja za zagotovitev kakovostnih socialnih storitev dolgotrajne oskrbe, ki bodo povezana z zdravstvenimi storitvami.</p>
               <p>Drugo priporočilo se nanaša na trg dela. Zaradi krize, ki jo je povzročil izbruh COVID-19 sta slovenski trg dela in sistem socialne zaščite pod ogromnim pritiskom. Potem, ko smo februarja beležili rekordne ravni zaposlenosti, se naj bi glede na spomladansko napoved komisije brezposelnost v letu 2020 povišala na 7 %, leta 2021 pa ponovno znižala na 5,1 %. V tem kontekstu v drugem priporočilu Slovenijo pozivamo, da ublaži učinek krize na zaposlenost, med drugim z okrepitvijo shem krajšega delovnega časa in s prožnimi ureditvami dela. In nadalje, da poskrbi, da bodo ti ukrepi zagotavljali ustrezno zaščito za delavce z nestandardnimi oblikami zaposlitve, kot tudi samozaposlitve. Tovrstno priporočilo je potrebno, ker Slovenija v nasprotju s številnimi drugimi državami nima posebnega pravnega okvira za shemo za skrajšani delovni čas, zato želimo spodbuditi k dolgoročnejši vzporeditvi<gap reason="inaudible">
                     <desc>(?)</desc>
                  </gap> tega sistema. Glede ukrepov na trgu dela v spremljajočem besedilu izpostavljamo tudi potrebo po nadaljnjem posvetovanju s socialnimi partnerji. Drugo priporočilo Slovenijo prav tako poziva, da zagotovi ustrezno nadomestilo dohodka in tudi socialno zaščito. Pričakuje se, da bodo negativni socialno ekonomski učinki krize večji za ranljive skupine, vključno s starejšimi, mladimi, nizko kvalificiranimi, dolgotrajno brezposelnimi in tudi invalidi. Že pred krizo so se te skupine z večjo verjetnostjo soočale s šibkejšimi položaji na trgu dela, kar se odraža v nižji stopnji zaposlenosti in tudi negotovostjo na delovnih mestih. Zato v spremljajočem besedilu opozarjamo, da je ublažitev socialnih posledic krize bistveno in da Slovenija še naprej mora zagotavljati ustrezen sveženj socialnih prejemkov in nadomestil in da naj redno spremlja učinke krize na revščino. Posebno pozornost pri tem je treba pomeniti starejšim, potem še zlasti ženskam, pri katerih so bile tveganja revščine in socialne izključenosti še pred krizo višje od povprečja EU.</p>
               <p>Tretje priporočilo pa je vezano na gospodarsko okolje in naložbe. Najprej se bom osredotočil na gospodarsko okolje, ker v prvem delu tretjega priporočila kot kratkoročen ukrep za okrevanje priporočamo, da Slovenija nadaljuje hitro izvajanje ukrepov za zagotavljanje likvidnosti in financiranja podjetjem in gospodinjstvom ter zmanjšuje upravo bremena. V spremljajočem besedilu ponovno izpostavljamo, da je v državah kot je Slovenija, kjer je kapitalski trgi še vedno nizko razviti, potreben boljši dostop do alternativnih virov financiranja, vključno z lastniškimi instrumenti kot je na primer tvegani kapital. To bi lahko bolje podprlo predvsem inovativna mala in srednja podjetja, zagonska podjetja in tudi podjetja v razširitveni fazi. Pozivamo tudi hitremu in nebirokratskemu izvajanju ukrepov pomoči za omilitev posledic pandemije ter zlasti k zmanjšanju upravnega bremena, kot so denimo zmanjšanje obveznosti poročanja in davčnih postopkov, uvajanja uporabnih prijaznih storitev e-uprave in digitalnih javnih storitev. Opozarjamo tudi, da se bo moral insolventni okvir bolj osredotočiti na preprečevanja primerov insolventnosti, ki jih je povzročila kriza, kakor tudi primerov hitrega prenehanja poslovanja podjetij, ki niso poslovno vzdržna ter na spodbujanje tako imenovane druge priložnosti v podjetništvu. Za okrevanje gospodarstva bodo potrebne seveda tudi naložbe. Skladno s skupnimi strateškimi odločitvami na EU ravni so potrebne predvsem naložbe v zeleni in digitalni prehod, ter za spodbujanje trajnosti, pa tudi v raziskave in inovacije, ki so ključni dejavnik produktivnosti in gospodarske rasti. V tem kontekstu v drugem delu tretjega priporočila neke vrste naložbenem priporočilu komisija predlaga, da naj Slovenija da prednost zrelim javnim naložbenim projektom in spodbuja tudi zasebne naložbe, podporo gospodarskemu okrevanju in naj se osredotoči na naložbe na zeleni in digitalni prehod, zlasti na čisto in učinkovito proizvodnjo in rabo energije, okoljsko infrastrukturo, trajnosti promet, raziskave in inovacije ter omrežja 5G, spodbuja digitalne zmogljivosti podjetij ter krepi digitalna znanja in spretnosti, e-trgovino in e-zdravje. V spremljajočem besedilu posebej opozarjamo, da bi Sloveniji lahko to pomagalo nasloviti nekatere izzive, ki jih prinaša prehod na podnebno nevtralno gospodarstvo, ustrezno načrtovanje programov Sklada za pravični prehod za obdobje 2021–2027 in to še zlasti velja za dve regiji, ki smo ju izpostavili v tako imenovani Prilogi D februarskega poročila o državi, to sta Šaleško Savinjska regija in Zasavje. Kot je znano je v okviru finančno močno okrepljenega sklada za pravični prehod Evropska komisija za Slovenijo namenila 538 milijonov evrov in temu je namenjen tudi ta del.</p>
               <p>Toliko za zdaj samo o letošnjih priporočilih, ki so, kot sem že nekajkrat rekel osredotočajo na <stage>/ nerazumljivo/</stage> krize, na kratkoročno ukrepanje za blažitev socialno ekonomskih posledic epidemije in tudi za spodbujanje gospodarskega okrevanja. To pa ne pomeni, da vse srednje in dolgoročne reforme, s katerim smo do sedaj pozivali države za Slovenijo denimo pokojninska, zdravstvena reforma, sistem dolgotrajne oskrbe niso več aktualne. Eksplicitno poudarjamo, da lanska priporočila še vedno veljajo in se bodo še naprej spremljala skozi celoten cikel evropskega semestra v prihodnjem letu. To velja tudi za priporočila glede gospodarskih politik v zvezi z naložbami. Kot že omenjeno bi jih bilo treba upoštevati pri strateškem načrtovanju programov kohezijske politike po letu 2020.</p>
               <p>Kateri so zdaj naslednji koraki - o predlogih komisije zdaj razpravljajo države članice v okviru Sveta EU, komisija poziva Svet naj potrdi priporočila za posamezne države članice, države članice pa poziva naj jih v celoti in pravočasno izvedejo. Spoštovani, prilagojen in ciljno usmerjen evropski semester je izmed ukrepov na ravni Evropske unije, s katerim Evropska komisija poskuša v največji možni meri pomagati državam pri soočanju s posledicami krize. Ob tem dobro poznate celo vrsto drugih ukrepov, ki smo jih sprejeli na ravni Evropske unije. Naj še enkrat zgolj izpostavim na hitro, da smo v marcu sprejeli že omenjeni odstop od javnofinančnih pravil na ravni Evropske unije in vzpostavitev zelo prožnih pravil za dodeljevanje državnih pomoči, kar državam omogoča, da dodatno podprejo gospodarstvo. Zelo dobro poznate tudi vzpostavitev sheme SURE, ki je nov, fleksibilen in začasni inštrument brez nacionalnih ovojnic, ki državam omogoča, da preko 100 milijard evrov posojil Evropske unije financirajo ukrepe za zaščito delovnih mest kot so denimo sheme skrajšanega delovnega časa. SURE predvideva za 100 milijard evrov posojil in pozdravljamo, da je Slovenija ena izmed prvih držav sprejela Zakon o poroštvu v tem instrumentu. Sprejeli smo tudi naložbeno pobudo za boj proti koronavirusu, ki omogoča preusmeritev neuporabljenih sredstev iz EU skladov v gospodarstvo oziroma področja, ki potrebujejo hitre ukrepe, zlasti v zdravstveni sistem, pomoč mali in srednje velikim podjetjem ter trg dela. Preoblikovali smo tudi številne EU sklade, ki bodo sedaj na voljo tudi za blažitev posledic COVID krize. Evropski sklad za prilagoditev globalizacije, Sklad za evropsko pomoč najbolj ogroženim in solidarnostni sklad. Kot veste je ta bil primarno namenjen predvsem pomoči pri večjih naravnih nesrečah, od 1. aprila letos pa se ga lahko aktivira tudi za krize posebnih razmer v zdravstvu. Sprejeli smo tudi odločitve o brezcarinskem uvozu osnovnih dobrin, o prometu, o trgovini, podpori partnerskim državam in še veliko več. Predstavili smo tudi različne ukrepe na področju recimo upravljanje meja, pravicam potnikov pri prehodu čez mejo, predložili smo načrt za zagotovitev varne in postopne odprave zajezitvenih ukrepov in zaradi nujnosti in dramatičnih razmer je komisija od začetka krize do konca maja sprejela vse skupaj 291 sklepov in drugih aktov. Ampak ključen za prihodnost in nadaljnje okrevanje pa je predlog za prihodnji in večletni proračunski okvir 2021-2027 in nov instrument za okrevanje Next generation EU v skupni višini 1850 milijard evrov. Ker prihodnji večletni proračunski okvir presega tematiko današnje seje, na tem mestu ne bom podrobneje predstavil celotnega paketa in številk, ki krožijo in so zdaj tema nadaljnjih pogajanj z državami članicami. Če je interes, seveda predlagani paket z veseljem predstavim ob naslednji priložnosti. Bi pa želel poudariti, da Evropska komisija v okviru prihodnjega proračuna po letu 2020 znatno okrepi pomen evropskega semestra in sicer preko tako imenovanega novega mehanizma za okrevanje in odpornost. Mehanizem predstavlja levji delež omenjenega novega instrumenta za okrevanje Next generation EU, saj naj bi imel mehanizem za okrevanje in odpornost proračun v višini 560 milijard evrov od omenjenih 750 milijard evrov. Komisija je predlagala, da naj bi mehanizem lahko zagotovil nepovratna sredstva, v obsegu v višini do 310 milijard evrov in hkrati omogočil posojila v višini do 250 milijard evrov. Podpora bo na voljo vsem državam članicam, vendar pa bo osredotočena zlati na najbolj prizadeta območja in na področje, kjer so potrebe po odpornosti največja. Kar zadeva nepovratna sredstva Evropska komisija predlaga, da se najvišji znesek na državo članico določi na podlagi vnaprej določenega ključa za dodelitev pri katerem se upoštevajo predvsem prebivalstvo, torej število prebivalstva, bruto domači proizvod na prebivalca in stopnja brezposelnosti. Poleg nepovratnih sredstev pa bi lahko države članice zaprosile tudi za posojilo za izvajanje svojih reform in javnih naložb. Posojila bodo morala biti utemeljena z večjimi finančnimi potrebami, povezanimi z načrti za okrevanje in odpornost, ki jih bodo države predložile. Največji obseg posojila za posamezno državo članico ne bo presegal 4,7 % bruto domačega nacionalnega dohodka. Vendar pa bo v izjemnih okoliščinah in ob upoštevanju razpoložljivih virov možno tudi povečanje. Mehanizem, ki bo del tega evropskega semestra bo prvenstveno nudil finančno podporo za naložbe in reforme, se pravi za izvajanje teh priporočil, ki sem jih prej omenil, pa tudi v zvezi z zelenim in digitalnim prehodom ter odpornostjo nacionalnih gospodarstev in te povezoval s prednostnimi nalogami Evropske unije. Naš cilj je torej pomagati državam članicam, da postanejo bolj odporne v najširšem smislu. Pri tem ne gre zgolj za pogojevanje ali diktiranje prioritet iz Bruslja. Ta instrument je dejansko prostovoljen. Gre za to, da države članice prevzamejo odgovornost za krepitev gospodarske rasti in odpornosti družbe ter ga uskladijo s prednostnimi nalogami na ravni Evropske unije, predvsem pa z zelenim digitalnim prehodom. Mehanizem torej predstavlja novo partnerstvo med vsako državo članico in Evropsko komisijo. Ta mehanizem predvideva, da bodo morale države poleg nacionalnih reformnih programov do 30. aprila pripraviti tudi načrte za okrevanje in odpornost, kateri bodo začrtale svoje programe reform in tudi naložb za naslednja štiri leta, torej do leta 2024. V načrtih bodo opredelile reforme in naložbe za obvladovanje izzivov iz evropskega semestra, zlasti tistih povezanih z zelenim digitalnim prehodom. Med drugim bodo morale pojasniti, kako prispevajo h krepitvi potencialne rasti, odpornosti in kohezije. Naj ob tem pojasnim, da smo ne glede na omenjen rok države članice pozvali naj se nemudoma lotijo priprave osnutkov programov reform in naložb ter osnutke predložijo Evropski komisiji do srede letošnjega oktobra. Ob tem naj dodam, da bo v analizo predlaganih programov in naložb, da bodo vključene vse države članice. Nepovratna sredstva in posojila bodo izplačana v obrokih, ko bodo doseženi mejniki in cilji, ki jih bodo države članice opredelile v svojih načrtih za okrevanje in odpornost. Komisija pa bo v sodelovanju z državami članicami načrte ocenila na podlagi preglednih meril in sprejela tudi sklep o določitvi finančnega prispevka, do katerega bo država članica upravičena, torej nepovratna sredstva in na prošnjo posojilo ter tudi mejnikov in ciljev. Omenim naj tudi, da predlagamo, da se z novim finančnim obdobjem zaključi trenutni program za podporo reformam, preko katerega smo državam članicam na njihovo željo pomagali pri oblikovanju in sprejemanju potrebnih strukturnih reform in Slovenija je koristila tovrstno tehnično pomoč za zelo veliko projektov, ki jih je sama predlagala in namesto tega obstoječega programa tehnične pomoči za podporo strukturnim reformam predlagamo ustanovitev instrumenta za tehnično podporo, se pravi, da se še naprej močno podpira prizadevanje držav članic za izvedbo reform potrebnih za gospodarsko družbeno okrevanje, odpornost in konvergenco.</p>
               <p>Spoštovani, poskušal sem orisati glavna sporočila letošnjih posebnih priporočil za Slovenijo, ki so oblikovana v kriznih razmerah za čimprejšnji izhod iz teh izrednih razmer in za pospešitev gospodarsko socialnega okrevanja. Kriza je brez primere in je dejansko drugačna od vseh prejšnjih. Številni učinki in delitve, ki jih ustvarja se kažejo in se še naprej bodo kazali v nekaterih sektorjih tudi z zamikom na nepričakovane in zelo nepredvidene načine. Že zdaj vemo, da so in bodo imeli ukrepi, ki so jih sprejele države članice in tudi Evropske unija, da bi preprečile izgubo življenj tudi s svojo ceno. Prizadeta je dejansko celotna Evropa, za zaustavitev torej krize in za zagon gospodarstva je ključno, da se pripravijo ustrezni ukrepi in za okrevanje gospodarstva se pa mora vzpostaviti na novo tudi zaupanje. To želimo nasloviti tudi v okviru letošnjega evropskega semestra in za hitro okrevanje tudi pozivamo hitre in politične dogovore o instrumentu Next Generation EU in tudi pozivamo na hitro sprejemanje evropskega proračuna za obdobje 2021-2027 na ravni Evropskega sveta, če se le da še pred poletjem letos.</p>
               <p>Zahvaljujem se za pozornost in se veselim pogovora z vami. Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Dr. Stančič, zahvaljujem se vam za vašo cenjeno predstavitev.</p>
               <p>Naprošam pa državno sekretarko mag. Kristino Šteblaj z Ministrstva za finance, da nam v imenu ministra za finance, ki usklajuje delo na področju evropskega semestra predstavi stališče do priporočila in mnenja Sveta.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa, predsednik.</p>
               <p>Hvala tudi dr. Stančiču za to obširno predstavitev in pogled tudi precej vnaprej, ne samo v leto 2020. Jaz bi morda samo zelo na kratko rekla, da vsa ta ključna področja prioritetna, ki naj bi se nanašale na okrevanje, ki jih tudi v okviru priporočil navaja Evropska komisija menimo, da Vlada že naslavlja, da tudi pač v trenutni situaciji z vsemi temi protikoronskimi paketi in vsemi spremljajočimi dokumenti. Zdaj tukaj ne bi ponavljala, mislim, da je bilo v teh zadnjih dveh mesecih ogromno napisano glede tega, kako smo pristopili, ukrepali smo hitro, odločno in tudi zdaj, to bodo gotovo predstavniki Evropske komisije pritrdili zelo aktivno sodelujemo pri pripravi vseh teh dokumentov. Na dnevni bazi se usklajujemo, rešitve seveda še niso dorečene, tako da o tem pač zdaj ne morem se konkretno odzvati, kako bo Slovenija, ker morate razumeti, da določeni instrumenti, ki jih je dr. Stančič navedel tudi odstopajo od trenutnih sistemskih rešitev, ki jih imamo in seveda vzporedno ugotavljamo tudi, kje bo treba te rešitve prilagoditi, da se bo to izvajalo, situacija je pač precej drugačna kot je bila. Vesela sem tudi, da je tudi dr. Stančič tukaj poudaril ponovno, da to odstopanje od srednjeročnega okvira je dovoljeno tudi v skladu z evropskimi predpisi zaradi situacije, ki jo pač imamo, tako da v tej luči bi rekla samo to, da se bomo seveda tudi, pa ne govorim samo v imenu Ministrstva za finance, Vlada kot celota seveda prizadeva, da naše gospodarstvo čim prej okreva, hvaležni bomo za kakšne namige, kako se lotiti konkretno kakšnih ukrepov tudi z vaše strani in bomo zagotovo še sodelovali tudi vnaprej. Zavedamo se pa tudi, da ostajajo relevantna tudi vsa priporočila iz leta 2019, uvodoma ste jih kar nekaj našteli in verjetno ste seznanjeni, da Vlada močno dela tudi na tem, tako da morda za začetek bi jaz samo toliko kot odziv na vaše poročilo. Skratka mi ocenjujemo, da je dosti korektno in da mislimo, da bomo lahko tudi pravilno, upamo, delamo na tem, naslovili vse te ukrepe, ki so potrebni, da se čim prej to okrevanje tudi pozna, tako v številkah bom rekla.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Mag. Kristini Šteblaj se zahvaljujem za predstavitev stališča do priporočila in mnenja Sveta.</p>
               <p>Odpiram razpravo poslank in poslancev.</p>
               <p>Prvi se je k razpravi javil mag. Andrej Rajh.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa, predsedujoči, za besedo.</p>
               <p>Poročilo je odraz stanja, v katerem se nahaja Slovenija, Evropa in Svet in seveda zavedamo se, da je ta epidemija COVID posegla v naša življenja na način kot si ga ni nihče predstavil. Povzročila je seveda tudi ekonomsko krizo. V Sloveniji je v tem času obdobju delo izgubilo 20 tisoč ljudi. Okoli 200 tisoč ljudi je na čakanju in Vlada je seveda te ukrepe tudi nekako naslovila z različnimi pomočmi, subvencioniranjem delovnega časa, različnih bom rekel, temeljnih univerzalnih dohodkov. Bo pa seveda ta izziv velik, pričakuje se upad gospodarske aktivnosti za 8 % in v tej luči so pred nami številni izzivi, izzivi, kako ob zmanjšanih prihodkih ohraniti, torej ohraniti socialno državo, kako zagotoviti, da bo zdravstveni pokojninski in sistem dolgotrajne oskrbe lahko sploh vzpostavljen. Vlada je na minulem vrhu koalicije seveda se obvezala, da bo te izzive do jeseni naslovila in v Poslanski skupini SAB v bistvu čakamo te podatke. Vsekakor so pa v bistvu priporočila Evropskega sveta Sloveniji iz leta 2019 še vedno veljavna in ravno področja zdravstva, dolgotrajne oskrbe in stabilnosti pokojninskega sistema so ene ključnih zadev, ki jih treba nasloviti in rešiti. V luči zdajšnje epidemije je pa Evropska komisija naslovila kar v bistvu kar nekaj priporočil in v tej luči bi jaz posebej izpostavil, da mora država dati prednost zelenim javnim naložbenim projektom in tudi infrastrukturnim naložbam za zeleni in digitalni prehod. Vemo, da so vlaganja v infrastrukturo tista vlaganja, ki krepijo gospodarsko aktivnost in imajo nekako najširši domet, zeleni preboj, transformacija regij, vzdržen prehod regij seveda je v tej luči bom rekel zelena preobrazba premogovnih regij v Sloveniji se to nanaša predvsem na območje Šaleško-Velenjske regije, torej v bistvu prehod iz fosilnih goriv na obnovljive vire, torej v bistvu govorimo o nekako načrtovanem zapiranju Termoelektrarne Šoštanj, zapiranju in sanaciji rudnika in to so seveda stvari, ki jih moramo nasloviti, še posebej v luči, kjer imamo v Sloveniji izkušnje, da se te zakoni o zapiranju rudnikov ne izvajajo na način kot je bilo mišljeno. Tukaj imam v mislih torej Zakon o zapiranju Rudnika Trbovlje-Hrastnik. Spomnimo se, da je država tudi za zapiranje teh in prestrukturiranje teh regij namenila veliko sredstev, pa je nekako vedno bila v ozadju, v ozadju odpiranja novega rudnika Brinščica, če se ne motim, in se bom rekel te zakoni, prestrukturiranje regij niso nikoli izvajale na način kot je bilo v zakonu mišljeno, zato tudi iz Državnega zbora in z moje strani apel, da se ta zakon začne izvajati, da se ne bo zgodilo tako kot na območju Trbovlje-Hrastnik, ko so vsi nekako mislili, da se premogovništvo ne bo opustilo in se sredstva, ki so bila namenjena niso namensko porabila za prestrukturiranje delovnih mest, za ustvarjanje novih delovnih mest in seveda to ima posledice.</p>
               <p>Druga zadeva, ki je zelo pomembna je nadaljevanje vlaganj v prometno in železniško infrastrukturo. V Poslanski skupini SAB smo zato pred kratkim, pred dneva tednoma vložili v parlamentarno obravnavo poseben zakon o vzpostavitvi infrastrukturnega sklada. Gre za namenski sklad, ki bo zagotovil trajno in predvidljivo financiranje potrebne infrastrukture, ki je tudi potrebna za prehod na zeleno transformacijo. Gre za to, da se obstoječa sredstva, obstoječi DDV, torej ne gre za uvajanje novega davka, ampak samo za prerazporeditev obstoječih davkov in mi smo imeli v mislih tista 2 procenta, ki sta bila leta 2013 zaradi krize povišana in nikoli odpravljena, da se ta dve procentni točki DDV preusmerijo v ta sklad in se bodo na ta način namensko lahko izvajale investicije v železniško in cestno infrastrukturo in v bistvu prehod in spodbujanje javnih oblik prometa, posebej železniškega je tisto, kar bo omogočilo v bistvu doseganje tudi okoljskih ciljev in v tej luči tudi pričakujem, da bo 1. 7. na voljo tako kot piše v zakonu brezplačni javni prevoz za upokojence, za starejše od 65 let in veterane. Tudi v tem primeru ne gre za dodatna sredstva, kot nekateri mislijo, ampak gre za to, da se vlaki, ki vozijo, da se medkrajevni avtobusi in so prazni napolnijo s potniki. In to je v bistvu en ukrep, ki je skladen tudi s temi priporočili tega evropskega semestra in seveda je to ukrep, ki bo pripomogel k temu, da se bodo emisije toplogrednih plinov tudi dolgoročno znižale, seveda govorimo tudi o tem, da se spremenijo potovalne in življenjske navade, govorimo tudi o zelenem preboju, govorimo o potrebnih vlaganjih v obnovljive vire, govorimo o tem, da bo treba v prihodnjih desetletjih v zeleni preboj v transformacijo energetike vložiti med 20 in 40 milijard evrov. Da je tukaj tudi potrebno vključiti notri digitalizacijo, informatizacijo družbe in seveda to predstavlja razvoj, velik razvoj in tudi Evropska unija bo za to namenila velika sredstva. Prav tako v luči spopadanja iz te krize govorimo seveda o nekem rahlem poslabšanju makroekonomske situacije v Sloveniji, torej govorimo o tem, da se bo BDP skrčil za 8 % in to seveda to kliče po tem, da se te investicije začnejo pospešeno izvajati, zato da bomo lahko sledili razvoju. Ko sem prej govoril o vlaganjih 40 milijard, torej mi bomo morali tudi zato prilagoditi naš sistem naše gospodarstvo, da bodo s temi izzivi, ki prihajajo pred nas znali komunicirati, zato tudi s te strani en poziv, da se gospodarstvo, še posebej paradržavna podjetja, ki imajo sredstva in resurse temu prilagodijo in da bodo v bistvu ona gonilna sila našega gospodarstva in da bodo v bistvu ona lahko malim in srednje velikim podjetjem odpirala pot pri tej transformaciji, ker vemo, da ne mali podjetnik preprosto nima resursov ne kadrovskih ne finančnih, da bi se lahko ukvarjal z razvojem na višji stopnji, izpolnjeval komplicirane vloge in prav je, da so tu ta podjetja paradržavna zelo aktivna. Še posebej v luči, ker Evropska komisija ugotavljam, da v Sloveniji, da bi Slovenija morala postati nadpovprečna na tem področju, to je na razvojnem področju.</p>
               <p>Toliko, hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala mag. Andreju Rajhu.</p>
               <p>Besedo predajam gospodu Andreju Černigoju.</p>
            </sp>
            <sp who="ČernigojAndrej">
               <speaker>ANDREJ ČERNIGOJ (PS NSi):</speaker>
               <p>Gospod predsednik, hvala za besedo.</p>
               <p>Spoštovani gostje, gospod dr. Zoran Stančič, vodja predstavništva Evropske komisije, predstavniki ministrstev.</p>
               <p>Na tem mestu bi rad pozdravil tudi gospo Manjo Toplak, vodjo pisarne Evropskega parlamenta in ostale prisotne. Jaz moram za začetek, sem zelo vesel priporočila Sveta v zvezi z nacionalnim reformnim programom Slovenije za leto 2020 in mnenje Sveta o programu stabilnosti Slovenije za leto 2020. Moram pa, sem si ga kar podrobno prebral in moram reči na začetku, da sem zelo vesel, da so prav očetje po drugi svetovni vojni v bistvu začrtali to pot, to uspešno pot katero hodimo in da so že takrat po drugi svetovni vojni dali dostojanstvo do sočloveka, pa življenje na nek vrh piedestala. Zelo sem vesel, da te točke, to se pravi sočutje, čut do sočloveka in življenje ostaja prioriteta tudi danes, kar smo izvedeli tudi iz poročila, da je reševanje življenj je bila v tej krizni situaciji prioriteta. In moram reči, da me to zelo veseli, ker moj, bom rekel človek, s katerim se zgledujem je gospod Robert Schuman je te prioritete zelo cenil in mi jih je podal nekako meni v svoje delovanje. Moram reči, da se nahajamo v tem času, ki prihajajo iz zelo dobrih pozitivnih učinkov, to se pravi iz najvišje stopnje v tem desetletju, ki smo jo dosegli februarja 2020 se obrne dan in smo zgrmelo globoko globoko navzdol. Jaz moram reči, da podpiram tudi pristope Evropske unije, ki je v bistvu zaznala, da je treba pristopiti k državam članicam, to pomeni pristopiti državam članicam, pomeni pristopiti k navadnemu državljanu Republike Slovenije. To se pravi Evropska unija ni nekje daleč, ampak Evropska unija je tukaj v Sloveniji in Evropska unija je del nas. Zelo sem vesel, da je Evropska unija zelo hitro 23. marca odstopila od klavzule, odstopno klavzulo sprejela, čeprav si želim, da bi ta klavzula čim prej spet začela veljati, ker vsi si želimo, da bi vse države članice v Evropski uniji se gospodarsko opomogle in bi zmanjšale svoj primanjkljaj pod tremi procenti. Bom tako, nadaljujem, zelo sem vesel, ker ste omenili vse te tri točke, mogoče se bi ustavil samo pri 2. točki, to se pravi trg dela. Tukaj sem zelo vesel, da je v bistvu ta slovenski parlament in s tem tudi Vlada v bistvu zelo hitro vzpostavila ekonomski socialni svet in izpostavila socialni dialog. Tukaj bi zelo podprl in pohvalil delovanje ministra za delo, družino, socialne zadeve in enake možnosti, gospoda Janeza Ciglerja Kralja, ki vodi tudi ta ekonomski svet in samo Vlado, ki je v bistvu zelo hitro pristopila k reševanju problema, zagotovila krajši delovni čas, zagotovila, da so ranljive skupine dobile razne dodatke in da imamo dobro podlago, da lahko se hitro in učinkovito izvijemo iz te krize.</p>
               <p>Jaz bi mogoče tukaj samo še en aspekt bančnega sektorja dodal, ker se mi zdi zelo pomemben in bi citiral sporočila, zaradi reform izvedenih po finančni krizi leta 2008, so kreditne institucije danes zelo dobro kapitalizirani in precej bolj odporni kot so bili leta 2008. To jim omogoča, da imajo ključno vlogo pri obvladovanju ekonomskega šoka, ki ga je povzročila pandemija COVID-19. To sem zelo vesel, da so finančne institucije zelo dobro stabilne. Kaj to pomeni - da denar v obtoku je, samo te institucije ga morajo sprostiti. Kaj to za mene pomeni, to pomeni, da mi smo kot država kot Vlada postavili odločilne in zelo dobre ukrepe, to se pravi podlago, finančne institucije pa potem morajo zagotoviti, da bo gospodarstvo zaživelo. Še to bi za konec rad rekel, zagon moramo doseči sami, to se pravi državljani Republike Slovenije, podjetja in finančne institucije, Evropska unija pa nam bo ta zagon dala še večji pospešek.</p>
               <p>Najlepša hvala.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Zahvaljujem se gospodu Andreju Černigoju za razpravo.</p>
               <p>Še kakšna želja po razpravi? V primeru, da ni<gap n="..."/>
               </p>
               <p>Gospod Janez Moškrič, izvolite beseda je vaša.</p>
            </sp>
            <sp who="MoškričJanez">
               <speaker>JANEZ MOŠKRIČ (PS SDS):</speaker>
               <p>Lep pozdrav tudi v mojem imenu.</p>
               <p>Sam bi želel biti samo kratek. Predvsem je pomembno to, ko beremo priporočila in ko vemo, kaj je Slovenija sprejela v tem času epidemije, vidimo, da je tukaj popolna sinergija in to je bistvo. Se pravi lahko bi celo rekli, da so si lahko z našo zakonodajo, z našimi ukrepi, ukrepi te Vlade tudi pomagali tisti, ki so pripravljali ta priporočila, tako da to me najbolj veseli. Se pravi na nič nismo v Sloveniji pozabili in tudi ukrepi, ki so bili v Sloveniji že narejeni so ravno na teh ukrepih tudi temelji vsa ta priporočila in to mislim, da je bistvo vse teh zgodbe Slovenije napram Evropi.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala tudi vam.</p>
               <p>Dr. Stančič želite še besedo, izvolite.</p>
            </sp>
            <sp who="StančičZoran">
               <speaker>DR. ZORAN STANČIČ:</speaker>
               <p>Hvala lepa.</p>
               <p>Razumem, da ni več komentarjev oziroma vprašanj, tako da z vašim dovoljenjem zgolj kratka reakcija z moje strani. Najprej hvala lepa za spodbudna sporočila z vaše strani, zelo se strinjam s tem, kar je bilo rečeno, gospod Rajh, da je potrebno tako ali drugače pogledati, kako ukrepe, ki jih pripravljamo oziroma inštrumente, ki jih imamo na razpolago pomagajo, da bi država šla torej v neko jasno soočenje z izzivi, ki so pred nami, skratka, da logika evropskega semestra letos je taka, da želimo nekako omogočiti, da se vsi inštrumenti, ki jih imamo na razpolago, bodi na evropski ravni ali pa na nacionalni ravni ne zapeljejo v vrnitev na stanje kot je bilo pred krizo, ampak da se ta tudi dodatna sredstva, ki jih bo Slovenija dobila po pogajanjih iz evropskega proračuna uporabijo tudi za naslavljanje teh dolgoročnih izzivov, izzivov kot so zeleno, trajno, še zlasti tudi v teh, po celi državi, pa še zlasti v teh regijah, kjer bodo na razpolago še posebna sredstva iz instrumenta za pravični prehod. Skratka, zelo pomembno je, da pogledamo, kako bomo lahko, če grdo govorim to krizo izkoristili za to, da se pravzaprav izpeljejo določene spremembe v gospodarstvu v smeri trajnostnega razvoja, trajnostne mobilnosti, zelenega digitalnega, tudi digitalne transformacije v podjetjih in podobno.</p>
               <p>Gospod Černigoj, zelo se strinjam s tem, ko je bilo rečeno, da pri izhodu iz krize moramo pravzaprav temeljiti na, torej temeljiti svoje politike nacionalne in evropske na evropskih vrednotah. Vključno tudi, večkrat sem izpostavil socialno vključenost, skrb za tiste, kjer jih bo pravzaprav zaradi takšnih ali drugačnih razlogov kriza še zlasti prizadela, tudi ranljive skupine, tudi skupine, ki so najbolj pod udarom revščine, starejše ženske in podobno, tako da tukaj se mi zdi, da je na nek način neko področje, ki je potrebno naše pozornosti in inštrumenti, ki jih imamo na razpolago so seveda tukaj na razpolago. Zelo se strinjam tudi z vašim komentarjem glede bančnega sektorja, situacija, ki jo imamo sedaj v državah članicah je popolnoma neprimerljiva v primerjavi s tistim, kar je bilo pravzaprav pred letom 2010-2011. Eden od rezultatov tega je tudi to, da imamo ta instrument evropskega semestra.</p>
               <p>Gospod Moškrič jaz bi rad poudaril, da vsa priporočila, ki so v teh dokumentih niso za Slovenijo nobeno presenečenje. Slovenija sistem dolgotrajne oskrbe recimo zdravstveni sistem, pokojninski sistem, o tem se v Sloveniji razpravlja že celo vrsto let. Zgolj, dovolite mi, zelo smo veseli, da pravzaprav se v Sloveniji v zadnjem obdobju intenzivira diskusija o recimo teh reformah, ki jih je potrebno opraviti, tudi recimo področje dolgotrajne oskrbe, tukaj bi zgolj opozoril na en detajl, ki je zelo pomemben. Dolgotrajna oskrba ni zgolj oskrba starejših. Tukaj se moramo zavedati, ko govorimo o dolgotrajni oskrbi po nekih naših ocenah približno tretjina oseb, ki so potrebne dolgotrajne oskrbe oziroma ki potrebujejo na pomoč na področju dolgotrajne oskrbe so ne starejši. Vsak od nas se lahko znajde v tem zaradi nesreče, zaradi posebnih potreb in podobno. To je področje, ki je zelo potrebno, ki je zelo pomembno, zelo potrebno torej najti neko sistemsko rešitev, tako da vidimo, da v Sloveniji v zadnjem času je vse več in več zavedanja o potrebni sistemski rešitvi tega področja in to tukaj zelo tudi poudarjamo, tako da tukaj vidimo, kar je pomembno je to, da zdaj vsi ti instrumenti, ki jih imamo, ki jih Vlada pripravlja na nacionalni ravni in tukaj bi rad poudaril, da delamo z roko v roki, z vsemi ministrstvi, z Ministrstvom za finance, s SVRK-om, z Ministrstvom za delo, družino, socialne zadeve in enake možnosti, z Ministrstvom za gospodarstvo je treba pogledati, kako lahko te politične usmeritve iz evropskega semestra nadgradimo z evropskim proračunom, ki se še pogaja, z inštrumentom za pravični prehod, ki je tudi tukaj in z nacionalnimi ukrepi zaradi tega, da pravzaprav državam članicam in Sloveniji pomagamo, da pride čim hitreje tudi iz te gospodarske, tudi socialne krize čim prej na tisto raven, kot je bila pred februarjem oziroma v februarju letos. Naše ocene še enkrat so 7 % upad bruto domačega proizvoda v letošnjem letu, vendar pa, če bomo zadeve dobro peljali, če bomo pravočasno sprejeli ustrezne ukrepe in izkoristili vse tiste instrumente, ki jih imamo, po naših ocenah naj bi potem v naslednjem letu bruto domači proizvod še zrasel za malenkost manj kot 7 %, kar pomeni po teh scenarijih, da če bodo stvari šle v redu bomo lahko že konec naslednjega leta na stanju, kot smo ga imeli recimo februarja meseca ali letos. Hvala lepa še enkrat. Za kakršnakoli dodatna vprašanja, bodisi s tega področja ali pa s področja večletnega finančnega okvira 2021-2027 in ta Next Generation EU ali pa kateremkoli drugem področju, sem vam seveda vedno na razpolago.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala tudi vam dr. Stančič.</p>
               <p>Ugotavljam, da se je Odbor za zadeve Evropske unije na 78. seji seznanil s Priporočilom Sveta v zvezi z nacionalnim reformnim programom Slovenije za leto 2020 in mnenjem Sveta o programu stabilnosti Slovenije za leto 2020.</p>
               <p>S tem končujem 1. točko dnevnega reda.</p>
               <p>Lepa hvala vsem gostom za sodelovanje pri tej točki.</p>
               <p>Prehajamo k <title>2. TOČKI DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI DIREKTIVE 2011/16/EU ZARADI NUJNE POTREBE PO ODLOŽITVI NEKATERIH ROKOV ZA PREDLOŽITEV IN IZMENJAVO PODATKOV NA PODROČJU OBDAVČEVANJA ZARADI PANDEMIJE COVID-19.</title>
               </p>
               <p>Gradivo k 2. in 3. točki smo prejeli od Vlade 4. junija 2020, na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za njuno obravnavo v Državnem zboru je danes. Gradivo k omenjenima točkama je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za finance kot matičnemu delovnemu telesu. Slednji je omenjeni gradivi obravnaval na 41. nujni seji danes in sprejel mnenje, ki smo jih pisno prejeli.</p>
               <p>Naprošam državno sekretarko mag. Kristino Šteblaj, da nam predstavi predlog direktive in zlasti predlog stališča Republike Slovenije.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa za besedo.</p>
               <p>Bistvo predloženega stališča oziroma sploh te direktive je, da se zaradi nujne potrebe po odložitvi nekaterih rokov zaradi epidemije COVID-19 prestavljajo roki za poročanje za izmenjavo podatkov o finančnih računih in o čezmejnih aranžmajih, o katerih se poroča in te cilji so sorazmerni s cilji predloga direktive, ki jih bodo davčne administracije tudi sposobno izvajati. Gre za to, da zaradi vseh teh ovir je prišlo do oteženega izvajanja, bom rekla FURS-ov na ravni Evropske unije. Pri tem moram povedati, da naša institucija niti nima teh težav, ampak ker smo pač del tega poročevalskega sistema se zdaj sprejema ta direktiva, da bi se te roki zamaknili zaradi enotne ureditve po celi Evropski uniji. S tem bi omogočalo lažje izpolnjevanje obveznosti po tej direktivi, se pravi davčnemu organu se omogoča lažjo implementacijo in izpolnjevanje obveznosti, rok se pa premakne samo za tri mesece. Vlada meni, da ta direktiva, s katero se prelagajo roki, da bo pripomogla k lažjemu izpolnjevanju obveznosti, tako davčnih zavezancev, kot tudi davčnega organa in zato predlagamo, da to stališče podprete.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala, mag. Šteblaj.</p>
               <p>Na 11. izredni seji, 9. junija 2020 je gradivo k 2. in 3. točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli.</p>
               <p>Za predstavitev mnenja Državnega sveta naprošam predsednika Komisije gospoda Bojana Kekca.</p>
            </sp>
            <sp who="KekecBojan">
               <speaker>BOJAN KEKEC:</speaker>
               <p>Hvala za besedo gospod predsednik.</p>
               <p>Pozdravljeni vsi skupaj!</p>
               <p>Torej kot je že bilo omenjeno je naša Komisija podprla stališče Vlade do te direktive 2011/16. Zdi se nam, da je odložitev rokov za predložitev podatkov in izmenjavo podatkov smiselna, glede na situacijo. Omenim naj, da gre predvsem za čezmejne aranžmaje in ti podatki so pomembni, da se tudi obdavčitev pravično naredi. Potem to bo tudi državam članicam omogočilo, da prilagodijo tudi nacionalne roke za predložitev takih podatkov s strani poročevalskih finančnih institucij. V razpravi smo pa vprašali tudi to, kako bi, kako se bo, če se drugi val pojavi in zopet težave zadeva regulirala, vendar smo dobili odgovor, da je predvideno tudi morebitno podaljšanje, če do tega tudi pride. Tako, da nismo imeli nikakršnih pripomb in smo seveda zadevo potrdili.</p>
               <p>Hvala.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala gospodu Kekcu za predstavitev.</p>
               <p>Odpiram razpravo poslancev in poslank. Vidim, da želje po razpravi ni, zato dajem na glasovanje predlog stališča Republike Slovenije do predloga direktive, ki se glasi: Republika Slovenija podpira razloge in cilje, ki izhajajo iz predloga Direktive sveta o spremembi Direktive sveta 2011/16/EU zaradi nujne potrebe po odložitvi nekaterih rokov za predložitev in izmenjavo podatkov na področju obdavčevanja zaradi pandemije COVID-19. Republika Slovenija bo podpirala takšne rešitve in ukrepe glede predložitve rokov za predložitev in izmenjavo podatkov o finančnih računih in o čezmejnih aranžmajih, o katerih se poroča, ki so sorazmerni s cilji predloga direktive in ki jih bodo davčne administracije sposobne izvajati. Republika Slovenije si bo prizadevala za določitev primernega oziroma razumnega roka za uskladitev notranje zakonodaje z direktivo. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>S tem končujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDB (EU) ŠT. 575/2013 IN (EU) 2019/876 GLEDE PRILAGODITEV ZARADI PANDEMIJE COVID-19.</title>
               </p>
               <p>Naprošam državno sekretarko mag. Kristino Šteblaj z Ministrstva za finance, da nam predstavi predlog uredbe in predlog stališča Republike Slovenije.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa.</p>
               <p>Ta predlog stališča, ki ga obravnavamo pod točko je Vlada potrdila 4. junija, zato se vam na tem mestu tudi zahvaljujem za tako hitro odzivnost vašega odbora, ker je sprejem te Uredbe s strani Evropskega parlamenta in Sveta predviden še v tem mesecu. Te spremembe Uredbe je sprejela Evropska komisija 28. aprila zaradi ekonomskega šoka, ki ga je povzročila pandemija COVID. Poleg prožnosti, ki jo sicer dopušča obstoječi bančni okvir so bile namreč potrebne nekatere spremembe specifičnih vidikov Uredbe o kapitalskih zahtevah, da bi se čim bolj povečala zmožnost kreditnih institucij za kreditiranje gospodinjstev in podjetij. Evropska komisija je posledično predlagala nekaj ciljno usmerjenih sprememb, ki bi zagotavljali hitre začasne rešitve. Ključno bi predstavila nekako v petih točkah. Prilagoditi je potrebno prehodno ureditev, ki kreditnim institucijam omogoča, da blažijo učinek, ki ga imajo rezervacije za pričakovane kreditne izgube v skladu z mednarodnimi standardi računovodskega poročanja na njihov kapital. Druga zadeva je, da zaradi upoštevanja učinka jamstev v zvezi z epidemijo je potrebno prilagoditi pravila o minimalnem kritju izgub za nedonosne izpostavljenosti. Obravnava, ki se trenutno uporablja za nedonosne izpostavljenost, za katere jamčijo in jih zavarujejo izvozne agencije se tako posledično širi na nedonosne izpostavljenosti, ki bi nastale kot posledica pandemije COVID ter, ki so zajete v različnih jamstvenih shemah, ki so jih izpostavile države članice. Tretja zadeva je predviden odlok začetka uporabe nove zahteve po blažilniku količnika finančnega vzvoda. To je v skladu z odločitvijo baselskega odbora za bančni nadzor. Četrto je, da je potrebno spremeniti mehanizem izravnave, ki je povezan z diskrecijsko pravico pristojnega organa, da kreditnim institucijam dovoli, da izpostavljenosti v obliki rezerv centralne banke začasno izključijo iz izračuna količnika finančnega vzvoda. To bi zagotovilo, da bi kreditne institucije likvidnostne ukrepe, ki jih izvajajo centralne banke v času krize učinkovito usmerjale v gospodarstvo. In še peta zadeva Evropska komisija predlaga tudi zgodnejši datum za začetek uporabe več dogovorjenih ukrepov, ki spodbujajo banke k financiranju zaposlenih malih in srednjih podjetij in infrastrukturnih projektov. V zvezi s tem se premaknitev datuma začetka uporabe nekaterih ugodnosti za kapital predvidenih v teh uredbi, ki se še ne uporabljajo, to je določb o obravnavi nekatere programske opreme, določb o nekaterih kreditih zavarovanih s pokojninami ali plačami, spremenjen faktor za podporo malim in srednjim podjetjem ter novi faktor za podporo financiranja infrastrukturnim projektom. S temi spremembami bi se med drugim sprostil kapital kreditnih institucij. Vlada torej podpira odločne in pravočasne ukrepe, ki bi čim bolj povečali sposobnost bank za kreditiranje in pokrivanje izgub, povezanih s pandemijo in s spremembo uredbe predstavlja pomemben korak v zvezi s tem, obenem pa ne posega bistveno v spremembo obstoječega bonitetnega regulatornega okvira, ki zagotavlja varno poslovanje bank. Predlagane spremembe bodo tako prispevale k skupnim prizadevanjem za ublažitev ekonomskih učinkov in hitrejše okrevanje.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Zahvaljujem se mag. Kristini Šteblaj za predstavitev stališč in predloga.</p>
               <p>Matično delovno telo Odbor za finance je predlog in stališče obravnavalo in prejeli smo njegovo pisno mnenja.</p>
               <p>Za predstavitev mnenja Državnega sveta pa naprošam predsednika Komisije gospoda Bojana Kekca.</p>
            </sp>
            <sp who="KekecBojan">
               <speaker>BOJAN KEKEC:</speaker>
               <p>Hvala še enkrat.</p>
               <p>Torej obe uredbi, to je uredba 575 iz 2013, ki govori o kapitalskih rezervah in pa uredba iz lanskega leta številka 876, ki govori o stabilnosti financiranja zahtevanih glede kapitala in kreditnih tveganj ter tržnim tveganjem sta bili obravnavani s strani naše komisije. Svetniki ugotavljamo, da so kreditne institucije danes veliko bolj pripravljene in odporne, ker je bila zadnja velika finančna kriza le bi rekel ena dobra šola za vse in seveda podpiramo tudi to, da se bankam omogoči v tem času pandemije čim večjo efektivnost in čim bolj hitro odzivnost. Tudi nekako smo menili, da je treba vsem zagotoviti enake konkurenčne pogoje, ne smemo pozabiti na mala in srednja podjetja, ki so za Slovenijo izrednega pomena in pričakujemo, da bodo predlagane spremembe obstoječe zakonodaje izboljšale odpornost institucij, ki poslujejo v finančnem sektorju EU, tako da smo stališča Republike Slovenije do teh obeh uredb podprli.</p>
               <p>Hvala.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala gospodu Kekcu za predstavitev.</p>
               <p>Odpiram razpravo poslank in poslancev. Vidim, da želje po razpravi ni, zato na glasovanje dajem predlog stališča Republike Slovenije do predloga uredbe, ki se glasi: Republika Slovenija podpira odločne in pravočasne ukrepe, ki bi čim bolj povečali sposobnost bank za kreditiranje in pokrivanje izgub povezanih s pandemijo koronavirus in sicer tako na nacionalni in še posebej tudi na EU ravni. Smiselno je, da se bo ukrepe po potrebi glede na situacijo še sproti dopolnjevalo in nadgrajevalo. Pomembno je, da s predlagano uredbo olajša bančno kreditiranje gospodinjstva in podjetij po vsej Evropski uniji, pri tem pa se bistveno ne poseže v spremembe bonitetnega regulatornega okvirja, ki zagotavlja varno poslovanje bank. Slovenija meni, da je v času krize zaradi posledic pandemije koronavirusa potrebno pristopiti k določeni fleksibilnosti, tako da bodo lahko še naprej posojale denar za pomoč gospodarstvu in pomagale ublažiti posledice pandemije za gospodarstvo. Slovenija tako v splošnem podpira predlog uredbe Evropskega parlamenta in Sveta o spremembi uredb EU, številka 575/2013 in EU 2019/876 glede prilagoditve zaradi pandemije COVID-19. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(Nihče.)</stage>
               </p>
               <p>S tem ugotavljam, da je stališče sprejeto.</p>
               <p>S tem tudi končujem 3. točko dnevnega reda in 78. sejo Odbora za zadeve Evropske unije.</p>
               <p>Vsem skupaj želim lep in miren vikend!</p>
               <stage type="time">Seja je bila končana 12. junija 2020 ob 10.16.</stage>
            </sp>
         </div>
      </body>
   </text>
</TEI>
