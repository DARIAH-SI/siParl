<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-001-Nujna-2018-09-06">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-001-Nujna-2018-09-06.OZDDSZII" n="001">
               <name>Nujna</name>
               <date when="2018-09-06"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-001-Nujna-2018-09-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-001-Nujna-2018-09-06.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">1. nujna seja</stage>
            <stage type="date">(6. september 2018)</stage>
            <stage type="chairman">Sejo je vodil Vojko Starović, predsednik odbora.</stage>
            <stage type="time">Seja se je začela ob 14.00 uri.</stage>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Lepo pozdravljeni!</p>
               <p>Pričenjam 1. nujno sejo Odbora za delo, družino, socialne zadeve in invalide.</p>
               <p>Obveščam vas, da se je za današnjo sejo opravičil član odbora Boštjan Koražija. Na seji kot nadomestni član odbora s pooblastili ni nobenega. Na sejo odbora sem k 1. točki vabil kandidatko za ministrico za delo, družino, socialne zadeve in enake možnosti, mag. Ksenijo Klampfer. Dobrodošla!</p>
               <p>Na seji odbora je prisotna tudi zainteresirana javnost. lepo jih pozdravljam in tudi vse prisotne in hkrati obveščam, da imajo danes na odboru besedo samo članice in člani Odbora za delo, družino, socialne zadeve in invalide, tako kot je to določeno v 230. členu Poslovnika. Pozdravljam vse prisotne, še posebej pa kandidatko. S sklicem seje ste prejeli tudi naslednji dnevni red seje odbora, to je predstavitev mag. Ksenije Klampfer, kandidatke za ministrico za delo, družino, socialne zadeve in enake možnosti. Ker v poslovnem roku nisem prejel predlogov za spremembo dnevnega reda, je določen takšen dnevni red seje kot ste ga prejeli s sklicem.</p>
               <p>Prehajamo na obravnavo <title>1. TOČKE DNEVNEGA REDA - TO JE PREDSTAVITEV MAG. KSENJE KLAMPFER, KANDIDATKE ZA MINISTRICO ZA DELO, DRUŽINO, SOCIALNE ZADEVE IN ENAKE MOŽNOSTI.</title>
               </p>
               <p>Predsednik Vlade Republike Slovenije, Marjan Šarec, je predsedniku Državnega zbora mag. Dejanu Židanu na podlagi prvega odstavka 112. člena Ustave in 229. člena Poslovnika Državnega zbora predlagal listo kandidatk in kandidatov za ministrice in ministre Vlade. Predsednik Državnega zbora je Odboru za delo, družino, socialne zadeve in invalide poslal predlog predsednika Vlade, da Državni zbor za ministrico za delo, družino, socialne zadeve in enake možnosti imenuje mag. Ksenijo Klampfer. V skladu s prvim in drugim odstavkom 230. člena Poslovnika Državnega zbora sem tako sklical današnjo sejo na kateri se nam bo predstavila predlagana kandidatka ter odgovarjala na vprašanja članic in članov odbora. Odbor mora po opravljeni predstavitvi predsedniku Državnega zbora in predsedniku Vlade poslati mnenje o predstavitvi predlagane kandidatke. Uvodni predstavitvi kandidatke bodo sledila vprašanja članic in članov odbora kandidatk in seveda njeni odgovori. Vprašanje članic in članov odbora se lahko nanašajo na delovno področje Ministrstva za delo, družino, socialne zadeve in enake možnosti. Predlagam, da članice in člani odbora najprej postavijo določen sklop vprašanj, kandidatka pa odgovori. Predlagam ta sklop vprašanj, deset. Bo v redu tako, da boste lahko sledili, potem sledi naslednji sklop.</p>
               <p>Mag. Ksenijo Klampfer, kandidatko za ministrico prosim, da se predstavi odboru.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Spoštovani predsednik, poslanke in poslanci, člani Odbora za delo, družino, socialne zadeve in invalide, drugi gostje, lepo pozdravljeni!</p>
               <p>Hvala za priložnost, da se vam predstavim in pojasnim svoje videnje resorja za delo, družino, socialne zadeve in enake možnosti. Zavedam se, da je pred menoj, če mi boste izkazali zaupanje, izjemno zahteven izziv. Resor, ki ga nameravam voditi, je v vseh pogledih kardinalnega pomena za razvoj Slovenije kot socialne države. Razumljivo je, da so vaša pričakovanja na tem zaslišanju visoka, in da od mene ne želite slišati pavšalnih navedb. Priprav na zaslišanje sem se zato lotila z vso odgovornostjo in skrbnostjo, zavedajoč se, da se v delu javnosti in verjetno tudi med vami gotovo pojavljajo pomisleki, češ kako bom lahko uspešno vodila ta resor, ki je tako specifičen in zahteven, če na njem doslej nisem delala. Zato mi najprej dovolite, da pojasnim razloge zakaj sem sprejela povabilo, da kandidiram za ministrico za delo, družino, socialne zadeve in enake možnosti.</p>
               <p>Prihajam iz delovne družine, delim usodo številnih otrok v Sloveniji, ki niso bili rojeni z zlato žličko v ustih. Enim so take razmere odvzeme zalet za življenjske podvige, drugim so dale navdih za to, da so bili pri sprejemanju z življenjem odločnejši in močnejši. Pri tem, komu je, kot radi rečemo, v življenju uspelo, imela mnogokrat veliko tudi država, vsem njenim sklopom storitev pomoči, podpor. Velik del takih otrok sem bila tudi sama, ki jih je sistem zajel in njim bil kot varna okna, vseh žal ne. za vsakega nam je lahko in nam mora biti žal. Za vsakogar, ki ga breme socialnih okoliščin v katerih je rojen, vleče k tlom. Bogatejša za to izkušnjo in pogled v socialni portret naše države vidim ta resor, ki ga bom vodila, če mi boste to zaupali, drugače kot ga vidijo uradniki, drugače kot ga vidijo teoretiki in drugače kot nanj gledate politiki. Nanj gledam kot človek, državljanka države, ki je po svoji ustavi socialna in v kateri naj bi imel zaradi socialnih okoliščin niti en sam otrok ne bi smel ostati na dnu stopnic vzpona skozi življenje. Sem dobra poznavalka sistema javne uprave, izkušena v vodenju občutljivih procesov, ni me strah izzivov in težavam znam pogledati v oči. Zato sem sprejela to povabilo, da kandidiram za ministrico in zato sem danes tukaj. V nadaljevanju želim pojasniti svoj pogled na nekatera temeljna področja delovanja ministrica za delo, družino, socialne zadeve in enake možnosti.</p>
               <p>Ministrstvo pokriva zelo široko področje, in sicer področje dela, zaposlovanja, socialne politike in enakih možnosti. Ko govorimo o ministrstvu, govorimo o resorju, ki je izjemno pomembno za vsakodnevno življenje državljank in državljanov, naših otrok, upokojencev in ranljivih skupin. Navedeno pomeni in to bi želela poudariti takoj na začetku, da morajo biti vsi ukrepi učinkoviti, da morajo zagotavljati socialno varnost, pravičnost, da morajo voditi k sooblikovanju solidarnosti vsakega izmed nas in družbe kot celote. V nadaljevanju bi želela izpostaviti ključne prioritete dela ministrstva v naslednjem mandatu. V tem trenutku ne morem omeniti vseh področij, kar pa ne pomeni, da niso enako pomembna, bom pa vsem poskušala posvetiti v odgovorih na vprašanja skozi razpravo.</p>
               <p>Če pričnem najprej s trgom dela. Kot vemo, Zakon o minimalni plači določa, da je delavec upravičen do plačila za opravljeno delo najmanj v višini minimalne plače, če je pri delodajalcu zaposlen za polni delovni čas. Trenutno znaša minimalna plača 638 evrov oziroma 842 evrov bruto. Pri tem se bom zavzemala o preučitvi možnosti preoblikovanja minimalne plače v skladu z načelom »minimal wage«, ki pomeni oblikovanje minimalne plače, ki omogoča osnovno, vendar dostojno življenjsko raven. Prizadevala si bom, da se bo v naslednjih dveh letih dvig minimalne plače gibal v dinamiki 4,5 % vsako leto, potrebna pa bo tudi nova formula za izračun minimalne plače, katere uporaba pa seveda mora biti pogojena z določenimi razmerami v gospodarstvu in na trgu dela. Iz definicije minimalne plače bo potrebno tudi izločiti preostale dodatke kot so dodatki za delovno uspešnost, posebne pogoje dela in podobno. Poudarjam seveda, da bo uspeh takšnih sprememb predvsem odvisen od konstruktivnega socialnega dialoga, ki ga nikakor ne velja zanemarjati ali podcenjevati in v to bo potrebno vlagati maksimalne napore. Takoj se moramo lotiti odprave prekarnosti. Namreč prekarnost je postala velik družbeni problem. V Sloveniji je tako velik, da enostavno nimamo niti enotne definicije prekarnosti, zato je tudi statistika precej negotova. Zakaj pravzaprav je prekarnost tako zelo nevarna? Pomeni namreč veliko socialno negotovost, prekarni delavci imajo bistveno manj pravne, socialne in ekonomske varnosti od delavcev znotraj standardnih oblik zaposlitev. Prekarni delavec je pravzaprav nekdo, ki se je znašal med brezposelnostjo in pogodbo za nedoločen čas, zato bomo takoj začeli s pripravo strategije boja proti prekarnosti in ustanovili medresorsko delovno skupino za načrtovanje in izvedbo ukrepov proti prekarnosti. Ob tem je potrebno opolnomočiti tudi Inšpektorat Republike Slovenije za delo. Urediti moramo položaj agencijskih delavcev. Zagotovo to gre eno izmed prekarnih oblik dela. V Sloveniji je zelo velik problem nadzor nad temi agencijami, imamo jih preko 100, mogoče za lažjo predstavo povem v Italiji jih imajo samo 13, zato bomo za njih uvedli institut minimalne plače za čas, ko so na čakanju. Prav tako je na tem področju treba intenzivneje aktivirati delo Inšpektorata Republike Slovenije za delo. Potrebno je urediti zagotavljanje zdravstvene in socialne varnosti samozaposlenih oseb, tukaj mislim eno osebne espeje, kjer je nujno potrebno najti rešitev za prvih trideset dni seveda na način, da ne bo prihajalo do zlorab, ker je še posebej pereče pri mladih samozaposlenih mamicah. Tukaj moramo sodelovati z Ministrstvom za zdravje, kjer na ta ukrep - po mojem mnenju - ne smemo gledati kot strošek, ampak kot na investicijo v ljudi, kajti ti ljudje, če ne bodo šli k zdravniku lahko državo čez čas stanejo bistveno več. Delo Inšpektorata za delo. Trenutno je v Sloveniji nekaj več kot 210 tisoč poslovnih subjektov. Inšpektorat za delo pa v letu 2017 je opravil 14 tisoč 500 inšpekcijskih pregledov, kar je absolutno premalo upoštevajoč dejstvo, da pokriva tri pomembna področja poleg delovnih razmerij še varstvo pri delu in socialno varnost. Inšpektorat mora postati učinkovitejši tudi s povečanjem števila inšpektorjev. Trenutno jih je 80, kar je bistveno premalo, zato je potrebno pogledati tudi kadrovske rezerve po ministrstvu, govorim o rešitvi na kratek rok in uslužbence poslati na opravljanje izpita za inšpektorja in s tem opolnomočiti inšpektorat kasneje pa tudi seveda spremembo skupnega kadrovskega načrta ob sprejemanju proračuna. Pristopiti moramo k oblikovanju nacionalne sheme pripravništva, nujno. Vanjo moramo vključiti obvezno vsa pripravništva. Del sredstev za plačilo pripravnikov bi se tako lahko zagotovilo sredstev iz evropskih strukturnih skladov in del iz proračuna. Plačilo pripravnika ne sme biti nižje od minimalne plače, o tem pa bi moralo pri pripravniku biti zagotovljeno tudi socialno zavarovanje, povračilo stroškov v zvezi z delom ter plačilo nadur. Prav tako je potrebno urediti študentsko delo. Študentje moramo dobiti povrnjene stroške za malico in stroške prevoza za delo. Vpeljati je potrebno tudi pisni dogovor o delu med delodajalcem in študenti z namenom preprečevanja zlorab.</p>
               <p>Kar se tiče področja družinske politike. Družinska politika v Sloveniji temelji na celostnem in vključujočem pristopu, kar pomeni, da vključuje vse vrste družin, upošteva pluralnost družinski oblik in različnih potreb, ki iz njih izhajajo. Spoštuje avtonomnost in individualnost njenih posameznih članov, ščiti otrokove pravice, družin in širše ter postavlja v ospredje varstvo in kakovost življenja družin in otrok. Upam si na tem mestu trditi, da v naši državi zagotavljamo visoko stopnjo varovanja pravica otrok na področju družinske politike. Je tako Republika Slovenija dosegla dobre rezultate? Novi Družinski zakonik prehaja v fazo implementacije. Sprejeti moramo še strateški dokument resolucija o družinski politiki za leto 2018 do leta 2028 z naslovom »Vsem družinam prijazna družba«, ki določa meri razvoja posameznih delov družinske politike, ki so v pristojnosti različnih ministrstev. Družinska politika je sicer samostojna, vendar je neločljivo povezana tudi z ostalimi politikami, socialno, zdravstveno, stanovanjsko, izobraževalno. Pomemben del tega področja v mandatu bo prav gotovo spremljanje izvajanje že sprejetih zakonodajnih rešitev z namenom preverjanja ali cilji, ki smo si jim zadali v normativnem delu se tudi uresničujejo v praksi. na področju družinske politike je v prvi vrsti potrebno ustvarjati pogoje, da se bodo mladi lažje odločali za otroke. Predvsem bo potrebno urediti porodniško nadomestilo. Vsem porodnicam, državljankam Republike Slovenije ne glede na njihov status. Potrebno je ustanovitev tudi enotne informacijske in svetovalne točke za pomoč pri posvojitvah otrok, tako iz Slovenije kot iz tujine. Primerjalno, od leta 2005, ko imamo matični register in do leta 2017 imamo v Sloveniji izjemno malo posvojitev, cca. 50 na leto. Tudi mednarodnih posvojitev imamo zelo malo. Trend od leta 2012 do 2017 tudi zelo pada. Zato je nujno potrebno skrajšati in poenostaviti postopke posvajanja, urediti sporazume za posvojitve otrok iz tujine, seveda ob visoki stopnji upoštevanja pravic in koristi otrok. Trenutno na posvojitev v Sloveniji čaka 560 parov. Prav tako je tukaj potrebna sprememba kazenske zakonodaje, odpustitev noseče delavke mora biti hud prekršek sankcioniran z visokimi sankcijami za delodajalca. Tukaj bo potrebno sodelovanje z Ministrstvom za pravosodje.</p>
               <p>Področje socialne politike. Znižanje splošne revščine mora biti prioriteta vsake razvite družbe in dostojno življenje je treba zagotoviti vsem. Od leta 2014 dalje se stanje po krizi sicer postopno izboljšuje, stopnja tveganja revščine se je znižala na 13,3 % v letu 2017, povprečje Evropske unije je 17,35. Sistem socialnih transferjev v primerjavi z EU je relativno učinkovit glede zmanjšanja revščine, hkrati pa moramo tudi tukaj paziti, da imamo pravo ravnovesje med prejemniki socialnih transferjev in prejemniki plač z namenom spodbujanja za delo sposobnih državljanov. Ne glede na splošno dobro relativno sliko glede evropskega povprečja pa je stopnja tveganja revščine problematična predvsem med starejšimi. Imamo nekaj čez 600 tisoč upokojencev in kar petina jih živi pod pragom revščine, najbolj na udaru so starejše ženske. Tako bo potrebno v naslednjem mandatu širiti krog upravičencev do varstva, do varstvenega dodatka, izpeljavo večje diskrecijske pravice uslužbencev na centrih za socialno delo. Veljava državnih štipendij kot individualnih pravic ter več spodbud za kadrovske štipendije. Okrepiti bo potrebno programe socialne aktivacije. Prejemnikom socialne pomoči tudi na način z javnimi deli, da se čim prej vključijo na trg dela. Problem so predvsem težje zaposljive kategorije, nezaposleni kot na primer starejši nezaposleni nad 55 let in dolgotrajno brezposelni. Potrebno bo dokončati začrtano reorganizacijo centrov za socialno delo, normativni del že velja, operativni se prične s 1. oktobrom 2018 in predvideva drugačno organizacijo CSD, vpeljavo informativnih izračunov in programov na področju socialne aktivacije. Učinke reorganizacije bomo postopno merili in po potrebi anomalij korigirali z namenom doseganja kakovostnejših upravnih storitev. Potrebno je seveda nadaljnje urejanje statusa invalidov, implementacija zakona o osebni asistenci, dosledno uresničevanje Zakona o izenačevanju možnosti invalidov, dostopnosti ter spodbujanje zaposlovanja invalidov.</p>
               <p>Področje pokojnin. Pokojnine morajo zagotavljati dostojno življenje upokojencev in upokojenk. V sedanjem pokojninskem sistemu je nujno izvesti popravke in nadgradnjo seveda ob upoštevanju širšega družbenega konsenza in finančne vzdržnosti. Pri sprejemanju ukrepov ne sme biti naglica, da bi spodbudila strah zaradi katerega bi se nekateri še prej upokojili. V 90. letih prejšnjega stoletja je na enega upokojenca bilo 3,3 delovno aktivnih državljanov, danes je to razmerje precej slabše. In sicer, na enega upokojenca je 1,5 aktivnega državljana, zato se bom zavzemala za takojšnjo realizacijo 79. člena Zakona o Slovenskem državnem holdingu v skladu, s katerim se bo moral KAD preoblikovati v neodvisen in avtonomen demografski rezervni sklad. Nemudoma bomo pristopili k razpravi o zasnovi, vsebino in načinu delovanja in opravljanja demografskega sklada, pri čemer bo Zakona o demografskem skladu zagotavljal neodvisnost ter avtonomnost sklada pri opravljanju njegovih naložb in bistveno povečanje vrednosti premoženja sklada s prenosi premoženja sklada ter z dodatnimi stalnimi viri financiranja kot so deleži odkupnin pri prodaji državnega premoženja in dividend in sicer s ciljem pomembne okrepitve vloge sklada pri zagotavljanju dodatne pokojninske varnosti v prihodnost. Pripraviti moramo tudi strategijo ekonomskih migracij. V primeru primanjkljaja domačega kadra olajšati pridobivanje ustreznega kadra iz tujine in ga učinkovito vključevati v našo družbo ter tako izboljšati razmerje med zavarovanci in upokojenci. Soočamo se s pomanjkanjem domače delovne sile. Država mora, zato nujno postati privlačnejša za tuje ekonomske migrante. Stimulirati moramo podaljševanje delovne aktivnosti in spodbujanje dviga upokojitve starosti. Prav tako bomo spodbujali tudi delo upokojencev. Upokojencev bomo po izpolnitvi pogojev starostne in pokojninske dobe za starostno pokojnino ob upoštevanju seveda ustreznih varovalk o ponovni vključitvi v delovno aktivnost omogočili prejemanje celotne pokojnine ob pogoju vplačevanja vseh prispevkov za socialna zavarovanja. Zavzemala se bom za dodatno izredno usklajevanje pokojnin vezano na neusklajevanje v času gospodarske krize. Ob gospodarski rasti več kot 3 % se bodo pokojnine usklajevale 1 % ob 4 odstotni gospodarski 1,5 % in ob 5 odstotni gospodarski rasti 2 %. Nujno je tudi poenotenje zavarovalnih podlag in zmanjšanja njihovega števila, kar bo pomenilo veliko razbremenitev prav tako tudi poenotenje obdobij zavarovanja in prilagoditev sistema odmere pokojnin. Ukinili bomo sedanje pojme delovne pokojninske in posebne dobe ter uvedli novo univerzalno pokojninsko dobo. Na ta način bo postal pokojninski sistem tudi bolj transparenten. Zavzemala se bom, da se bo minimalna pokojnina ob upoštevanju seveda sorazmernosti vplačanih prispevkov skladno z javnofinančnimi zmožnostmi postopno dvignila za pol pokojninsko dobo čez prag revščine. Prav tako se bom zavzemala, da se odmeri odstotek za 40 let pokojninsko dobo postopno določil v višini najmanj 63 %, ob enem pa se prizna višji odmerni odstotek za skrb za otroke. Invalidske in vdovske pokojnine je treba na novo sistemsko urediti in dvigniti na nivo, da omogoča vsaj minimalne življenjske standarde. Ureditev vdovskih pokojnin s tem mislim predvsem prevetritev sistema vdovskih pokojnin še posebej zavedajoč, da revščina najbolj ogroža starejše ženske, ki živijo same v svojem gospodinjstvu. Najnižja vdovska pokojnina mora biti na ravni minimalne zagotovljene pokojnine. Del vdovskih pokojnin pa se naj zviša s 15 na 25 % po pokojnem partnerju.</p>
               <p>Toliko uvodoma z moje strani. Z veseljem vam bom v nadaljnji razpravi odgovorila na vaše vprašanje.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Zahvaljujem se mag. Kseniji Klampfert za predstavitev.</p>
               <p>Dajem besedo članicam in članom odbora, da kandidatki postavijo vprašanja. Do sedaj se je prijavilo 10 razpravljavcev.</p>
               <p>Prvi na vrsti je Marijan Pojbič.</p>
               <p>Izvolite.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Hvala lepa, spoštovani gospod predsednik!</p>
               <p>Najprej seveda moram povedati, da je po tem, kar smo sedaj slišali eno govoriti drugo pa narediti. Zakaj to trdim? Neverjetno je slišati s strani kandidatke za ministrico, da je praktično treba skoraj vse spremeniti ali pa nadgraditi in tako dalje. In, gospa, vi ste bili v Vladi Mira Cerarja, ki je imela praktično, lahko rečem, celo absolutno večino, imela jo je v koaliciji. In neverjetno je, da po štirih letih vladanja ali pa treh in pol vi pridete s takšnim programom, kjer praktično izhaja, kot sem prej uvodoma povedal, da je treba skorajda vse spremeniti, da je skoraj vse narobe in tako dalje in tako dalje, ker sem vas zelo pozorno poslušal pri vaših trditvah. Ne vem, ali ste kot državna sekretarka - mislim, da ste bili državna sekretarka na Ministrstvu za javno upravo - bili absolutno sestavni del Vlade prejšnje koaliciji, na tak ali drugačen način povezani z njimi. In resnično ne vem, ali gre ponovno s tem, kar ste sedaj povedali, za všečne besede, stavke, in na koncu bomo ostali pri tistem, kjer smo bili pred štirimi leti. S tem da se proračun zapravlja, denar odhaja, odteka, veliko preko takih in drugačnih korupcijskih škandalov, ljudje pa od tega nimajo nič ali pa bore malo, razen seveda ozko izpostavljenih privilegirancev, ki na račun ubogega človeka, o katerem ste vi danes poskušali nekaj povedati, živijo kot mali bogovi. To sem povedal velikokrat na teh naših sejah, zaradi tega, ker sem kar nekaj časa že tukaj in moram reči, da sem izjemno razočaran že tretji mandat praktično, ko poslušam floskule. Ko poslušam obljube, ko poslušam stvari, ki bi morale biti že zdavnaj narejene, zato ker ste imeli politično moč in vse tisto, kar je bilo potrebno, vse resurse, da bi te stvari izpeljali takrat, ko ste imeli štiriletno Vlado. In zdaj ste poskušali, se pravi, z ukradenimi volitvami - to so ukradene volitve ker ta koalicija ni legitimna, vsaj po moji osebni oceni, zato ker sestavljali vlado tako, kot ste jo sestavljali. In tisti, ki ste soodgovorni za stanje v tej družbi, in to je SMC, definitivno, SD in pa Desus, poskušate sedaj nas prepričevati, da štiri leta ste bili na oblasti samo zato, da ste pobirali denar. Zdaj boste pa vi vse spremenili, vse naredili drugače, kot ste delali v preteklem štiriletnem mandatu, sami združili lastno Vlado. In zdaj vsi tisti akterji, ki ste sami zrušili lastno Vlado zato, da bi ponovno pretentali slovensko ljudstvo, sedaj pridete s takimi rešitvami, ki bi jih morali takrat sprejeti.</p>
               <p>Zdaj pa bom nadaljeval z drugimi zadevami.</p>
               <p>Spoštovana gospa kandidatka, jaz sem vas poslušal. Med drugim ste rekli: »Jaz imam drugačen pogled, kot nanj gledate politiki.« In vas iskreno prosim, da to svojo trditev podkrepite z ustreznimi argumenti. To ste sami povedali, sem si zapisal vaš citat. Ker me je to prizadelo, ker ste s tem postavili nas, politike vseh političnih strank, ne glede na barvo, v drugorazredno stanje, češ da smo politiki tisti, ki očitno nismo dovolj sposobni, dovolj razgledani, da bi razumeli, kaj je treba v naši družbi narediti pravilno. In zato pričakujem konkreten odgovor na to trditev, ker to je za mene direktna žalitev. In če za kogarkoli, ki sedi sedaj v tem parlamentu, to ni žalitev, potem je z nami, tistimi, za katere je to žalitev, nekaj narobe. Ker tega si pa jaz ne dovolim, da boste vi obrnili prst na politiko pa rekli, »politiki, vi ste krivi, vi drugače gledate na to zadevo kot jaz.« Spoštovana gospa, vi ste bili tudi državna sekretarka v prejšnjem mandatu. Kaj to pomeni? Kaj to pomeni? Ali ste bili politik ali niste? <stage>/ oglašanje v ozadju/</stage> To je pomembno vprašanje, glejte, tu je gospa, to so trditve, ki jih moramo razčistiti. Če vam to ni v koaliciji, se pravi, zaradi tega, ker imate velike težave sami s seboj, ne z mano<gap n="..."/>
                  <stage>/ oglašanje v ozadju/</stage> To je kultura dialoga, da vsak izmed nas pove to, kar misli, pa s tem ne žali nikogar. <stage>/ oglašanje v ozadju/</stage> Glejte<gap n="..."/>
               </p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Gospod Pojbič, bi vas prosil, da preidete k vprašanjem<gap n="..."/>
               </p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Ja, prosim, da želim odgovore na to, kar je. Trditve, ki jih je izrekla kandidatka za ministrico, ali to ni pomembno, primerno vprašanje, lepo vas prosim, spoštovani gospod predsedujoči. No, glejte, je pa treba že malo razumeti, kaj se tu pogovarjamo. Želim samo odgovor na to trditev, želim konkreten odgovor na to trditev. Potem, spoštovana kandidatka, nekaj kratkih vprašanj, naprej na začetku splošnih. Vi ste danes govorili o tem, da vi danes nam predlagate svoj program kako vidite rešitve na tem področju, vas sprašujem kako je to mogoče, če pa to poteka v ozadju koalicijsko usklajevanje? Se pravi vi morate prisluhniti koalicijskim strankam, se pravi ne more biti vaša, ampak je lahko koalicijsko usklajen in tako dalje. Se pravi to me zanima. Zanima me tudi, ker ste veliko govorili o tem kaj vse je potrebno narediti in ni bilo narejeno v prejšnjem mandatu, kakšno je vaše mnenje o vodenju tega resorja v prejšnjem mandatu v katerem je bila stranka v SMC ključna stranka, skupaj z Desusom in SD, kakšno mnenje je o vodenju v štirih letih te ministrice? Vaše mnenje kako je ona vodila ta resor? Še posebej vas bom pa zdaj tukaj opozoril in to je prav, slovenska javnost to pozna, področje sociale, ravno celotni ta podsistem je pod praktično popolno oblastjo SD, in me zanima kako boste vi kot resorna ministrica tukaj izpeljali rešitve, če imate ključne na vseh pozicijah postavljene tiste, ki so do sedaj peljali to politiko in jo peljali na tak način, da je, ne vem, ogromno stvari ostalo odprtih ali pa veliko stvari bilo zapeljanih v napačno smer in nobena ključna stvari v prejšnjem mandatu v štirih letih ni bila izpeljana tako kot bi morala biti. Torej gre za, po moji osebni oceni, potem kar ste vi govorili za ukrepe, ki bodo imeli za seboj izjemno velike finančne posledice, sprašujem vas ali ste z Ministrstvom za finance uskladili vse to kar ste danes povedali? In seveda ne samo z Ministrstvom za finance, tudi z Ministrstvom za zdravje in tako dalje, ker je pač to, ni možno izpeljati samo na enem ministrstvu, ker so to stvari, ki so zelo širokega pomena, to ste sami na začetku povedali. Sociala pokriva se pravi kompletni podsistem zelo, zelo, zelo veliko pomembnih stvari. Zanima me čisto konkretno več konkretnih stvari, saj potem bomo vam postavili vprašanja zelo podrobno. Kakšen je vaš pogled na razvoj pokojninskega sistema v Sloveniji? Ki je še kako pomemben sestavni del tega ministrstva. Potem na področju Ministrstva za delo spada tudi Zakon o reprezentativnosti sindikatov, je iz leta 93, torej brez spremembe že 25 let. Glede na to, da ne odgovarja več razvoju na tem področju bi ga bilo potrebno spremeniti in, če ga bi bilo potrebno, kako? Kaj bi bilo treba spremeniti na področju invalidskega varstva? Neke stvari na kratko ste povedali, ampak zelo konkretno sprašujem. Je sistem dolgotrajne oskrbe za kandidata, torej za vas, vprašanje zdravstva ali sociale? Tudi to vprašanje je pomembno. In prosim vas, da mi razložite kako si vi predstavljate medgeneracijsko sodelovanje, medgeneracijsko solidarnost, se opravičujem, ker bo delovanje koalicije temeljilo na načelih medgeneracijske solidarnosti, katera načela so to me zanima. To je za enkrat. Se pravi še eno vprašanje, kako ocenjujete to stanje na področju reorganizacije centrov za socialno delo? Ali je stanje dobro? Če ne, kaj bi bilo treba spremeniti? Tukaj moram dodati pri tem to, da me ogromno tistih, ki so sedaj vključeni v to reorganizacijo opozarja, da je reorganizacija sestavljena tako, da je lupina, znotraj pa brez vsebine. In lepo prosim vas, danes me dobro poslušajte, povprašajte tiste, ki to vodijo, kaj je treba narediti, da bodo lahko to reorganizacijo speljali in kdo so tisti, da bodo vam dali ustrezna, torej ustrezna napotila kako je treba to narediti, ker do tega trenutka to ni bilo narejeno, so verjetno direktorji centrov za socialno delo in vsi tisti, ki vodijo to reorganizacijo, prosim, da se z njimi posvetujete in boste dobili isti odgovor kot ga vam jaz zdajle polagam na srce, da se tega poslužite, ker vam bo to koristilo. Kakšni so razlogi, da mladi bežijo v tujino? Tudi to vam prosim za konkreten odgovor vašega videnja.</p>
               <p>Za začetek toliko. Hvala lepa za odgovore.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala za vprašanja.</p>
               <p>Najprej pa dajem besedo, preden dam ministrici, dajem besedo Janji Sluga, postopkovno vprašanje, če sem razumel dobro.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Tako je, predlog gospod predsednik.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Predlog.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Mi smo, vi ste na začetku zelo lepo opozorili kaj je današnji dnevni red in kaj je namen današnje seje. In vas lepo prosim, to kar je gospod Pojbič je resnično nezaslišano. Kandidatka za ministrico seveda ni mogla do zdaj na tem področju še ničesar narediti in zato bo danes povedala kakšni so njeni pogledi. In gospod Pojbič je zelo neumestno napadel kandidatko še preden je sploh prišla do besede, da bi lahko karkoli odgovorila na naša vprašanja, zato vas lepo prosim, omejite razpravljavce na tisto kar je namen današnjega odbora, to je, da zastavljamo vprašanja in, da se s kandidatko pogovarjamo.</p>
               <p>Hvala lepa.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Proceduralno!</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala tudi vam.</p>
               <p>Izvolite gospod Pojbič.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Hvala spoštovani gospod predsednik.</p>
               <p>Jaz mislim, da bi mogli gospo Slugo opozoriti, gospa Sluga se opravičujem, opozoriti na to, da je bila sestavni del prejšnje koalicije in je odgovorna za to kakšno stanje v tej družbi je, zato meni ne bo polagala na dušo kaj jaz sprašujem ministrico, ki je bila tudi državna sekretarka na Ministrstvu za javno upravo v prejšnji Vladi Mira Cerarja in mi ne bo, jaz imam pravico to vprašati pa vprašal sem dobronamerno, želim konkretne odgovore, ker državljanke in državljani pričakujejo od nas konkretne odgovore in rešitve, ne samo floskule, želijo konkretne odgovore, ker v resnici se mi danes ne pogovarjamo o tem kaj nam ustreza, kaj nam ne ustreza, pogovarjamo se to kar je potrebno za ljudi narediti in to v najkrajšem možnem času, ker Vlada Mira Cerarja skupaj z SD in Desusom tega ni naredila, zato postopkovno opozarjam, da gospod predsednik opozorite gospo Sluga, da ne postavlja, torej ne navaja trditev, ki ne držijo, vprašal sem vse konkretno z nobenim napadom na nikogar, ampak moral sem narediti neko obrazložitev zato, da, uvodno obrazložitev zato, da lahko postavim konkretna vprašanja, tista, ki se mi zdijo zelo umestna in prav je, da njih tudi kandidatka za ministrico odgovori.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala gospod Pojbič.</p>
               <p>Nekaj bi rad povedal, danes smo na tem odboru, ki je veliko govora o dostojanstvu in mislim, da je dostojanstvo osrednja človeška pravica, torej pravica vsakega do spoštljivega odnosa in bi prosil, da mi tudi na odboru na to pazimo.</p>
               <p>In zdaj bi dal besedo gospe kandidatki in ji dam na voljo, to je pač vaša izbira, ampak v bistvu lahko odgovarjate samo na vsebinska vprašanja.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Hvala za besedo.</p>
               <p>Če grem po vrsti kar o vsebinskih vprašanjih. Kaj vse narediti na novo in kako ocenjujem delo predhodne ministrice. Takoj, če mi boste zaupali ta mandat se bom takoj v najkrajšem možnem času sestala z ministrico, skupaj bova pregledale opravljeno delo, pregledale tudi kateri izzivi so še ostali vnaprej. Sama menim, da vse tisto kar je bilo dobro narejeno je treba nadaljevati, projekti, ki so tekli oziroma se iztekajo jih bomo na koncu evalvirali, ocenili, če je potrebno z njimi nadaljevali. Če bomo ugotovili kakršnekoli anomalije, nepravilnosti, jih bomo seveda takoj poskušali popraviti ali odpraviti. Vprašali ste me SD kader, nikomur ne bom gledala v članske izkaznice. Pri svojem delu vedno cenim pri svojih sodelavcih strokovnost in pa pripravljenost za delo. V kolikor bodo ljudje strokovno kompetentni imeli voljo do dela, zasledovanja istih ciljev za katere verjamem gospod Pojbič, da imamo popolnoma enake, doseči blaginjo Slovenk in Slovencev. In, če bodo ti ljudje videli ta naš skupen cilj in pripravljeni delati, verjamem, da nam bo tudi uspelo. Moja pretekla izkušnja, tudi, ko sem bila poslana za načelnico Uprave enote Maribor, je bila bivša načelnica odstranjena oziroma so jo premestili zaradi težav. Moram povedati, da je bil to en velik kadrovski cirkus. Jaz verjamem, da tudi, če imamo različna prepričanja, različne poglede, ampak, če imamo enak skupen cilj, če se na začetku zmenimo za ena pravila, verjamem, da lahko skupaj delamo. Jaz sem po naravi zelo odprta, drugih političnih strank ne razumem kot tekmecev, ampak jih predvsem razumem kot pa enakovredne partnerje. Skupaj moramo sodelovati, tudi bomo mogli na tem odboru, in verjamem, da bomo lahko in tudi na dostojen, spoštljiv način, kajti vsi skupaj smo tukaj samo zaradi enega cilja. Vprašali ste me glede ukrepov velike, da bodo imeli ukrepe finančne posledice. Koalicijska pogodba je pisana za štiri leta, ukrepi, notri je veliko ciljev zapisanih, nekateri bodo bolj prioritetni, drugi manj. Resor, ki ga bom sprejela pokriva najbolj občutljiva družbena področja in ti bodo mogli biti na vrhu seznama prioritet. Namreč govoriti o gospodarski rasti pa to ne občutijo najbolj občutljive skupine, potem ne opravljamo dobro svojega dela in to je treba spremeniti in zato se bom zavzemala. Vprašali ste me glede razvoja pokojninskega sistema, sama sem pravnica in, ko sem se pri pripravah na ta »hearing« prebijala skozi pokojninski sistem sem imela velike težave z razumevanjem, je zelo nepregleden, imamo veliko podlag, zavarovalnih podlag, veliko terminov, to je nujno treba poenotiti, da ljudem se tudi vrne zaupanje v ta sistem in ga na ta način narediti tudi bolj transparentnega. Tukaj bom takoj, ko bom prišla na ministrstvo z svojimi strokovnimi delavci pregledala te možnosti in se dela, verjemite imate mojo besedo, bomo lotili takoj.</p>
               <p>Zakon o reprezentativnosti sindikatov, se strinjam, absolutno, star zakon, ne sledi trendom v naši družbi. Tudi dajem besedo, da, ko pridem ministrstvo pregledamo zakonodajni normativni ukrep, normativno stanje in bomo poskušali čim prej v skladu seveda, ker to posega na sindikalno področje z socialnim in pa seveda sindikalnim dialogom pripraviti boljši zakon. Dolgotrajna oskrba, zelo pomembna, na tem področju vem, da je zakon že pripravljen, sicer sedaj je večji del pod Ministrstvom za zdravje. Jaz dolgotrajno oskrbo razumem kot dodatni steber socialne varnosti, mi smo hitro starajoča družba, prej uvodoma sem govorila koliko imamo del upokojencev in koliko delovno aktivnih, tega se moramo začeti zavedati in nujno pristopiti k temu, da se uredi področje dolgotrajne oskrbe, kar ima urejeno že večino evropskih držav. Dolgotrajna oskrba, namen te dolgotrajne oskrbe je prav gotovo, da ljudje čim dlje ostanejo doma in hkrati živijo varno in kakovostno življenje in to ji moramo omogočiti. Vprašali ste me ali je to zdravstvena ali socialna storitev, to je oboje, to je sklop zdravstvene in socialne.</p>
               <p>Reorganizacija centrov za socialno delo, normativni del je bil speljan v mandatu prejšnje ministrice, operativni se začne zdajle s 1. oktobrom. Ustanovljenih bo 16 območnih enot, jaz sem že malo pregledovala to ureditev, te območne enote bodo imele tudi skupno službo, kjer bo na enem mestu kadrovska, finance, informatika, hkrati bo imela ta območna enota tudi skupno strokovno službo, ki bo vsebovala tudi mobilno enoto za pomoč ostalim centrom, ta mobilna enota bo vsebovala od seveda socialnih delavk, specialnih pedagogov in pravnikov in bo seveda na razpolago. Poleg tega bo tudi interventna enota, ki bo seveda dežurna 24 ur. In tisto kar mogoče na tem mestu, zdaj o uspehu oziroma učinkovitosti te reorganizacije v tem trenutku še ne moremo govoriti in je niti ne morem soditi. Kot pravim, operativni del se bo začel 1. 10., mi bomo to, seveda, merili in pa seveda, če bomo ugotovili kake anomalije, seveda tudi takoj odpravljali. Skratka, naš cilj na tem področju bo, ali cilje, ki smo si jih zadali s to reorganizacijo, tudi se v praksi uresničuje. Ker to se bo šele zdaj začelo.</p>
               <p>Mladi bežijo v tujino. Se strinjam, velik problem. Tukaj bo potrebno sodelovanje različnih resorjev, ne samo Ministrstva za delo, tudi Ministrstva za izobraževanje, Ministrstva za okolje in prostor. Skratka, mlade, da jih bomo lahko obdržali pri nas in jim seveda moramo zagotavljali od primernih služb, kar pomeni delovnih mest z dodano vrednostjo, s primernimi stanovanji, kar je povezano s socialno politiko. Da bodo lahko mladi takoj šli na trg delovne sile. S faksa takoj praksa. Skratka, tukaj bo potrebno sodelovanje ostalih resorjev.</p>
               <p>Hvala.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Repliko.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Izvolite, gospod Pojbič, replika.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Hvala, gospa kandidatka za ministrico. Samo eno vprašanje oziroma eno podvprašanje vam bom postavil, ker mi na eno niste odgovorili, in sicer to je: Kaj vi gledate drugače kot mi politiki na to, kar ste prej uvodoma povedali? To je eno vprašanje, ki sem vam ga postavil in je zelo pomembno, želim na njega konkreten odgovor.</p>
               <p>In pa druga stvar. Ali boste pri tej reorganizaciji upoštevali tisto, kar jaz mislim, da je ključno delo centrov za socialno delo. In to je, da se ne ukvarjajo z birokratskimi zadevami, temveč se posvetijo ljudem. Ali boste zagovarjali te smernice? In ali boste se srečali z direktorji centrov za socialno delo, da vam oni povedo, kaj v tej reorganizaciji ni prav in kaj je potrebno spremeniti in kaj je potrebno na novo storiti. Prosim vas, da mi na to vprašanje konkretno odgovorite, ker mislim, da je vprašanje zelo pošteno.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Gospa Sluga, postopkovno.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Hvala lepa.</p>
               <p>Predsednik, jaz vas res prosim. Tisto, kar je gospa kandidatka za ministrico povedala – jaz mislim, da smo vsi, ki danes tukaj sedimo, razumeli, da s tem, ko je rekla »politiki«, ni imela namena nikogar žaliti. Ona je izhajala iz neke osebne izkušnje, to sem jaz iz njene predstavitve razumela, in da jo zdaj kolega Pojbič zaradi tega tako grdo napade, se mi resnično zdi neumestno.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala.</p>
               <p>Lahko odgovorite, kandidatka.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER (PS SMC):</speaker>
               <p>Samo v nekaj stavkih.</p>
               <p>Se opravičujem, če sem s tem kogarkoli užalila. To daleč, niti približno ni bil moj namen. Niti ni bilo v kakršnemkoli slabšalnem smislu povedano. Želela sem samo povedati, da gledam v prvi vrsti kot človek, kot državljanka. Tudi poli-, absolutno. Ampak v politiki so, kot sva že prej ugotavljala, gospod Pojbič, so različne prioritete. Drži? In tukaj se bom, in to vam dajem besedo, zavzemala za to, za te vrednote, o katerih danes pripovedujem, bodo tudi uresničene. Za to imam tudi zagotovilo predsednika vlade, predsednika svoje stranke, da bomo to, kar smo v koalicijski pogodbi se podpisali in zavezali, tudi uresničili. Na tem področju, katerega, če mi boste danes to zaupali, bom tudi pokrivala.</p>
               <p>Hvala.</p>
               <p>Aja, centri. Ja, centri. Absolutno. Takoj na začetku mandata mislim iti na teren, se sestati z vsemi direktorji, se seznaniti s problematiko, in to bo ena mojih izmed prvih nalog in prioritet.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala.</p>
               <p>Gospa Jelka Godec ima besedo.</p>
            </sp>
            <sp who="GodecJelka">
               <speaker>JELKA GODEC(PS SDS):</speaker>
               <p>Hvala za predstavitev kandidatke.</p>
               <p>Ste pogumni, glede na to, kot ste sami dejali, da niste prej na tem resorju delali, ampak ste delali v javni upravi. Mogoče bi bili primernejša ministrica za javno upravo. Ampak to je odločitev premierja.</p>
               <p>Glejte, jaz upam, glede na to, kar ste danes povedali in kakšni so bili vaši odgovori na vprašanja mojega kolega, da imate popolno predsednika vlade. Pa ne samo predsednika vlade, ampak tudi Ministrstva za finance, Ministrstva za gospodarstvo, Ministrstva za zdravje pa še koga bi lahko našteli. Zakaj, boste verjetno ugotovili kar hitro sami.</p>
               <p> Gospod kandidat za ministra za finance je danes<gap n="..."/> Aja, to sem še hotela reči, niste na zaslišanju, jaz tega ne smatram tako. Dejali ste, da ste se pripravljali na zaslišanje, gre bolj za predstavitev. Mene so kriminalisti nekoč podučili, da je zaslišanje takrat, kadar si v nekem postopku, ampak ne v tem <stage>/ smeh/</stage>, manj prijetnem. No, kandidat za finančnega ministra, gospod Bertoncelj, je danes dejal na svoji predstavitvi, da bo potreben rebalans oziroma popraviti proračun za 2019, ker manjka 100 milijonov zaradi sprostitve vseh omejitev, varčevalnih ukrepov za javne plače oziroma v javnem sektorju. Zdaj pa ste vi kot kandidatka dejali, kaj je zapisano v koalicijski pogodbi, in ste omenjali kar nekaj povišic, če se lahko tako izrazim. Zato me zanima, od kod bo šel denar za vse te povišice, ki jih imate navedene v koalicijski pogodbi, od dviga socialne pomoči do - aha, »višino socialne pomoči bomo povečali na 385 evrov, povečali bomo minimalni dohodek, in sicer na 422 do 2020,« okej, »zvišali bomo minimalno nadomestilo za brezposelnost, dvignili bomo dodatek za aktivnost za prejemnike denarne socialne pomoči<gap n="..."/>« in tako naprej. To ni malo denarja, verjetno. Ali lahko ovrednotite, koliko je za to finančnih sredstev v proračunu potrebnih na novo, pa dajmo reči, v štirih letih, no, če ne morete oceniti na eno leto, ker prej ste dejali, da boste to delali postopno, da ne bo šlo prvo leto, ampak potem še naslednja leta. Meni se zdi, da je to kar ogromen znesek. Nisem sama preračunala, od kandidatke pa pričakujem, da vsaj okvirno ima nek izračun narejen, koliko ta dvig pomeni za javne finance, za proračun.</p>
               <p>Mogoče še glede tega, kar ste povedali. V ustavi je zapisano, da je Slovenija socialna država. Ko rečemo socialna država, si marsikdo predstavlja pod tem pojmom dvig socialne pomoči, pomoč tistim, ki ne delajo, ne morejo delati iz različnih razlogov ali pa ne želijo delati. Po mojem mnenju, no, ne vem, ali menite, da je samo to socialna država. Ali je lahko socialna država uspešna oziroma ali smo lahko uspešna socialna država, če nismo ekonomsko uspešni? Ali ni na prvem mestu - seveda je dostojanstvo, mislim, da je treba omogočiti, država mora omogočiti oziroma zagotoviti vsakemu življenje vredno človekovega dostojanstva, pa vendar še enkrat vprašanje, ali je po vašem mnenju povezana ekonomska uspešnost države s socialno uspešno državo, torej da je država socialna država. Dejali ste, ekonomski migranti, povečati, nekako v tem smislu ste dejali, no, da postajamo bolj privlačni za ekonomske migrante, ker pač primanjkuje delovne sile v Sloveniji. Veste, jaz se vozim mimo velikih nasadov jabolk in tam ne dela noben Slovenec, ki je delavec, samo migranti. A v isti enoti za zaposlovanje je toliko in toliko brezposelnih, ki zavračajo to delo. Te podatke imam iz zavoda za zaposlovanje. Kako, po vašem mnenju, ali boste, no, bom tako vprašala, ali boste reorganizirali zavode za zaposlovanje, da bodo postali tisto, kar je zapisano - torej, da delavcem oziroma brezposelnim, se opravičujem, grobo rečeno, najdejo delo in da bomo točno te ljudi, ki so tam brezposelni - mogoče je komu izpod časti, dosti pa je ljudi, ki so s sedmo stopnjo in gredo na takšno delo, zato da postanejo nekako socialno aktivni in tako naprej. Torej, vprašanje reorganizacije zavodov za zaposlovanje, glede na to, da je bivša ministrica o tem govorila pa nič naredila. Bilo je rečeno, da je treba reorganizirati zavode za zaposlovanje, da postanejo aktivni, bolj aktivni, pa ne rečem, da je vse narobe, ampak da je treba zadeve malo obrniti.</p>
               <p>Dejali ste, ekonomski migranti, povečati, nekako v tem smislu ste dejali, no, da postajamo bolj privlačni za ekonomske migrante, ker pač primanjkuje delovne sile v Sloveniji. Veste, jaz se vozim mimo velikih nasadov jabolk in tam ne dela noben Slovenec, ki je delavec, samo migranti. A v isti enoti za zaposlovanje je toliko in toliko brezposelnih, ki zavračajo to delo. Te podatke imam iz zavoda za zaposlovanje. Kako, po vašem mnenju, ali boste, no, bom tako vprašala, ali boste reorganizirali zavode za zaposlovanje, da bodo postali tisto, kar je zapisano - torej, da delavcem oziroma brezposelnim, se opravičujem, grobo rečeno, najdejo delo in da bomo točno te ljudi, ki so tam brezposelni - mogoče je komu izpod časti, dosti pa je ljudi, ki so s sedmo stopnjo in gredo na takšno delo, zato da postanejo nekako socialno aktivni in tako naprej. Torej, vprašanje reorganizacije zavodov za zaposlovanje, glede na to, da je bivša ministrica o tem govorila pa nič naredila. Bilo je rečeno, da je treba reorganizirati zavode za zaposlovanje, da postanejo aktivni, bolj aktivni, pa ne rečem, da je vse narobe, ampak da je treba zadeve malo obrniti.</p>
               <p>Reorganizacija centrov za socialno delo se je začela pod prejšnjo ministrico. Dejali ste, da boste nadaljevali, okej, v redu, zastavljen je projekt, verjetno že v takšni fazi, da je nesmiselno stopiti korak nazaj ali dva. Me pa zanima, kako boste vi kot ministrica poskušali, ne poskušali, ampak res naredili to, da bodo ljudje dobili nazaj zaupanje v institucije, kot so centri za socialno delo, zavodi za zaposlovanje in tako naprej. Ker zaupanje v te institucije je padlo že skoraj na minimum. Zdaj bom pa jaz malo politična, pa ne nesramna do vas, ampak zaupanje je padlo tudi zaradi političnih igric in nastavljanja političnih direktorjev na direktorska mesta centrov za socialno delo. Ne bom naštevala afer, poznamo jih vsi, in me zanima, kako boste kot ministrica uspeli povrniti ugled tem institucijam, ki marsikje delajo dobro in so, žal, zaradi tega, kar se je dogajalo, očrnjene ali pa jih ljudje ne marajo več in so potem vsi socialni delavci že slabi delavci, kajne. Je pa res, kot je rekel kolega, ukvarjajo se z administracijo, ne pa s terenom.</p>
               <p>Če grem na mlade. Zanima me<gap n="..."/> Tu piše: »Uredili bomo nacionalno shemo pripravništev.« Če mi lahko vsaj nakažete, kako mislite to narediti, glede na to, da od ministra za izobraževanje nismo dobili konkretnih odgovorov, kako z vajeništvom in tem. Zanima me, kaj je za vas ta shema pripravništva in kako jo boste uredili. Potem piše: »Mladim podjetnikom bomo zagotovili pogoje, ki bodo zmanjševali birokratske ovire in niso zgolj predmet finančnih spodbud.« Ali samo mladim podjetnikom ali tudi ostalim podjetnikom boste znižali birokratske ovire in katere?</p>
               <p>Pri študentski problematiki mladih se strinjam, da je treba obstoječe kapacitete, ki jih ima država v lasti, ki so neuporabljene oziroma so stanovanja, ki so prazna, da jih je treba sprostiti. Mi smo dali nekaj teh ukrepov oziroma predlogov že v prejšnjem mandatu, pa niso bili sprejeti. Piše: »Politiko Stanovanjskega sklada Republike Sloveniji bomo preusmerili v gradnjo javnih najemnih stanovanj. Proračunska sredstva za stanovanja bomo do konca mandata dvignili na 0,4 BDP.« Koliko je to danes in od kje boste ta denar dobili oziroma kako ga boste prerazporedili za ta stanovanjski sklad oziroma da gre v gradnjo javnih najemnih stanovanj?</p>
               <p>»Povečali bomo fond najemnih stanovanj na 10 tisoč stanovanj v dveh mandatih po zgledu Dunaja.« Koliko, po vašem mnenju, bo stal fond za 10 tisoč najemnih stanovanj? Torej, to so neka sredstva, ki jih bo treba nekje v proračunu najti, ali kje, kje, od kod boste ta denar pridobili.</p>
               <p>Kar se tiče mladih, še eno vprašanje. Štipendije, kadrovske in Zoisove, zamujajo vsako leto. To so bolj taka konkretna vprašanja, ker do teh vprašanj boste slej ko prej prišli. Letos bodo kadrovske štipendije zamujale in se bodo izplačevale šele januarja, po informacijah CSD, ker se spreminja informacijski sistem. Zoisove štipendije zamujajo vsako leto, niso izplačila, torej, oktobra začnejo študenti, niso izplačila novembra, ampak decembra, januarja. Kako si predstavljate, da študent preživi dva, tri mesece brez štipendije? Zdaj pa sploh, recimo, ker gre za kadrovske, državne. Ni to vaš problem zdaj, mislim, vi boste to dobili v roke, ampak bo treba te zadeve reševati. Javni sklad ne more, zato ker mora, ne vem, koliko je Zoisovih štipendij, mogoče vi veste, koliko jih je v Sloveniji, zato ker mora vpisovati te zadeve. Ali se bo to naredilo tudi preko spleta, da bo lažje, ne da morajo študenti doma podpisovati pa nazaj vračati, da se to lahko elektronsko reši oziroma prijava podaljša Zoisova štipendija, če ima seveda vse pogoje. Torej, to so zadeve, ki mogoče marsikdo niti ne pove, ampak dosti študentov in staršev, ki so v zadnjem času, sploh letos jamrali, da ne vedo kako bodo do januarja. Dobijo potem za nazaj, ampak je treba pa do takrat preživeti.</p>
               <p>Dejali ste, da je ena petina starejše populacije pod pragom revščine, predvsem starejše gospe. To ugotavljamo že toliko let. Kako boste reševali problem gospodinj, ki niso bile zavarovane, ki so ali pa na kmetijah gospodinje, ki so delale celo življenje, imajo v bistvu 40 let delovne dobe na kmetiji, pa nobene socialne varnosti? Ker to je bilo urejeno pa potem ukinjeno leta 2012, to je ta famozni Svetlikov zakon, ki je ukinil te državne pokojnine.</p>
               <p>Zdaj samo še mogoče na družinsko politiko. Povedali ste nekaj ukrepov, moram reči, da vsaj v tem sklopu, kjer piše družinska politika, je po mojem mnenju, ali bom vprašala vas – ali menite, da je dovolj teh ukrepov, da bomo imeli večjo nataliteto? Torej, da imajo vse ženske plačano porodniško, da se spremeni kazenski zakonik, torej, da se kaznuje vse tiste, ki so odpustili noseče ženske, ker poglejte, zanima me, ali je to usklajeno z delodajalci, z Ministrstvom za pravosodje in tako naprej, ker vam povem – delodajalec bo vedno našel izgovor, ali luknjo v zakonu, da bo to naredil. Jaz sem bila dvakrat na tem – izgubila službo v času porodniške in najdejo, vam bom povedala. Mogoče, samo tole vprašanje – ali boste uskladili z bodočo ministrico, oziroma ste uskladili z Ministrstvom za pravosodje, z delodajalci in tako naprej?</p>
               <p>Zdaj, piše: »sprejeli bomo resolucijo o preprečevanju nasilja v družini in nad ženskami«. Jaz bi vam takole rekla: nehajmo s temi resolucijami, dajmo kakšen zakon na tem področju. Resolucije, resolucija na resolucijo, enakosti, enakopravnosti, nasilju – ne vem, mogoče tu kakšna druga ideja.</p>
               <p>Je še kar nekaj vprašanj, ampak<gap n="..."/> Samo eno vprašanje še, ki sem ga tudi postavila ministru za šolstvo – kako vi vidite MPK, s tem povezan razvoj kadrov, priznavanje neformalne izobrazbe v primeru prestrukturiranja podjetja, prekvalifikacij in ali menite, da MPK spadajo v področje Ministrstva za delo?</p>
               <p>Najlepša hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala gospe Godec, besedo ima Jožef Lenart.</p>
            </sp>
            <sp who="LenartJože">
               <speaker>JOŽEF LENART (PS SDS):</speaker>
               <p>Hvala lepa gospod predsednik, spoštovana kandidatka, gospa Klampfer.</p>
               <p>Jaz imam par vprašanj in sicer nekaj ste omenjali prekarnost, se pravi omejevanje prekarnosti. Seveda se s tem moram popolnoma strinjati, da je tole potrebno, ampak bom vas pa vprašal, kako kot kandidatka za ministrico ocenjujete trditev iz koalicijskega sporazuma, da se prekarno delo rešuje z dvigovanjem prispevkov na vse oblike dela?</p>
               <p>Naprej bi potem rad vprašal: kaj menite o tem, da se nekako vidno iz koalicijskega sporazuma krepi pomen zadružništva in socialnega podjetništva? Tako bom rekel, socialno podjetništvo je do enke mere vedno bilo potrebno pa tudi sedaj bo, samo krepitev zadružništva, torej, ali zadružništvo in socialno podjetništvo razumete kot novo sodobno obliko podjetništva? Iz česa se bo spodbujanje teh novosti v kapitalističnem, tržnem gospodarstvu financiralo, kakšni bodo učinki in če so merljivi? Omenjate tudi nove inšpektorje, okrog tega se bom popolnoma strinjal z vami, da je teh premalo ali pa so premalo usposobljeni, da bi kvalitetno nadzirali pobalinstvo med delodajalci, tudi tega je nekaj, to je res. 100 % povečanje je sicer dobra ideja, ampak od kod boste zagotovili kadre?</p>
               <p>Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala na vprašanjih. Dajem besedo naprej, zdaj je že sklop 10 in še kakšno vprašanje zraven. Dajem besedo kandidatki.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Če grem po vrsti.</p>
               <p>Viri financiranja, rekli ste, da izhaja iz koalicijske pogodbe veliko dvigov, veliko dvigov socialnih transferjev. Res je, koalicijska pogodba je pisana za štiri leta, dvigi bodo postopni in seveda v skladu z javno-finančnimi zmožnostmi. Imamo eno vrečo, jaz razumem ta sistem tako – imamo eno vrečo in iz te vreče ven delimo. Sigurno pa gre tu za področje, ki pokriva najbolj občutljiva družbena področja in kot sem že prej rekla, te stvari morajo biti prioriteta.</p>
               <p>Kar se tiče ekonomskih migrantov, zagotavljanja delovne sile in z njim povezana reorganizacija zavodov za zaposlovanje. Ko sem se pogovarjala v teh dneh z ljudmi, ki delajo na zavodu za zaposlovanje, so mi pripovedovali o tem, da so na zavodu zdaj ostale v bistvu težje zaposljive osebe – starejši, z zdravstvenimi omejitvami in ti ljudje – absolutno je potrebno, strinjam se z vami, absolutno je treba narediti reorganizacijo v smislu hitrejše aktivacije, tudi mogoče preko javnih del, da ljudje dobijo določene kompetence, da bodo lažje pristopili na trg dela. Je pa tudi nekaj res, na kar ne smemo pozabiti, v trenutni ureditvi imamo, ko ste omenili sadovnjak, da zavod za zaposlovanje lahko ponudi delo samo eno stopnjo nižji ravni izobrazbe. Mogoče razmislimo tudi o tem, da to spremenimo, ker drugače lahko zavrne delo. To je tudi ena izmed možnosti, glede na to, da se v trenutni situaciji, da zelo primanjkuje kadrov. Seveda, ena izmed nalog v prihodnje.</p>
               <p>Zelo sem vam hvaležna glede vprašanja zaupanja v CSD. Zaupanje v te inštitucije je na zelo nizki ravni, strinjam se z vami in tu je absolutno treba spremeniti – na kakšen način? V prvi vrsti z dodatnim strokovnim usposabljanjem, predvsem pa z vodenjem teh inštitucij. Namreč ugotavljam, niso centri nič kaj posebnega, ta slika tudi v ostalih delih državne uprave – kdo je postal šef nekega oddelka ali sektorja? Nekdo, ki je bil dober delavec ali pa dobro pisal odločbe ali pa imel pravo člansko izkaznico, ampak, nihče se ni ukvarjal s tem, ali ima vodstvene kompetence, ali zna voditi, ali zna delati z ljudmi, ali zna optimizirati delovne procese, ima posluh za odpravo administrativnih ovir, posluh za življenjske odločitve, za sprejemanje odgovornosti, za to, da se nekateri primeri ne rolajo par mesecev po mizah, ker je nekoga strah sprejeti odločitev? Jaz mislim v prvi vrsti z - je največji problem ravno v tem, da se z vodilnimi kadri v državni upravi, enako seveda to tudi mislim s centri za socialno delo, ni nihče ukvarjal. Nihče ni spraševal, ali imajo sploh vodstvene sposobnosti, ali imajo te kompetence in zato so nastali tako veliki problemi. Tako da, kot sem že prej uvodoma rekla, jaz bom iskala sodelavce, direktorje na način, da imajo primerne strokovne kompetence, vodstvene kompetence in da so pripravljeni delati in potem to miselnost prenašati vertikalno navzdol in velik poudarek mora biti pa na usposobljenosti strokovnih kadrov, kajti menim, da se zelo velikokrat zgodi, da prihaja do napak, da ne prihaja do odločitev ravno zaradi tega, ker je mogoče določen delavec ali delavka preslabo strokovno usposobljena in je to nekdo od vodij spregledal. Nacionalna shema pripravništva, seveda tukaj v sodelovanju z Ministrstvom za šolstvo, kar se pripravništva tiče je bil sicer pomemben korak narejen leta 2014, ko je Vlada sprejela sklepe o odpravi volonterskega pripravništva, ki je bil velik problem. Absolutno je pa še treba urediti ostale področne zakone, sama si to predstavljam na ta način, da uredimo pripravništvo na enem mestu, da se to naredi en portal pripravništev, kjer bodo lahko mladi tudi spremljali takoj kje so odprta delovna mesta, se preko tega tudi prijavljali in pa seveda na način, da bo tudi zagotovljeno plačilo za delo pripravnikov kot sem že uvodoma povedala, da se ne bom ponavljala.</p>
               <p>Glede vprašanja povezanega s stanovanji in pa stanovanjskim skladom, fond teh, to vprašanje ne spada pod Ministrstvo za delo, družino, socialne zadeve, ampak spada pod Ministrstvo za okolje in prostor vsa ta stanovanja. Ja, vsekakor pa mora biti to tudi sodelovanje, ker seveda stanje mladih, pa seveda spada pod Ministrstvo za delo. Informacijski sistem centrov za socialno delo, da bi študentje ostali brez štipendije, mislim to se ne sme zgoditi, to kar ste mi pripovedovali, da dobijo v mesecu decembru, januarja, to je nedopustno. Ampak ravno zaradi tega je uveden institut pri reorganizaciji, zdaj bomo videli kako bo to v praksi zaživelo, ta tako imenovani informativni izračun. In sicer informativni izračun bo začel veljati od 1. januarja 2019, kaj to pomeni? Da vse te letne pravice iz javnih sredstev kot so štipendije, vrtci, bo posameznik vložil vlogo samo enkrat, ko bo leto okoli, bo sam sistem pripravil informativni izračun, po istem sistemu kot dobimo te dohodnine iz FURS, in potem, če se bo posameznik z informativnim izračunom strinjal bo to postala dokončna odločitev, v kolikor bo vložil ugovor bo pa seveda potrebno izdati odločbo, tako. Na ta način ocenjujem, da bo precej manj tega birokratskega dela odpadlo, in na ta način ne sme prihajati do zamud niti enega dneva, ker sama menim, da je to nedopustno in tukaj bo treba res vložiti maksimalne napore, da bodo pravice izplačane na tisti dan, ko nekomu tudi pripadejo.</p>
               <p>Kako zagotoviti večjo nataliteto?</p>
               <p>Izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Lahko gospod predsednik?</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Gospa Godec.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Ni bilo vprašanje kako dvigniti nataliteto <stage>/ smeh/</stage>
                  <gap n="..."/> Nekateri imamo več otrok pa vemo kako to gre, ne vprašanje je bilo ali menite, da je dovolj, ti ukrepi, ki so zapisani, verjetno mogoče so še kje drugje, pa jaz sem se osredotočila na družinsko politiko, ali menite, da je to, da so to dovolj visoki, mislim dovolj ukrepov, da se dvigne nataliteta, ker dejali ste dvig natalitete bomo tudi s tem, da bomo plačali porodniške in tako naprej, ne kako, ali menite, da je dovolj ukrepov ali bi bili še potrebni kateri drugi?</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Tukaj prav gotovo je potrebno in tudi v sodelovanju z ostalimi resorji, ker tukaj se pokrivajo politike med sabo, enostavno ustvariti pogoje, širše družbeno gledano, da se bodo mladi lažje odločali za družino, za več otrok in tako naprej in to je povezano tako s politiko stanovanja, z politiko zaposlovanja in tukaj seveda ti ukrepi, to so eni izmed ukrepov, na ostalih področjih so tudi ostali in ti se seveda med sabo prepletajo, prav gotovo bodo pa v naslednjem mandatu verjetno še ideje po novih ukrepih in hvala bogu, da pride do njih in bomo takoj pristopili, če bo možno k njihovi realizaciji.</p>
               <p>Vprašanje prekarnosti, če je način, da se rešuje s prispevki, jaz mislim, da ne, jaz mislim, da je način kako preganjati prekarnost v prvi vrsti to z samim nadzorom, ker se mi zdi, da je kronično, že kar kronično postalo kršitev delovnopravne zakonodaje v Sloveniji, kot, da je to nacionalni šport. Najprej seveda z nadzorom, predvsem pa tudi z osveščanjem, namreč opazujem, da veliko ljudje niti ne pozna pravice, ki jim pripadajo, tudi na ta način, da se z raznimi programi uvede tudi na to, da ljudje vejo, da kakšne pravice imajo na tem področju. Z enim takim pospešenim osveščanjem, tudi to je eden izmed načinov.</p>
               <p>Kako zagotoviti kadre za inšpektorje? Seveda v prvi vrsti moramo dobiti odobrene kvote znotraj kadrovskega načrta in potem iskati seveda kadre na podlagi javnih natečajev v skladu z zakonom o javnih uslužbencih.</p>
               <p>Toliko.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Gospa Godec, izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Dve vprašanji sta na katere žal nisem dobila odgovora pa, če lahko odgovorite. Prvo je NPK, razvoj kadrov in prestrukturiranje in prekvalifikacije, ali menite, da so dovolj dobro razviti to področje in, da kako je z priznavanjem neformalnih kvalifikacij in ali menite, da to področje spada pod vaš resor ali bi bilo bolje, da je na izobraževanju? In pa glede gospodinj, tistih pravim, ki nimajo socialne varnosti danes pa so v bistvu svoje življenje pustile recimo 40 let na kmetiji ali kakorkoli, niso se mogle zavarovati, torej kako boste reševali ta položaj, ker to je pa največ teh žensk o katerih ste govorila, da so pod pragom revščine?</p>
               <p>Ti dve vprašanji, hvala.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Zdaj kolikor poznam za NPK, potekajo pod obema resorjema, pod Ministrstvom za visoko šolstvo in pod Ministrstvom za delo in sicer zavod te NPK priznava brezposelnim osebam. Tako, da v bistvu jim plačuje te prekvalifikacije, zdaj ali to sodi pod to področje, sodi toliko pod to področje kolikor gre za brezposelne osebe, to v tem delu poznam. Zdaj, če bi bila tukaj pa potrebna kakršnakoli sprememba pa bi zdajle preuranjeno karkoli rekla, ker sem premalo s tem seznanjena, tako, da spomnite še me v prihodnje pa bomo to zadevo skupaj pogledali.</p>
               <p>Kar se tiče starejših žensk, rekli ste, da je bilo to, teh starejših, ki so delale na kmetiji 40 let in, da je bilo to odpravljeno z letom 2012. Tudi jaz mislim, da je nujno potrebno to urediti, pregledati situacijo in seveda najti eno ustrezno rešitev skupaj z strokovnimi službami absolutno.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Zdaj, če mi dovolite bom en preskok naredil v zaporedju, ker me je gospa Iva Dimic prosila, če bi lahko prej na vrsti, ker ima neko nujno obveznost. In naj se pripravi mag. Karmen Furman.</p>
               <p>Besedo ima gospoda Iva Dimic.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa.</p>
               <p>Res sem vam hvaležna za to, da ste mi omogočili, ker vseeno želim dodati svoj prispevek tudi k temu, pa imam pač določene omejitve, tudi zaradi časa, tudi osebno, se opravičujem vsem ostalim, upam, da ne bo hude ure ali pa slabe volje zaradi tega.</p>
               <p>Spoštovana kandidatka za ministrico, resor, ki ga prevzemate je širok, težek, zahteva res človeka v polnosti. Včasih, ko spremljam razprave vse od leta 2012 ali pa konec leta 2011, se mi zdi, da na tem resorju mogoče ni dobro, da je človek preveč čustven, ker se ga določene stvari, ki se odvijajo in, ki jih obravnavamo na tem odboru resnično mogoče človeka včasih celo preveč dotaknejo in potem se čutiš mogoče nemočnega, ampak jaz sem vesela, vsaj tako sem vas začutila, da ste ženska, ministrica, ki želi, da bi se resnično stanje ljudi, državljank in državljanov v tej državi izboljšalo, ampak najprej polagam na srce to kar mislim, da je vsem jasno, delo se mora izplačati, če želimo karkoli spremeniti. Jaz sem prepričana in sama zagovarjam to, da je neka osnovna človekova pravica tudi pravica do dela, do poštenega plačila in to se mora v tej državi splačati. Nisem proti socialnim transferjem, ampak socialni transferji so nujno potrebni, ampak niso pa bi rekla neka stalnica v življenju še posebno kakšnih zdravih, sposobnih ljudi ali invalidov, ki imajo željo delati. Delo se mora splačati, zato je tukaj pomembno tudi, da se pogleda obdavčitev dela. Ni meni dovolj, da dobi nekdo minimalno plačo in potem rečejo bo dobil pa še malo višje otroške dodatke. To meni ni dovolj. Jaz mislim, da jaz s svojim delom ali kdorkoli v dej državi mora s svojim delom toliko zaslužiti, da lahko bo preživel svojo družino.</p>
               <p>Sem vesela vaše predstavitve, bom rekla, dotaknili ste se tistih glavnih tem, ki jih na tem Odboru za delo v zadnjih letih zaznavamo. Se mi zdi, da je pomembno zasledovati predvsem cilje, ki gredo v korist ljudi in seveda tudi visoka stopnja varovanja pravic otrok na področju družinske politike. Tukaj se bom dotaknila predloga Nove Slovenije, o katerem smo v zadnjem letu veliko razpravljali. To je, da bi se družinska politika ločila od socialne politike, kar pomeni, da bi družinska politika mogla slediti ciljem družinske politike, ki seveda so vezani tudi na demografsko stanje v naši državi. Če bi bila družinska politika jasna in znana in seveda dolgotrajna, potem bi bilo tudi odločanje za družino, mogoče za rojstvo kakšnega otroka več zagotovo lažje in bolj predvidljivo. Vsi ljudje si želimo imeti predvidljivo prihodnost ali pa situacijo tako na davčni politiki, na socialni politiki, na družinski, na vseh politikah si želimo imeti neko stabilno okolje, predvidljivo politiko, ki nam bo na neki način, ko pomisliš kaj se lahko zgodi čez par let bilo neko zagotovilo socialne varnosti. Ta vidik socialne varnosti mora biti povsod prisoten.</p>
               <p>Lahko se dotaknem določenih tem kakor je dolgotrajna oskrba, o kateri je bilo veliko govora na tem odboru in je ta zadeva prenesena na področje zdravstvenega ministrstva. Jaz mislim, da dolgotrajna oskrba bo potrebna, konsenz tudi z zdravstvenim ministrstvom vsaj glede na včerajšnji hearing, ki smo ga imeli skupaj z bodočim ministrom je pa nujna. Mi ne smemo mimo tega, da imamo več ali manj veliko število ljudi tudi na periferiji, na podeželju, kjer je taka dolgotrajna oskrba še kako potrebna za neko socialno varnost tako tistih bom rekla, ki hodijo v službo kot njihovih staršev, ki mogoče nenadno obnemorejo, zato se mi zdi, da je to neka prioriteta.</p>
               <p>Rekli ste, da je potrebna ureditev oziroma izvajanje Zakona o osebni asistenci. Moram reči, da smo v Poslanski skupini Nove Slovenije ta zakon predlagali, zato sem mogoče tudi čustveno navezana na ta zakon še bolj. Kar se tiče seveda neke samostojnosti invalidov, da lahko ostajajo doma, da jim ni potrebno institucionalno varstvo. Ta zakon bo zaživel s 1. 1. 2019. Mene samo zanima kako daleč so priprave in predvsem seveda kako se bo o tem zakonu obveščalo tudi invalide. Prej, ko ste rekli, da imate drugačen pogled kot politiki sem hotela samo dodati, da imamo politiki vsaj dan srečanja z ljudmi, to je naša specifika ali naše poslanstvo, da se srečujemo z ljudmi. Jaz sem tekom letošnjega poletja spoznala in srečala invalidno osebo, ki dejansko sploh ni vedela, da Zakon o osebni asistenci obstaja oziroma, da je možnost tudi preko društva invalidov priti do osebnega asistenta. Ta gospa leži damo in seveda je v rokah dobrih sosedov in neke humanitarne skupine na področju Karitasa, da je oskrbujejo. Kako to osveščenost pripeljati do vseh invalidov? Mislim, da bo to naloga vseh nas, da bomo to zadevo<gap n="..."/> Ker, če je oseba invalidna, se pravi, da leži, slepa praktično, kar lahko posluša ne ve za nobeno pravico praktično to, kar ste omenjali in tega je resnično resnično veliko. Mogoče manj v mestih, ampak na podeželju pa je to velik problem.</p>
               <p>Omenjali ste štipendije. Jaz že vsa leta, od uveljavitve Zakona o uveljavljanju pravic iz javnih sredstev, ko se je sistem štipendij prenesel na starejše od 18 let in otroški dodatki so se ukinili z 18. letom, opozarjam, da je problem državnih štipendij. Predvsem na področju velikih družin ali socialno ogroženih družin se mi zdi, da kljub temu, da je ZUJF omejil štipendije in jih vezal na 2,5 gospodarske rasti, to smo pa mi dosegli že 3 leta nazaj, bi jaz vseeno pričakovala in razočaranje tukaj je bilo moje veliko, da se je zadržalo štipendije še vedno na tistih 54 %, in še vedno se ni sprostil ZUJF na področju pridobivanja državnih štipendij pred uveljavitvijo ZUJF. To bi želela. Sprostili so se otroški dodatki za 7. in 8. razred, štipendije pa so se zadržale. Tako da če želimo imeti neke uspešne študente, uspešne dijake in če želimo omogočiti, da bodo dosledno ali pridno študirali, mislim, da je potrebno pogledati tudi na ta vidik študentov. Mislim, da za neko družino, ki ima 2, 3 študente, da je to veliko breme, če mogoče ne dobi ta študent štipendije.</p>
               <p>Z zanimanjem, seveda, bom spremljala politiko vašo na področju dela, sociale, družine, invalidov s strani tudi stranke SMC. Me zanima, kakšen pogled in kašen odnos ima do tega, ker do zdaj sem bila več ali manj navajena na politiko SD. Ker pač to ministrstvo so oni vseeno vodili.</p>
               <p>Se mi zdi, da pa bi omenila samo še eno stvar, ki me v zadnjih dneh, v zadnjih tednih precej se je dotaknila, tudi s strani naših državljank in državljanov. To pa so preživnine. Preživnina je pravica, ki jo dobi, če se – primer, da se starša ločita. Te preživnine center za socialno delo v bistvu ni toliko pristojen, ker so za to pristojna sodišča, pa vendarle. V praksi ali pa v realnem življenju pa je to zelo hud problem. Problem je, kjer mama ali pa žena ali pa oče, nenazadnje, ne more priti do preživnine. Zato ker, enostavno, se boji tudi preko sodišča vlagati, ker pravijo, da so lahko ti partnerji agresivni. Mene samo zanima, če je kakšna možnost, da bi po vzoru Avstrije ali Nemčije te preživnine lahko urejal center za socialno delo. Bom povedala primer Avstrije – v Avstriji je tako, da ko, če se razvežeta ali kakorkoli, da pride do preživnine, varnost, socialna varnost te družine, enočlanske, ki so že tako v Sloveniji najbolj ogrožene, preide, bom rekla, na nek način na državo. In ta mama ali oče ali kakorkoli, ta otrok ni brez preživnine. Poskrbi. Potem pa država prek sodišč, preko institucij izterja tisti del preživnine. To je v Sloveniji, verjemite mi, zelo resen in velik problem. Pridobivanje teh preživnin. Da ne govorim, da so te preživnine mogoče nizke. Mislim, da znašajo tam med 100 in 200 evri. Zdaj imam malo več vpogleda, koliko stane neke šoloobvezna družina z dvema šoloobveznima otrokoma. Je nek strošek, recimo zdaj, ko smo ravno tik pred šolo ali pa na začetku šolo, je okrog 500 evrov strošek. Kje so pa potem šele malice, šola v naravi, ekskurzije in vse skupaj. Se mi zdi, da če bi, bi vam polagala na srce, da se razmisli tudi ta del. Ker mama, nenazadnje ali oče, ampak v glavnem so tukaj ženske mogoče šibkejši členi, niso krive, da to te preživnine ne morejo priti in se počutijo ogrožene. Mi imamo zakon, ki preprečuje nasilje v družini, ampak tudi tam velikokrat razpravljamo, kako se počuti neka oseba ogrožena. Tudi tam je še potrebno določene stvari urediti. Če se počuti ogrožena, si ne upa nikamor iti. Če se počuti sama ogrožena. In ravno tako je pri preživninah. Doživljajo verbalno, psihično nasilje zaradi teh bogih preživnin, mislim, da bi tukaj mogla država priti, da smo taka družba, da želimo zagotoviti neko socialno varnost, da bi mogla država tukaj priti nasproti. Seveda, še zadnje področje pred, tik pred razpadom prejšnje Vlade, sem tudi sama vložila položaj, zahtevo za sklic izredne seje, položaj enostarševskih gospodinjstev v Sloveniji, res je, vi ste ugotovila, nekje 83 tisoč enočlanskih gospodinjstev upokojencev je v Sloveniji, od tega skoraj 56 tisoč je žensk. Ampak med starejšimi enočlanskimi gospodinjstvi je velik delež žensk, udov, ki prejemajo za lastno preživljanje bodi vdovsko pokojnino, ki znaša 70 % oziroma tistih 15 % razlike, ki ste vi povedala in, da boste to dali na 25 %, mene pa samo zanima kdaj bomo to dobili na mizo? Koliko imate v svoji časovnici tega predvidenega oziroma kdaj se bo to zgodilo? Mislim, da to zanima vse, včasih govorimo kaj vse bomo naredili, jaz bi pa včasih si želim tudi kakšen terminski plan, da vemo do kdaj lahko to pričakujemo, s tem končam.</p>
               <p>Hvala lepa pa si želim dobrega sodelovanja, hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala gospa Dimic.</p>
               <p>Besedo ima mag. Karmen Furman, pripravi naj se mag. Marko Koprivec.</p>
            </sp>
            <sp who="FurmanKarmen">
               <speaker>MAG. KARMEN FURMAN (PS SDS):</speaker>
               <p>Hvala za besedo.</p>
               <p>Spoštovana kandidatka za ministrico, spoštovane kolegice in kolegi. Veste jaz bom rekla takole, ta vaša koalicijska pogodba je en tak resnično lep spisek želja, zavez, obljub, torej govorim o delu seveda, ki se nanaša na naše oziroma bodoče vaše delovno področje. In kot je že pred mano povedala kolegica gospa Jelka Godec, koalicijska pogodba kar vse prek več kot ambiciozno napoveduje povišanje socialnih transferjev, dvig socialne pomoči, dvig minimalnega nadomestila za brezposelnost, dvig minimalnega dohodka, dvig pokojnin, pravičnejše prispevke, konec prekarnosti, prožnejše in varnejše zaposlitve in tako dalje in tako dalje. Skratka obljublja se vse lepo. Torej moje mnenje je, da bomo očitno pod to staro-novo reciklirano Vlado katero je krmilo prevzel gospod Šarec živeli v obljubljeni deželi, cedila se bosta pa med in mleko. A vsi vemo, da lahko denar za ta vaš spisek želja črpamo le iz gospodarstva, zato vsem tem tako imenovanim koalicijskim socialnim bombončkom v tej pogodbi marsikaj manjka. Predvsem pa manjka zapis od kje, torej od kod dodaten vir za njihovo financiranje. Dejstvo je, da je prejšnja Vlada štiri leta delovala v ugodni gospodarski klimi, danes pa ta nova Vlada glede na vse indice na svetovnih finančnih trgih, zaostrovanju odprti svetovni trgovinski politiki, itd., lahko pričakujemo tako ugodno gospodarsko klimo le še približno kakšni dve leti. In tukaj je na mestu vprašanje kako boste ta vaš spisek želja realizirali in zakaj tega niste storili takrat, ko ste imeli v državi cel vladni mandat nadpovprečno gospodarsko rast? Tukaj se seveda ne bom poglabljala v vsaj zame zelo sporno koalicijsko pogodbo o famozni obdavčitvi gospodarstva in kapitalskega dobička, kajti to je stvar razprave drugega pristojnega organa. Pa, da še malce ostanem pri socialnih transferjih, glede na dejstvo, da podatki kažejo, da je pri nas predvsem pereča dolgotrajna brezposelnost, pomanjkanje usposobljenih delavcev, po drugi strani pa kaže na največji izziv slovenskega trga dela me zanima, če boste in kakšne ukrepe konkretno boste kot ministrica sprejeli, da se te dolgotrajno brezposelne osebe bolj aktivira na trgu dela. Vsako leto namreč v naši državi namenimo kar 1,1 milijarde evrov za socialne transferje, kljub temu pa trenuten sistem dopušča, da se še vedno dogajajo velike anomalije. Tako se godi, da nekdo vozi boljši luksuzni avto, živi v razkošni hiši, ima kup drugega bogastva, pa vseeno prejema otroški dodatek in ima znižano plačilo vrtca. Zlorabe socialnih transferjev se dogajajo in to v škodo prav tistih, ki bi pomoč najbolj potrebovali, kar je seveda nesprejemljivo. Nesprejemljivo pa je tudi to, da se niti ne ve kakšen je delež teh zlorab saj jih nihče ne meri.</p>
               <p>Na tem mestu me zanima kakšno je vaše mnenje glede zlorab socialnih transferjev in ali boste vi kot ministrica pripravili ukrepe, in to konkretno kakšne, s katerimi se bodo v prihodnosti preprečile takšne zlorabe.</p>
               <p>V praksi je tudi poznan problem izkoriščanja socialnih varstvenih transferjev na podlagi neupravičene pridobitve delovnih dovoljenj in dovoljenj za delo. Ker takšne zlorabe socialnih transferjev presegajo visoke zneske in dodatno obremenjujejo proračun Republike Slovenije me zanima kakšne ukrepe boste tukaj sprejeli za preprečitev teh zlorab?</p>
               <p>Vaša koalicijska pogodba prav tako napoveduje spremembe dveh zakonov, in sicer Zakon o delovnih razmerjih in Zakon o inšpekciji dela, oboje z namenom zmanjšanja oziroma odprave prekarnosti dela. Definicijo delovnega razmerja boste tako po novem razširili, da bo vključevala tudi ekonomsko odvisne osebe, torej tiste delavce, ki opravljajo delo preko pogodb civilnega prava in glavnino dohodka zaslužijo pri enem delodajalcu.</p>
               <p>Tukaj ,spoštovana kandidatka za ministrico, me zanima kako vi osebno opredeljujete prekarno delo in kako bi potem v praksi rešili sledeč primer. Vaše ministrstvo bi najelo sp za mesec dni dela kot pomoč pri izvedbi nekega projekta. Boste torej morali v tem primeru to osebo polno zaposliti tudi če ta ne bo želela, ker hoče delati po svojem delovnem času in morda še pri katerem drugem delodajalcu? Verjetno poznate primer podjetja Bitstamp, ki je zaradi podobne zadeve na podlagi odločbe inšpektorata posledično imel precej problemov potem zaradi pridobivanja strokovnega kadra, kajti dejstvo je, da mlad, perspektive in zato zelo zaželen strokovni kader velikokrat se noče vezati na enega samega delodajalca. Torej kako boste potem to urejali?</p>
               <p>Pa da se na koncu še dotaknem pokojninskega sistema, saj lahko rečemo, da je prav dober pokojninski sistem eden od najpomembnejših temeljev na katerem sloni socialna država. Pred šestimi leti, ko je vlado vodila Slovenska demokratska stranka je bila sprejeta pokojninska reforma kateri učinki se žal počasi iztekajo. Reforma namreč omogoča vzdržnost sistema do let 2020. Dejstvo je, da nujno potrebujemo tako pokojninsko reformo kot reformo trga dela, seveda o tem vsaj jaz nisem zasledila v sklenjeni koalicijski pogodbi niti besede. Je pa mogoče za to po drugi strani razbrati kar nekaj populističnih popravkov brez nekih dolgotrajnih sistemskih rešitev. Na tem mestu me zanima koliko bo stala nova ureditev letnega dodatka in koliko bo stala nova ureditev vdovskih pokojnin. Koliko bo znašala ponovna uvedba seniorske olajšave?</p>
               <p>Zanima me tudi sledeče, in sicer v koalicijski pogodbi imate naveden naslednji ukrep; ob upoštevanju sorazmernosti vplačanih prispevkov z javnofinančnimi zmožnostmi bomo postopno dvignili minimalne pokojnine čez prag revščine. Dejstvo je, da tisti z najnižjimi pokojninami ne vplačajo dovolj prispevkov, zato njihova pokojnina je rezultat solidarnost. Torej, če bi upoštevali prispevke te pokojnine torej ne bi mogli zviševati. Torej, ne razumem, prosim za dodatno pojasnilo sledečega.</p>
               <p>Me pa tudi zanima kaj je to tako imenovana sistemske priprave na upokojitev. Sprašujem se namreč od kdaj pa potrebujemo priprave na penzion. Kdo to rabi oziroma kaj bi s tem pridobili in seveda koliko bi to dodatno stalo račun pokojnin? Tukaj, spoštovana kandidatka za ministrico, to vam polagam na srce; veliko ljudi, ki živi na pragu revščine in daleč od dostojnega življenja in nedopustno je, da ti ljudje, ki so 40 let pošteno delali in plačevali prispevke na koncu ne dobijo pokojnine, ki bi jim omogočala dostojno življenje. In tukaj je naloga države, da zagotovi pokojnino, ki so jo upravičenci plačevali vso delovno dobo in v okviru že obstoječe organizacije, to je zavod za pokojninsko in invalidsko zavarovanje, je naloga, da zavarovancu natančno izračuna kdaj izpolni pogoje za upokojitev in koliko bo znašala njegova pokojnina. In na osnovi teh pridobljenih podatkov lahko vsak posameznik sam načrtuje svoje življenje v prihodnje.</p>
               <p>In čisto za konec, spoštovana kandidatka za ministrico, glede na področja, ki ga boste pokrivali, glede na vsebino koalicijske pogodbe in glede na Vlado, ki je zgolj, po mojem mnenju, reciklirana, in glede na gospodarske trende v prihodnje verjamem, da vaše delo ne bo enostavno. Za cilje, ki ste si jih zadali v koalicijski pogodbi, si boste morali izboriti velik kos proračunske pogače. Želim vam, da boste pri tem delu uspešni, pa ne zato, da se boste potem lahko s tem hvalili, ampak zato, da se bo na tem področju naredil red, da bodo socialno pomoč dejansko prejemali tisti, ki so potrebni in da bomo na koncu lahko suvereno dejali, da Slovenija je socialna država ne samo po 2. členu Ustave, ampak tudi dejansko.</p>
               <p>Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospa mag. Karmen Furman. Besedo bom predal kandidatki. ..<stage>/nerazumljivo./</stage>
                  <gap n="..."/> boste imeli še nekaj časa za pripravo, ampak se je napolnilo toliko vprašanj, da mislim, da je prav, da ji damo besedo.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Hvala za besedo.</p>
               <p>Strinjam se z gospo Ivo Dimic, pravica do dela in poštenega plačila. Vsakomur, to imamo zapisano tudi v Ustavi, mora biti zagotovljena pravica do dela in do poštenega plačila. Vsakomur mora biti tudi zagotovljena osnovna in dostojna življenjska raven vsakega, ki dela, absolutno in tukaj moramo najti tisto pravo razmerje in vedno tudi ko govorimo o minimalni plači imam to tudi v mislih. S koalicijsko pogodbo smo se zavezali, da družinska politika bo ločena od socialne politike, absolutno se strinjam in mora biti, družinska politika mora biti samostojna politika.</p>
               <p>Zakon o osebni asistenci, kot vemo, začne veljati 1.1.2019. Osveščenost je zelo pomembna in tukaj bo treba narediti določeno kampanjo osveščenosti. Zdaj, ko sem razmišljala kaj naj vam odgovorim, mi je en tak ukrep padel na misel tudi preko osebnih zdravnikov, ti so v stiku na primer s takšnimi primerom kot ste ga vi opisovali, preko socialnih delavcev, skratka na vse možne načine, da ti ljudje kot ste opisovali, ki so doma, ki ležijo doma sploh ne vedo kaj jim pripada in tukaj je treba eno kampanjo osveščenosti vključiti zdravnike, socialne delavce in tako naprej, da ljudje, ki pridejo do pravice, ki je nekje zapisana in ki jim tudi pripada.</p>
               <p>Kar se tiče štipendij, strinjam se, ni več razlogov, da je to eden izmed varčevalnih ukrepov in to je tudi potrebno, se strinjam, odpraviti.</p>
               <p>Kar se tiče preživnin. Kolikor mi je trenutno poznan sistem urejanja preživnin v kolikor preživnina ni plačana mislim, da v roku treh mesecev, lahko starš zaprosi pri preživninskem in jamstvenem skladu. Meni se zdi ta doba razmeroma dolga, ker tri mesece je treba preživeti in absolutno pozdravljam ta vaš predlog, se mi zdi zelo dober, da bi mogoče skrajšali to obdobje ravno zaradi tega, da ta starš pride čim prej do tistih osnovnih sredstev za preživetje, da ne bi bilo slučajno to vzrok za kakršnokoli nasilje.</p>
               <p>Prav tako se strinjam in to sem tudi uvodoma povedala, potrebno je prevetriti sistem vdovskih pokojnin. Vdovske pokojnine so velik problem. Vseh teh 56 tisoč, ki živijo sami v gospodinjstvih morajo prejemati dohodke, ki bodo omogočili dostojno življenje.</p>
               <p>Če še odgovorim gospe Furman. Rekli ste, da je koalicijska pogodba spisek želja. Sama je ne dojemam kot spisek želja. Sama dojemam kot nekaj kar nujno moramo storiti, že v preteklem mandatu. Ko se je večala gospodarska rast, so se postopno odpravljali varčevalni ukrepi. Postopno so se dvigovale določene pravice iz javnih sredstev, ampak vse ne gre naenkrat. Ko nekaj časa od blizu spremljaš sistem, ugotoviš, kako kratko je pravzaprav eno leto. Ker namreč ves čas moramo skrbeti tudi za vzdržnost javnih financ. In vse zaveze, ki smo jih dali v koalicijski pogodbi, in to sem danes že nekajkrat omenila, bomo seveda izvrševali na način vzdržnosti javnih financ. In če beležimo tako visoko gospodarsko rast, jaz ne vidim nobenih razlogov, da ne bi izvrševali teh zavez. Kolikor polnimo proračun, pomeni, da se vreča veča, in na ta način omogočiti, da zaščitimo tiste ranljive skupine. Ker tisti, ki znamo poskrbeti za sebe, si najti delo, taki ljudje, seveda, nismo problem. Problem so tisti ljudje, ki zaradi takšnih ali drugačnih ovir sami ne morejo poskrbeti zase. In mi kot družba smo za to dolžni.</p>
               <p>Zloraba socialnih transferjev. Za mene se zdi nesprejemljiva. In tukaj morajo biti v sistem vpeljane določene varovalke. Da v primeru, da pride, da se ugotovijo zlorabe, da so tudi sankcionirane. Skratka, absolutno, uvesti varovalke in ne sme prihajati do zlorab, sploh na račun tistih, ki so prejemniki teh socialnih transferjev.</p>
               <p>Kar se tiče prekarnega dela. Zakon o inšpekciji določa, da kadar inšpektor ugotovi na terenu, da so vsi elementi delovnega razmerja izpolnjeni, lahko z odredbo delodajalcu določi, da mora delavcu oziroma tistemu espeju ponuditi v podpis pogodbo o zaposlitvi. Zakaj ponuditi? Zaradi tega ker je to prostovoljno pogodbeno razmerje. Če so izpolnjeni vsi elementi delovnega razmerja. In tukaj seveda pridemo do Inšpektorata za delo, ki, kot sem že prej uvodoma povedala, ga je treba absolutno okrepiti.</p>
               <p>Pokojninski sistem. Reforma pokojninskega sistema. Seveda je nujna. Potrebno jo je nadgraditi. Že uvodoma sem govorila o tem, da je izredno netransparentna. Ljudje prihajajo na pokojninski in invalidski zavod, zelo težko razumejo svoje pravice, ker je res zelo zapleten. Absolutno ga je treba poenostaviti, narediti državljanom bolj prijaznega, poleg tega pa vidim pomembno reformo pokojninskega sistema v oblikovanju demografskega sklada. Demografski sklad. Glede na to, kot sem uvodoma že omenjala, smo hitro starajoča družba. In nekje po letu 2035, po letu 2040, se bo število starejših še bistveno povečalo. En izračun je narejen že za leto 2026, kjer bi naj se upokojilo še 150 tisoč ljudi zraven ob trenutno 600 tisoč upokojencih. Skratka, to bodo veliki pritiski na pokojninsko blagajno in če mi želimo zagotoviti njeno vzdržnost, moramo nujno oblikovati ta pokojninski sklad. Moram povedati, da to pravzaprav ni nič novega. Po zgledu številnih evropskih držav, na primer Francija ima sklad, v katerega se je steklo že premoženja 35 milijard in iz tega bodo čez čas črpali sredstva za pomoč pri izplačilu pokojnin. In enako moramo narediti pri nas s preoblikovanjem KAD v avtonomen in samostojen sklad. Notri moramo vložiti premoženje po principu premoženjskih skladov, hkrati tudi omogočati dodatne vire preko deležev pri kupninah pri prodaji državnega premoženja in preko dividend. Vse to skupaj plemenititi 20 let, da bomo takrat, ko bodo največji pritiski na pokojninsko blagajno, lahko črpali iz tega sklada. Ker drugače sistem sam kot tak ne bo vzdržal. Pokojninski sklad bi morali že pred leti. Zavezali smo se že z Zakonom o pokojninskem in invalidskem zavarovanju leta 2013 pa z Zakonom o državnem holdingu 2015 zavezali k oblikovanju pa vendarle ni bilo tiste prave politične volje in enostavno se ni dalo zmeniti. Jaz osebno sama menim, da bo to tudi ena izmed mojih prioritetnih nalog, da takoj pristopimo, da sedemo skupaj in da najdemo rešitve za oblikovanje tega sklada, ker drugače sam sistem ne bo vzdržal.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK SVOJKO STAROVIĆ:</speaker>
               <p>Besedo ima mag. Karmen.</p>
            </sp>
            <sp who="FurmanKarmen">
               <speaker>MAG. KARMEN FURMAN (PS SDS):</speaker>
               <p>Hvala lepa.</p>
               <p>Veliko odgovorov ni bilo podanih na moja vprašanja, zato bi dodala še naslednje. Spisek želja sem se izrazila zato, ker imate v sami koalicijski pogodbi resnično navedenih dvigov transferjev malo morje, da se tako izrazim, nikjer pa niste navedli kako oziroma kje boste našli finančne vire teh sredstev. Tudi mi niste odgovorili na vprašanja, konkretna vprašanja, kar se tiče koliko znašaj dvigi in sicer nova ureditev letnega dodatka, nova ureditev vdovskih pokojnin torej koliko bo stala, če imate narejene finančne izračune? Koliko bo znašala ponovna uvedba seniorske olajšave? Prosim na odgovore na ta vprašanja.</p>
               <p>Kar pa se tiče prekarnega dela mogoče se nismo najbolje razumeli. Jaz vidim problem v dejstvu, da vi širite elemente delovnega razmerja tudi v pogodbe civilnega prava in tukaj sem hotela povedati, da nekdo, ki si že ne bo želel skleniti delovnega razmerja pa bi želel delati po pogodbi civilnega prava, ampak bo to delal morda samo pri enem delodajalcu bo to hkrati imelo po vaši novi definiciji delovnega razmerja torej elemente delovnega razmerja in v kolikor bo prišlo do tega civilne pogodbe ne bo mogel opravljati, ampak bo moral z delodajalec in delavec skleniti pogodbo o delovnem razmerju.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Gospa kandidatka na ta vprašanja kot so konkretna pa so iz drugih resorjev ni treba odgovarjati lahko se tudi pokaže kasneje, ker malo težav vidim na to odgovoriti.</p>
               <p>Imate besedo.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Kar se tiče ocene finančnih virov uradnega podatka ni. Sem pa že večkrat omenila danes, da vsi ti dvigi bodo postopni v skladu z družbenim in socialnim konsenzom upoštevajoč vzdržnost javnih financ.</p>
               <p>Kar se tiče prekarnega dela, pogodbe civilnega prava in pa ekonomsko odvisne osebe. Tudi, če pride inšpektor in ugotovi, da so elementi delovnega razmerja lahko zahteva, da se ponudi pogodba o zaposlitvi, vendar če stranka<gap n="..."/> Pogodba o zaposlitvi je pogodba dveh volj, to pomeni, delavca in delodajalca. Obe morata biti skladni, da je lahko pogodba sklenjena. Če delavec in delodajalec tega ne boste sklenila pač te pogodbe ne bosta sklenila.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala. Izvolite, imate besedo.</p>
            </sp>
            <sp who="FurmanKarmen">
               <speaker>MAG. KARMEN FURMAN (PS SDS):</speaker>
               <p>Hvala lepa.</p>
               <p>Glede prekarnega dela vi imate navedeno, da delavci, ki trenutno opravljajo delo preko pogodb civilnega prava in glavnino dohodka zaslužijo pri enem naročniku. To bo po novi zakonodaji oziroma po vaši novi definiciji delovnega razmerja torej to element delovnega razmerja. Če jaz prav razumem torej pogodbe civilnega prava samo za eden program oziroma za eno izvedbo del ne boš mogel sklepati, ker bo to element delovnega razmerja torej na neki način ukinjate pogodbe civilnega prava.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Taka ureditev je že sedaj. Nič ne ukinjamo. To že sedaj velja.</p>
               <p> Če je pri istem delodajalcu več kot 80 % in ne ukinjamo nobenih<gap n="..."/>
               </p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Oprostite, dajmo se držati procedure, jaz dajem besedo, kajne. Izvolite, kandidatka. <stage>/ smeh/</stage>
               </p>
            </sp>
            <sp who="KlampferKsenija">
               <speaker>MAG. KSENIJA KAMPFER:</speaker>
               <p>Tako. Saj pravim, ta ureditev je že zdaj taka in ničesar ne spreminjamo in ne posegamo v pogodbe civilnega prava.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Besedo dajem mag. Marku Koprivcu. Pripravi naj se Soniboj Knežak.</p>
            </sp>
            <sp who="KoprivcMarko">
               <speaker>MAG. MARKO KOPRIVEC (PS SD):</speaker>
               <p>Hvala lepa za besedo, spoštovani predsednik.</p>
               <p>Spoštovane poslanke, poslanci, spoštovani vsi prisotni!</p>
               <p>Spoštovana kandidatka za ministrico!</p>
               <p>Naj uvodoma povem, da je dejansko področje, ki ga pokriva to ministrstvo, zelo široko in zelo zahtevno, hkrati pa ključno za, recimo temu, zagotavljanje vsaj dostojnega življenja naših državljank in državljanov, ne glede na njihov socialni in družbeni položaj. Na področju delovanja tega ministrstva je bilo v zadnjih letih veliko narejenega, je pa tako, da na tem področju ni nikoli narejenega dovolj in izzivov je še zelo veliko. In verjamem, tudi glede na vašo današnjo predstavitev in zaveze v koalicijski pogodbi, da boste vsem tem izzivom kos.</p>
               <p>Na vsak način bi se želel, če smem, še enkrat kratko dotakniti trga dela in prekarnosti, sicer je bilo o tem že veliko povedanega, pa vendar. Želel bi konkretno vprašati - sicer se strinjam z vami, da je zadeva večdimenzionalna, da ni odvisna samo od tega konkretnega resorja, da bo treba, in pozdravljam to, kar ste napovedali, medresorsko sodelovanje. Tu je pomemben tudi dialog s sindikati, dialog z delodajalci in še številnimi drugimi ključnimi akterji. Pa vendar bi vprašal, ali ocenjujete, da je potrebna tudi kakšna zakonska sprememba na tem področju, konkretno morda Zakona o delovnih razmerjih. To je prva zadeva.</p>
               <p>Druga zadeva, ki bi se jo dotaknil, je s področja zaposlovanja, in sicer ukrep jamstva za mlade in spodbujanje zaposlovanja starejših. Številke kažejo, da so bili ti ukrepi v preteklih letih zelo uspešni. Naj konkretno podkrepim, na področju zaposlovanja mladih je število brezposelnih oseb padlo z nekaj manj kot 44 tisoč leta 2014 na nekaj manj kot 15 tisoč v letu 2018. Moje vprašanje se glasi: Ali boste z ukrepom jamstva za mlade nadaljevali tudi v prihodnjem obdobju?</p>
               <p>Če se še kratko dotaknem družinske politike. Na področju družinske politike lahko izpostavimo, da se je v zadnjem obdobju povečal očetovski dopust, tako imenovani, ob rojstvu otroka, to je lahko, iz osebnih izkušenj povem, zelo dobrodošel ukrep. Hkrati je bil sprejet Družinski zakonik, ki se je sprejemal leta in leta in vendar je na koncu prišlo do konsenza, da se je zadeva sprejela. Bo pa v naslednjem obdobju treba zakonik oziroma ukrepe implementirati. In vas sprašujem: Kaj bo tisto prvo, kar boste na tem področju naredili v naslednjih mesecih?</p>
               <p>Toliko zaenkrat. Hvala lepa.</p>
               <p>
                  <stage>/ oglašanje v ozadju/</stage>
               </p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Izvolite, gospa Godec, proceduralno.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Mene samo zanima, kateri Družinski zakonik je bil sprejet v prejšnjem mandatu, samo to. Ker ste rekli, »bil je sprejet Družinski zakonik in ga bo treba implementirati«. Zdaj me pa samo zanima, o čem govorite, ker Družinski zakonik je padel na referendumu, tako ne vem, o čem govorite.</p>
               <p>
                  <stage>/ medsebojni pogovor/</stage>
               </p>
            </sp>
            <sp who="KoprivcMarko">
               <speaker>GOSPOD Marko Koprivc:</speaker>
               <p>Zakonodaja, ki ureja zadeve na področju varstva otrok in tako naprej.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Okej. Lahko gremo naprej? Besedo ima Soniboj Knežak. Pripravi naj se Aljaž Kovačič.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsednik.</p>
               <p>Spoštovana kandidatka za ministrico, kolegice in kolegi, lep pozdrav vsem skupaj!</p>
               <p>Pridružujem se mnenju predhodnih kolegic, ko je bilo rečeno, da vam čestitajo za pogum, ker ste prevzeli resor, ki je izrednega pomena za državo, ker verjetno, karkoli boste na tem področju naredili, upam, da v štiriletnem mandatu, ne vem, ali bo vedno pospremljeno z aplavzom, ker je to res občutljivo področje, pomembno za nas vse. Sam se sicer nisem ukvarjal s politiko na lokalnem nivoju in nabiram prve izkušnje, moram pa reči, da me pa nekaj moti. Ko so bile končane volitve, sem nekajkrat kandidiral za župana, ko so bile volitve končane, smo na lokalnem nivoju običajno dali klobuk dol, se priklonili tistemu, ki je dobil mandat, zaupanje volivcev, in potem delali za skupno dobro. To pogrešam v Državnem zboru, upam pa, da bo to način dela v tem odboru. Zakaj? Ker sem spremljal predvolilne programe vseh strank, vsi smo dali vanje nekaj tem, ki se tičejo tega področja. Za upokojence vsi ugotavljamo, da smo naredili v preteklih letih vsaj 300 tisoč sistemskih revežev na področju pokojnin, da ljudi upokojujemo s 500 evri, da smo popolnoma izničili razlike med pokojninami. To je tematika, ki se jo vsi tule zavedamo. Jaz upam, da bomo to - seveda apeliram, da tudi upoštevate, ne samo tistega, kar je bilo v koaliciji dogovorjeno, ampak tudi dobre predloge ostalih kolegic in kolegov, ker gre v končni fazi za področje, ki se tiče nas vseh. Je pa res, kot sem omenil, da prevzemate področje, ki je obširno, na katerem je bilo tudi kar nekaj postorjenega, naj omenim samo nekaj zadev. Na strani socialnega položaja upokojencev, ki sem jih omenil, smo v tem mandatu zagotovili mesečni znesek 500 evrov starostne pokojnine, ponovno smo uvedli letni dodatek upokojencem, zvišali smo otroški dodatek, se pravi, da je 10 % višji, 97 tisoč je prejemnikov. V tem obdobju smo zgradili tudi materinske domove, več generacijskih centrov, skratka, nekaj upravnega dela je pa še treba postoriti. Ker sem bil na področju upokojevanja in upokojencev, bi vas vprašal konkretno nekaj v zvezi z izgradnjo domov za starejše. V vseh razpravah je bilo, da bo vse odvisno od finančnih sredstev, ki bodo na razpolago, tega se seveda zavedamo vsi, je pa stvar prioritet, ki si jih bomo postavili. Smo generacija, ki se ji starostna doba zvišuje, to zame ni problem, samo lahko veseli tega, moramo pa za te generacije tudi ustrezno poskrbeti. Bom postavil vprašanje v primeru doma starejših, kjer je težava lastnica, ki je dolžna zagotoviti sredstva za vzdrževanje svojih domov, v skladu z zahtevami pravilnika o minimalnih tehničnih zahtevah za izvajalce teh storitev, da malo poenostavim, ki določa število enoposteljnih, dvoposteljnih in te zadeve. Je kar nekaj takih domov, ki ne dosegajo tega standarda. Konkretno v Hrastniku, od koder prihajam, bomo dom starejših, ki je bil pred leti preurejen iz dijaškega doma in ne dosega teh standardov. Zanima me, ali bo država do tega prehodnega obdobja do leta 2021, kot je določeno, poskrbela oziroma proučila možnosti novogradnje oziroma smotrnosti preureditev. Zanima me tudi, ali boste nove kapacitete gradili samo na podlagi koncesij ali bodo za to namenjena tudi sredstva iz proračuna. To je eno vprašanje.</p>
               <p>Drugo vprašanje, ki ga imam, pa mislim, da se ga danes še nismo dotaknili: Kako vidite vlogo Ekonomsko-socialnega sveta? Kako si boste prizadevali za uspešen dialog z vsemi deležniki?</p>
               <p>Zaenkrat toliko. Hvala za odgovore.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospod Siniboj Knežak<gap n="..."/>
                  <stage>/ oglašanje v ozadju/</stage> Soniboj, pardon! <stage>/ smeh/</stage> Se opravičujem.</p>
               <p>Gospod Koprivec je prosil za proceduralno vprašanje Ne, gremo dalje, besedo ima Aljaž Kovačič – pardon, malo se še lovim z imeni, se opravičujem.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo gospod predsednik, hvala kandidatki za ministrico za predstavitev.</p>
               <p>Kot ste že sami v svoji predstavitvi ugotovili in tudi prejšnji govorniki, da je res – boste pokrivali v primeru potrditve, kar ne dvomim, zelo obširen resor, za kar vam že zdaj zaželim veliko sreče, sam pa se bom nekako dodatnih treh področij.</p>
               <p>Prvo področje je danes že bilo izpostavljeno, tudi sam pa sem ga že izpostavil na odboru, kjer smo zasliševali dr. Pikala in sicer pripravništva. Omenili ste, da je veliko bilo že storjenega s tem, ko so bila volonterska pripravništva ukinjena. S tem se nekako delno strinjam, ker ni pa se poskrbelo za drugo ključno zadevo, kako se bodo plačana pripravništva financirala, kar pa se mi zdi nesprejemljivo, tako da bi vas tukaj vprašal, na kakšen način boste zagotovili sredstva, ker se v zadnjih časih sredstva, oziroma denar za ta plačana pripravništva jemlje iz denarja, oziroma razpisov iz Evropske unije. Mislim, da bi država morala zagotoviti iz svojega proračuna denar za plačana pripravništva, kajti mladi, če ne opravijo samih pripravništev, potem tudi ne morejo pristopati do strokovnih izpitov, se pravi, da niti niso kvalificirani, da bi stopili na trg dela. Tukaj bi vas še mogoče samo podvprašanje – kaj menite o strokovnih izpitih? Strokovni izpiti na različnih področjih že mnogo let niso bili preoblikovani, spremenjeni in tudi menim, da smo na kar nekaj področjih strokovni izpiti nepotrebni. Tako da, če se boste tudi kaj strokovnih izpitov lotili.</p>
               <p>Potem naslednje vprašanje. V svoji predstavitvi ste omenili, da se boste zavzemali za ukrepe, da si mladi lažje ustvarijo družino, kar vsekakor pozdravljam, bi vas pa tu vprašal konkretno vprašanje in sicer kakšna je vaša politika in predvideni ukrepi, ki bi spodbudili zaposlovanje mladih žensk in preprečili nezakonito ravnanje delodajalcev, ki na razgovorih postavljajo nekorektna osebna vprašanja o oblikovanju družine. Se pravi, predvsem ženske so velikokrat v položajih, ko jih, predvsem v zasebnem sektorju delodajalci sprašujejo, ali imajo družino in se po tem tudi na podlagi tega odločajo, ali jih bodo zaposlili ali ne.</p>
               <p>Ter potem še tretje vprašanje. V zadnjem času je veliko bilo v medijih glede tega ministrstva, ki ga prevzamete – glede nadgradnje informacijskega sistema. Se pravi zamujanje štipendij in ostalih socialnih transferjev. Ali se vam zdi sprejemljivo, da se lahko zaradi informacijskih zadev zgodi, da ljudje ne bodo dobili denarja, ki ga potrebujejo, da preživijo in kako boste v bodoče preprečili, da do takih zadev ne bo prihajalo? Se pravi, zavedamo se, ker gre svet naprej, da se informacijski sistemi morajo izboljševati, ampak vseeno mislim, da ministrstvo in enki socialni transferji ne smejo biti žrtev, če uporabim besedo »update-anja«.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospod Aljaž Kovačič. Koprivec se je prijavil zdaj ponovno na proceduralno vprašanje.</p>
            </sp>
            <sp who="KoprivcMarko">
               <speaker>MAG. MARKO KOPRIVC (PS SD):</speaker>
               <p>Ja, hvala lepa, se opravičujem.</p>
               <p>Rad bi razčistil dilemo, ki jo je gospa Godec izpostavila, namreč zmedli ste me in sem dejansko mislil, da se mogoče zadeva imenuje drugače, smo pa preverili in družinski zakonik je bil sprejet, sicer ne v takšni obliki kot imate vi v mislih, ampak je bil sprejet in sicer 29. marca 2017, spraševal pa sem o delu, ki se nanaša na to, da se odločanje o otrokovih pravicah prenaša na sodišča in ta ukrep konkretno bo stopil v veljavo 14. aprila 2019 in o tem vas sprašujem. Ponavljam pa še enkrat, da zadeva se imenuje tako kot sem sam rekel – družinski zakonik, ne gre pa za tisto zadevo o kateri so potekale dolge in dolge polemike pred leti.</p>
               <p>Hvala lepa.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, nadaljujemo. Besedo predajam kandidatki, da odgovori na to, še prej bi pa rad nekaj povedal o poteku tega našega odbora. Vesel sem, da je šel v bolj spoštljiv dialog, ki lahko vodi do resnice, ker nobeden ni lastnik resnice. Resnica je porazdeljena in zato do resnice vodi dialog, edino ta pot je. In resnic je pa toliko, kolikor je opazovalcev je rekel Einstein, ne.</p>
               <p>Izvolite, gospa kandidatka.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Hvala za besedo.</p>
               <p>Kar se tiče potreb sprememb Zakona o delovnih razmerjih – v kolikor bomo strokovno ugotovili, da so potrebne spremembe Zakona o delovnih razmerjih v boju proti prekarnosti, bomo seveda takoj pristopili k pripravi sprememb in dopolnitev Zakona o delovnih razmerjih.</p>
               <p>Kar se tiče programov Jamstvo za mlade in Spodbujanje starejših zaposlenih, oba ta programa sta se izkazala kot zelo učinkovita, z njimi bomo nadaljevali do skrajnih rokov, na koncu naredili evalvacijo in če bo potrebno tudi z njimi seveda absolutno nadaljevali.</p>
               <p>Kar se pa tiče družinskega zakonika, res je, v tej obliki o kateri govorite je bil sprejet leta 2017, en del je že začel veljati, drugi del bo začel veljati 19. aprila 2019. Tudi ta del, s katerimi se določene pristojnosti prenašajo na sodišče, sama menim, da je to dobro, ker bo zagotovljena večja pravna varnost, kajti sodišča bodo odločala o teh trajnejših ukrepih, o rejništvih, skrbništvih, v začasnih odredbah, tako da sama ocenjujem, da je to dobro.</p>
               <p>Glede vprašanja doma starejših in sicer zagotavljanje minimalnih tehničnih zahtev, kolikor vem so bile spomladi podeljene koncesije, ki so omogočile nekaj čez 900 kapacitet. Jaz verjamem, da so ti koncesionarji tudi izpolnjevali prostorske pogoje za zagotavljanje teh minimalnih standardov, preden so jim bile tudi koncesije podeljene, kajti to je prav gotovo osnova za podelitev koncesije, kjer bi se pa pojavila potreba seveda po dodatnih investicijah, je pa seveda zadeve treba preučiti, jih dati v načrt razvojnih programov in potem v skladu z možnostmi potem tudi realizirati. Je pa tudi tukaj zdaj potrebno tehtanje med domovi za ostarele in pa potem dolgotrajno oskrbo, oziroma istočasno paziti, da imamo to pravo ravnovesje.</p>
               <p>Kar se tiče ESS, sama sem bila tudi članica ESS v času, ko sem bila državna sekretarka. To je tripartitni organ, ki jaz mislim, da je zelo dober organ, pomemben organ in pomeni socialni dialog med delavci, delodajalci in vlado. Prav je, da se zakonske spremembe določene – ekonomske socialne odločitve na tem svetu tudi predelajo, seveda ne v nedogled. Na določeni stopnji je seveda potrebna tudi odločitev in pa sprejetje odgovornosti.</p>
               <p>Glede vprašanj pripravništva. Seveda, kot sem že prej omenila, se bom zavzemala za to nacionalno shemo pripravništva, da se to dokončno uredi, ker diplomant, ki nima opravljenega pripravništva, ne more pristopiti k strokovnemu izpitu in to je en tak začaran krog, ker na ta način se ne more tudi priti na trg dela, oziroma ne v svojem poklicu, tako da to je nujno potrebno. Sama ocenjujem, da zelo dobro, da se financira takoj z evropskih strukturnih skladov in s proračuna. Evropska unija namenja za ta namen denar in prav je, da ta denar tudi počrpamo.</p>
               <p>Kar se pa tiče strokovnih izpitov, to pa spadajo pod različna področja. Kolikor je meni poznano, pod Ministrstvo za delo spadajo te strokovni izpiti socialnega varstva in če se ne motim, je bilo to pred časom, letom ali dvema, tudi to področje urejeno in mislim, da je bila doba pripravništva tudi skrajšana. Če sem zagovornica strokovnih izpitov, sem zagovornica strokovnih izpitov in menim, da je prav, da se na koncu pripravništva tudi naredi še neko strokovno preverjanje znanja. Sama sem naredila več strokovnih izpitov in menim, da je tista zadnja pika na i, ki vso teorijo nekako diplomantu popredalčka v glavi.</p>
               <p>Nadgradnja informacijskih sistemov. Sama ocenjujem, da takrat, ko je potreben t.i. »update«, kot ste rekli nekega informacijskega sistema, mora biti zadeva toliko stestirana, da, ko zaživi sama nadgradnja v praksi, da morajo biti odpravljene vse napake. In mislim, da ko je implementacija informacijskega sistema, mora biti informacijski sistem dodelan do te mere, da ne omogoča napak in da ne prihaja do različnih zamud. Tako da jaz mislim, da to mora biti urejeno na ta način.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Besedo ima <gap n="..."/> Pardon, se opravičujem.</p>
               <p>Izvolite.</p>
            </sp>
            <sp who="unknown-M">
               <speaker>GOSPOD _______:</speaker>
               <p>Na eno vprašanje ste mi pozabili odgovoriti, glede kaj boste naredili glede žensk, ko pridejo do delodajalcev.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER (PS SMC):</speaker>
               <p>Absolutno se mi zdi neprimerno vprašanje, da delodajalec sprašuje mlado žensko o tem, kdaj in kako in na kakšen način si misli ustvariti družino. To je absolutno nesprejemljivo. In pa seveda, v kolikor, kot sem že prej uvodoma omenila, prihaja do kakršnihkoli zlorab na račun tega, da si ženska želi ustvariti družino, mora biti to sankcionirano. In mogoče tudi v družbi, nekako moramo mi kot družba tudi stremeti k temu, da je to zelo zavržno, zavrženo dejanje in na ta način tudi apelirati na delodajalce.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Besedo ima Primož Siter.</p>
               <p>Pripravi naj se Miha Kordiš.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa, spoštovana predsednik, lepa dobrodošlica, čeprav smo že dobri dve uri tukaj, tudi z moje strani gospe kandidatki.</p>
               <p>Jaz se bom lotil nekaj točk, naslonil se bom na koalicijsko pogodbo in na vašo uvodno predstavitev.</p>
               <p>Všeč mi je bil ta del, kjer ste izpostavili visoka vprašanja. Vsi državljanke in državljani imamo visoka pričakovanja iz resorja, ki vam pride nasproti čez nekaj dni, bržkone, še posebej mi je bila pa všeč uvodna misel, da na današnjem zaslišanju, jaz mu bom vseeno rekel tako, ne boste navajali pavšalnih navedb. In jaz vas bom držal za besedo in vas bom prosil za nekaj konkretnih odgovorov.</p>
               <p>Najprej bi se rad posvetil vprašanju prekarnosti. Danes smo jo omenili že kar nekajkrat, ampak je še vseeno nekaj vprašanj ostalo neodgovorjenih. Najprej vas bom prosil, če mi pojasnite, kako vi razumete oziroma kako bi vi definirali prekarnost, glede na to, da ste sami pred časom rekli, da neke zelo jasne definicije ni. Se boste s problematiko prekarnosti, se pravi, vseh prikritih nekih delovnih razmerij, zaposlovanja na podlagi takšnih ali drugačnih pogodb, espeizacije delovnih razmerij, se pravi, z vsem tem, čeprav obstajajo elementi nekega delovnega razmerja oziroma to delovna razmerja so, ukvarjali prioritetno? To ste sicer že poudarili, zanimalo pa me bo, kdo bodo vaši sogovorniki v teh procesih, kakšno strategijo boja proti prekarnosti boste ubrali in – najbolj pomemben del tega vprašanja – rad bi slišal vašo časovnico napada na prekarnost. Rekli ste sicer takoj dve vprašanji nazaj, ampak takoj je lahko zelo relativen pojem, tako da bi rad, resnično rad videl eno časovno razdelitev tega vašega akcijskega načrta.</p>
               <p>Ali podpirate v vsebinskem sporazumu zapisan ukrep razširitve definicije delovnega razmerja na način, da bo ta vključevala tudi ekonomsko odvisne osebe? Torej, delavce, ki delo trenutno opravljajo preko pogodb civilnega prava. Tudi to smo že danes omenili, pa bi rad od vas konkreten, jasen odgovor. Tistih, torej, ki opravljajo delo preko pogodb civilnega prava in glavnino svojega dohodka vseeno zaslužijo pri enem naročniku. Zopet se obračamo na prekarnost.</p>
               <p>Še eno vprašanje iz tega poglavja. Kakšno je vaše stališče do ideje o minimalni urni postavki za atipično zaposlene? Študija, zdaj en podatek, ki jo je v sodelovanju z ljubljansko Pravno fakulteto izvedlo Gibanje za dostojno delo in socialno družbo, bi po njihovih ugotovitvah morala biti dobrih 10 evrov bruto. Se pravi, se vam zdi to smiselno, se vam zdi to izvedljivo in ali bi takšni ukrepi po vašem mnenju zajezili ali legalizirali in okrepili prekarnost na trgu dela. Toliko iz tega naslova.</p>
               <p>Sedaj posvetil bi se še nečem in sicer parim socialnim vprašanjem. Ali nam lahko pojasnite razliko med minimalnimi življenjskimi stroški in kratkoročnimi minimalnimi življenjskimi stroški, kaj pomeni osnovni znesek minimalnega dohodka torej osnovni znesek socialne pomoči osnova za izračun? Ali menite, da bi bil osnovni znesek socialne pomoči vsaj v višini kratkoročnih minimalnih življenjskih stroškov torej z drugimi besedami ali se strinjate, da mora socialna pomoč državljanom v stiski pokriti vsaj goli eksistenčni minimum? Sedaj smo mislim, da nekje pri 75 odstotkih.</p>
               <p>Levica je v preteklosti zahtevala 442 evrov zneska socialne pomoči, kar predstavlja višino kratkoročnih minimalnih življenjskih stroškov ali sicer podpirate predlog, da se višina osnovnega zneska socialne pomoči dvigne do te vsote, če ne, zakaj ne?</p>
               <p>Malce provokativen komentar oziroma vprašanje ali se zavedate, da bi ob siceršnjem znesku 385 evrov Slovenija procentualno bila samo 87 % socialna država?</p>
               <p>Še besedo dve otroškem dodatku. Problematika upoštevanja otroškega dodatka pri uveljavljanju socialnih pravic. V Levici smo že na začetku leta predlagali spremembo zakona, ni bil sprejet. Na tej točki bi opozoril, da Vlada ni izpolnila svoje obljube prav tako pa ni bil izvršen oziroma sprejet sklep Odbora za delo, ki je Vladi predlagal, da se v zvezi s tem do konca 2017 pripravi predlog rešitve. Gre za to, samo obrazložitev, da se, zaradi upoštevanja otroškega dodatka v izračun denarne socialne pomoči zmanjša dohodek socialno ogroženih družin, kar pomeni, da družine otroški dodatek porabijo za vzdrževanje gospodinjstva in ne za vzdrževanje otrok. Izločitev otroškega dodatka iz izračuna denarne socialne pomoči tako že ves čas podpirajo dobrodelne organizacije recimo Zveza prijateljev mladine, poznam projekt Botrstvo, Petka za nasmeh itd<gap n="..."/>, generalno kakšno je vaše stališče.</p>
               <p>Sedaj še eno specifično vprašanje. Tudi jaz sem bom kot kolega Knežak obrnil na domače Zasavje. Tam imamo varstveno delovni center, ki se srečuje s kopico vprašanj, ki se tičejo tako operative kot birokracije. Problem varstveno delovnih centrov se začne pri registraciji. Tukaj je v veljavi zakonodaja od leta 1984 vemo pa, da se potrebe tako uporabnikov kot - zopet kolega, ki je omenil IT infrastrukturo - tudi družba napreduje. Predvsem pa se varstveno delovni centri srečujejo s težavo financiranja. Tukaj vemo, da del prispeva vaš bodoči resor del, prispeva zdravstvo je pa v praksi tukaj ena velika zmešnjava, s katero se varstveno delovni centri soočajo. Tehnično vprašanje - ali bo po prestrukturiranju oziroma sistemski preureditve CSD ta stvar kako odpravljena oziroma za vodstva varstveno delovnih centrov kaj poenostavljena? Je pa zanimiv fenomen - tukaj pa mogoče kritika na vse politike -, če se zopet obrnemo na to. Uporabniki varstveno delovnih centrov nimajo volilne pravice in se ne čudimo zakaj čakamo od leta 1984, da se te stvari uredijo. Srčno upam, da boste vi ta gordijski vozel presekali.</p>
               <p>Seveda vam želim vse najboljše in ponujam svojo pomoč. Hvala kot rečeno za jasne - prosim merljive - odgovore.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospod Primož Siter.</p>
               <p>Besedo ima Miha Kordiš. Pripravi se pa naj Jurij Lep.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Preden preidem k svojim vprašanjem, ki sem jih pripravil, in k svoji razpravi, se moram zadržati pri enem stališču, ki ga je gospa kandidatka za ministrico danes že izpostavila, in to je bilo po smislu, da bi bilo treba zaostriti pogoje, pod katerimi lahko ljudje odklonijo delo, ki jim ga zavod za zaposlovanje ponudi. To je bilo po smislu neko stališče, ki je bilo izrečeno in se mi zdi neprimerno in zdi se mi napačno. In me zanima, če gospa kandidatka pri tem stališču vztraja, zelo konkretno, želel bi »back track« in da se to vzame dol z mize. Zakaj? Gre za logiko, ki jo je prakticiralo Ministrstvo za delo pod SD zadnje desetletje. In to je logika, da je treba socialne prejemke in socialno varnost posameznika držati pod ravnjo nekega življenjskega minimuma, da se ljudi na tak način stimulira, v resnici pa prisili, da na trgu dela sprejmejo katerokoli zaposlitev, ne glede na to, koliko se tam krši delovnopravna zakonodaja, kako je plačilo slabo in kako so pogoji dela slabi. Še posebej je zgovorno to v kontekstu, ko govorimo o zaostrovanju politike zavodov za zaposlovanje, v kontekstu kmetijstva. V katerem je bilo izrečeno. Tam je kolegica Godec izpostavila, da je šla mimo enega sadovnjaka, videla je neke delavce migrante, zakaj delavci migranti <gap n="..."/>
               </p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>
                  <stage>/ mikrofon ni vključen/</stage> To nisem bila jaz.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Pač nekdo je to izpostavil. Da so tam neki imigrantski delavci pobirali jabolka, ne pa neki domačini. Vam bom povedal, zakaj. Nekaj dni nazaj je Delavska svetovalnica objavila in izpostavila problem migrantskega dela oziroma nasploh prekarnega dela v kmetijstvu. Kjer se išče delavce tudi za 60 ur tedensko brez informacij o plačilu. Pa vsi vemo, da je 60 ur tedensko delovni teden nezakonit. Uzakonjen je 40-urni delovni teden. Politika puščanja socialnih prejemkov posameznika pod nekimi življenjskimi standardi pomeni, da morajo ljudje tovrstna izkoriščevalska dela prijeti in se jih lotiti, ne glede na to, kako so nedostojno plačana, iz nuje golega preživetja. Delodajalec kapitalist seveda tukaj žanje profit. In če kaj, je v tem mandatu treba s to logiko presekati, ljudem je treba pomagati, ljudem je treba socialno zavarovati hrbet. Potem se bodo lažje pogajali tudi za pošteno plačilo za pošteno opravljeno delo. Ker teh pogojev v tem trenutku, prekarnosti, izsiljevanja delodajalcev in tako naprej nimajo. To mislim, da je treba uvodoma pospraviti z mize, da se ta politika, ki smo ji bili priča zadnje desetletje, ne bo nadaljevala in da ne bo prišlo do zaostrovanja pogojev, pod katerimi ljudje lahko odklonijo delo, ki jim ga ponudi zavod za zaposlovanje. Že zdaj mislim, da je tako, da ti lahko dvakrat odkloniš, nekaj takega, potem te pa brišejo iz evidenc. Že to je administrativno krčenje števila brezposelnih in je sila nepošteno do iskalcev zaposlitve.</p>
               <p>Če nadaljujem z razpravo. Gospa kandidatka je omenila, da bomo takoj pristopili k spremembi Zakona o delovnih razmerjih, v kolikor se strokovno izkaže, da je to potrebno. Nekaj na to vižo je tudi tovariš Siter nadaljeval. Namreč, imamo v koalicijski pogodbi in zahteva Levice je, da se definicija delovnega razmerja razširi na vse oblike zaposlitve. Tam, kjer imamo elemente delovnega razmerja, tam gre za delovno razmerje, ne glede na to, kakšna je oblika pogodbe. In to so določbe, ki se urejajo v Zakonu o delovnih razmerjih, to so določbe, ki smo jih pokrili nekoliko tudi v koalicijski pogodbi in če se s tem strinjamo - kar načeloma bi se morali strinjati, ker je to materija koalicijske pogodbe –, se lahko že – ne vem, koliko časa pa potrebujete, en teden, 14 dni - še v septembru usedemo, dogovorimo, kako bomo tehnično izpeljali, imamo popravljen Zakon o delovnih razmerjih na mizah že oktobra, veljati lahko začne s 1. 1. 2019. So pa to spremembe v korist dela napram kapitalu, ki bodo zelo težko šla skozi mline tako imenovanega socialnega dialoga. Ker kar bo zaščitilo delavca bo razjezilo delodajalca in kapital ne bo popuščal. Tako, da tukaj bo potrebna neka drža, idejno politična drža s polnim zavedanjem, da če hočemo sprejemati ukrepe v korist dela bo zelo težko upoštevati pripombe s strani kapitala.</p>
               <p>Naprej bi se osredotočil na tri sklope politik, najprej se bom zadržal pri pokojninah, nadaljeval bom pri minimalni plači in zaključil pri delovni inšpekciji. Kar se tiče pokojnin smo nekatere stvari uspeli izpogajati in so šle v koalicijsko pogodbo v Levici, tukaj me na začetku zanima minimalna penzija. Minimalno penzijo je treba spraviti nad prag tveganja revščine in zanima me kdo kdaj bomo to storili. Sami ste omenili, da je vaš pristop k dvigovanju socialnih izdatkov postopen, torej me zanima kakšen dvig minimalne penzije lahko pričakujemo do konca letošnjega leta. In naprej; po kakšnem odtenku se bodo zviševale tudi v bodoče zato, da dosežemo ciljni znesek 613 evrov kolikor je postavljena ta meja.</p>
               <p>Zelo podobno me zanima glede odmernega odstotka, torej za bodoče upokojence imamo zapisano, da naj bi se odmerni odstotek dvignil na vsaj 63 odstotkov za bodoče upokojence in me zanima kako bomo ta odmerni odstotek začeli dvigovati že v tem letu in v kakšnem tempu naj bi se dvigoval potem tudi v bodoče. Seveda pa višje pokojnine pomenijo višje izdatke pokojninske blagajne in ne gre mimo tega, da zagotovimo dodatne prihodke v to pokojninsko blagajno. In tukaj imamo zavajajočo diskrepanco med prispevki, ki jih vplačujejo delavci in med prispevki, ki jih vplačujejo delodajalci in kar v Levici zahtevamo je dvig prispevne stopnje in postopno izenačevanje prispevkov delodajalcev s tistimi, ki jih plačuje delavec. Ta prispevna stopnja se je za delodajalce praktično razpolovila leta 1996 in od takrat naprej ima penzijska blagajna težave s prilivi. In če želimo varno starost zagotoviti ne gre mimo tega, da dvignemo prispevno stopnjo za stran kapitala. Torej, koliko se bo ta prispevna stopnja dvignila, do kdaj se bo dvigovala in kaj bomo v ta namen postorili že do novega leta, da se to začne dogajati?</p>
               <p>Kar me pripelje do vprašanja minimalne plače. Namreč plače so tiste, ki eventualno financirajo penzijsko blagajno, višje plače pomenijo višje pokojnine pomenijo stabilnejši penzijski sistem in tako naprej.</p>
               <p>Dvig minimalne plače ni v pristojnosti Vlade, ampak je v rokah resornega ministra. Tako da ponovno s 1.1.2019 za koliko se bo takrat dvignila minimalna plača? Vi kot ministrica imate v rokah škarje in platno lahko poveste in me zanima kako se bo minimalna plača začela dvigovati.</p>
               <p>Del te zgodbe minimalne plače je tudi da je potrebno prenoviti formulo kako se ta preračunava in da je potrebno izvzeti dodatke, kar je projekt Levice v tem mandatu in me zanima kdaj bi pristopili k celostni spremembi Zakona o minimalni plači, da se še tisti dodatki, ki so zdaj vključeni v minimalno plačo izločijo, da se spremeni formula in da se zagotovi redno dvigovanje minimalne plače, ker trenutno tega rednega usklajevanja ni oziroma je razmeroma neobvezujoče, potem je pa odvisno od vsakega posameznega ministra koliko se bo postavil na stran dela in koliko se bo postavil na stran kapital. V zadnjem mandatu smo štiri leta porabili za bitko za dvig minimalne plače, zabeležili smo nekatere uspehe, projekta pa zagotovo nismo dokončali in bi ga radi s pospešenim tempom nadaljevali v tem mandatu, prej ko bo bolje bo.</p>
               <p>Delovna inšpekcija. Vprašanje prekarnosti gre pogosto operativno skozi delovno inšpekcijo, ta delovna, nesrečna delovna inšpekcija ima to smolo, da je grozno kadrovsko podhranjena, kar smo spet ugotavljali že v prejšnjem mandatu štiri leta in zgodilo se ni nič. Ta odbor je celo sprejel sklep za zaposlitev novih inšpektorjev, sklep, ki ga je vlada gladko spregledala, takratni koalicijski poslanci pa svojih lastnih ministrov niso prisilili v to, da bi ga upoštevali. In tudi tukaj me zanima, za koliko se bo povečalo število delovnih inšpektorjev in v kakšnemu tempu znotraj tega, še posebej koliko delovnih inšpektorjev lahko pričakujemo do konca letošnjega leta? Situacija je namreč pereča in tukaj ne moremo čakati, ne smemo čakati, tudi z vidika proračuna se ne pogovarjamo o nekih enormnih sredstvih, ki bi proračunske postavke postavile na glavo, hkrati bi pa nekaj novih 40, recimo, če številko obstoječih delovnih inšpektorjev podvojimo, novih 40 inšpektorjev lahko naredilo zelo, zelo veliko.</p>
               <p>Nadalje me na temo delovne inšpekcije zanima, kako se opredeljujete do prioritet tega organa? Namreč, gospa Nataša Trček, ki je inšpektorat za delo vodila, se je zelo jasno postavila na to, da je ena izmed prednostnih nalog tega organa, ne pregon kršilcev delovno-pravne zakonodaje, ampak svetovanje delodajalcem. In to je neka politika s katero je potrebno presekati in prvi v vrsti, ki lahko delovno inšpekcijo opremi z zobmi in ji omogoči, da preganja kršilce namesto, da bi svetovali delodajalcem, je seveda ministrica na temu resorju. Tukaj me zanima, kako se do tega opredeljujete? Seveda pa ne gre samo za načelna stališča, gre tudi za praktične ukrepe. Konkretno, gospa Nataša Trček se je preselila k LMŠ in sedaj je mesto vodje delovne inšpekcije izpraznjeno in me zanima koga imate v kadrovskem naboru, da bi ga imenovali na čelo tega organa? Mislim, da mora biti nekdo s kredibilnostjo, v borbi za delavske pravice, nekdo, ki bo imel vizijo kako prekarnost v naši državi pristriči peruti.</p>
               <p>V kontekstu nadzora na trgu dela me tudi zanima, če mislite, da je potrebno delovno inšpekcijo opremiti z dodatnimi pooblastili, torej ne samo s kompetentnim vodstvom, ne samo z dodatnim kadrom, ampak ali mislite, da delovna inšpekcija potrebuje tudi dodatna pooblastila?</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Ja, ste pripravljeni. Gospa Godec, izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Jaz bi imela samo repliko kolegu Kordišu. Ne prosim obračati mojih besed. Jaz sem dejala, da gremo mimo sadovnjaka in tam delajo drugi delavci, ne Slovenci. Nisem govorila o migrantih in ničemer. Prosim, da<gap n="..."/>Lahko prevrtimo nazaj, to si ne dovolim. Zdaj, kako si ti predstavljaš in kaj potem si ministrica predstavlja, oziroma bodoča ministrica, je meni vseeno, ampak prosim, ne mi polagati besed takšnih, ki jih nisem izrekla. Samo to. <stage>/ oglašanje iz dvorane/</stage>
               </p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Dobro,</p>
               <p>Proceduralno.</p>
            </sp>
            <sp who="KordišMiha">
               <speaker>MIHA KORDIŠ (PS LEVICA):</speaker>
               <p>Predsedujoči, ja, da ne zaključimo tele izmenjave s slabo voljo, to kar je kolegica Godec ravnokar izpostavila – to sem imel v mislih, niso zdaj migrantje neka zvezdniška tema. Želel sem samo to izpostaviti, zakaj v slovenskem sadovnjaku delajo tujci ne pa domači delavci, mislim, zaradi tega, ker so delovni pogoji katastrofalni, a ne?</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gremo naprej. Besedo ima Jurij Lep in naj se pripravi Primož Siter, ko se je ponovno prijavil k razpravi in potem smo zaključili, za enkrat.</p>
            </sp>
            <sp who="LepJurij">
               <speaker>JURIJ LEP (PS DeSUS):</speaker>
               <p>Hvala, gospod predsednik, spoštovani, spoštovane, spoštovana kandidatka za ministrico.</p>
               <p>Rad bi tako začel, da sem sploh šel v ta odbor, po vsej verjetnosti čutim nekaj do ljudi, do enakopravnosti, do spoštovanje drugačnosti, do vsega kar se tega tiče. Zato jaz v svojem življenju, glede na to, da si delam iluzije, da imam neke izkušnje pri svojih letih, ne bom povedal, skratka, sem že kar v letih in pričakujem, da bo ta odbor – ne samo, da bo kritika ministrici, ampak, da bo tudi sodeloval in da ji bo marsikaj pomagal pri njenih odločitvah. Tako jaz gledam na ta odbor, oziroma na vsak odbor in pričakujem, da bomo tudi tako v našem odboru delali.</p>
               <p>Tako da jaz ne bi zdaj dodatno spraševal, ker to kar je bilo rečeno, se z vsem strinjam. Vidimo, da imamo zelo široko znanje vsak na svojem področju, rad bi se mogoče tu bolj omejil, ker smo rekli – delodajalec, delojemalec, sindikati, sociala. Jaz sem po duši res socialen človek in vam povem so delodajalci, predvsem mala podjetja in mikro podjetja pa espeji, ki redno plačujejo in dobro plačujejo svoje zaposlene. Tako da jaz bi mogoče iz tega izhajal, iz pozitivne stvari, ne zmeraj iz negativnih stvari. Vem tudi 100 %, da so imeli štipendijske pogodbe ali pa pogodbo v času vajeništva, ko je delodajalec plačeval prispevke neposredno za dijaka, ki se mu je potem štelo v delovno dobo. To je bil sistem dualnega sistema, nazaj mogoče 12 let, to boste vedeli. Tako da ni vse tako črno kot se mogoče zdi. Za te štipendije, jaz bi mogoče tisto konkretno, kar sem že povedal, pričakujem, da bomo sodelovali in da bom s tem, kar je bilo danes vprašano, sem se jaz marsikaj naučil in tudi verjamite, da bomo tudi iz svojih izkušenj na področju lokalne samouprave, marsikaj lahko prispeval.</p>
               <p>Edino, kar se mi zdi pri teh centrih, kar je bilo rečeno – jaz mislim, da je to premalo stvari povezanih z lokalno skupnostjo, odločbe in pa te sklepi se delajo izven lokalne skupnosti. To je bil še eden filter, ki bi omogočil, da se recimo ne bi zgodile zlorabe, ko pravimo, da se dogajajo. Vemo pa, da smo mi socialna država in upamo, da bomo tudi socialna država ostali. Glede na to, da zmeraj kolebam med delojemalci, delodajalci, tudi s sindikalisti imam nekaj izkušenj – res bi rekel, da je treba gledati prvo na to, da človek v naši državi ne sme biti siromak, ne sme biti lačen in to je osnova, to vsi govorimo, vsi delamo za ljudi, vsi delamo za sebe. In če delamo za ljudi, je pametno, da tudi to ministrstvo in predvsem vi, ki ste tudi, se strinjam sam po sebi, da imate ženske to prednost, ste malo bolj socialne kot moški, recimo, tako da kar se tega tiče vas tudi podpiram. Tudi predstavitev, ki je bila, mi je bila všeč in tudi s tem se strinjam.</p>
               <p>Mogoče kako vi gledate na to, da dom starostnikov po vsej verjetnosti ne sme biti prioriteta, ampak mora biti stvar,da so ljudje čim bolj dolgo doma, da so pri svojih domačih in da potem, ko se res več ne da, da se takrat umaknejo in da jih damo v dom za ostarele. Mi smo dostikrat gradili domove starostnikov in rabijo koncesijo. Država mora dati koncesijo, vemo na nekih področjih v Sloveniji je doti zasedenosti, se pravi, da več ne dobijo koncesije, zato ker je dosti prostih mest, nekje je pa gneča. Tako da s tega stališča bi mogoče vprašal, čisto tako konkretno, kako si boste predstavljali pri širitvi koncesij? Kako boste to, če bo kakšna lokalna skupnost ali pa neka regija želela, da bi dobila koncesijo za izgradnjo doma starostnikov – iz izkušenj vem, da so marsikaj dobili, pa potem nismo zgradili. Tako da to mislim da – glede na to, kar delamo pri nas, pa smatram, da bi morali poskrbeti, da bi starejši bili bolj dolgo doma kot sedaj in potem šli, ko več ni mogoče.</p>
               <p>Glede na to, da prihajam iz stranke Desus, če ravno je to to, ampak glede na to, da v tej koalicijski pogodbi so vse ostale stranke zelo, zelo veliko prispevale k tem našemu programu. Verjemite mi, da jaz tudi tako živim kot mislim tako delam, tako da ne bi zdaj posploševal, oziroma nekaj širil teme. Skratka, to kar je v pogodbi, če bomo to izpolnili, smo tako zmagovalci. Vemo pa vsi, da se to izpolni, je potrebno sigurno dosti dobre volje, dosti sodelovanja med resorji, dosti sodelovanja na področju delodajalcev, delojemalcev. Vsi moramo biti malo strpni in po vsej verjetnost je rešitev samo v tem, da spoštujemo drug drugega, da mu priznamo neka znanja, ki jih ima in na podlagi teh znanj, ki jih imamo vsi skupaj, pride nek rezultat ven. Tako da, gospa ministrica, kandidatka za ministrico, želim vam uspešno delo, vse dobro v prihodnje in pa upam na dobro sodelovanje z našim odborom.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospod Jurij Lep. Še gospod Siter, potem bomo pa dali besedo gospe kandidatki.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa.</p>
               <p>Samo en kratek dodatek k temu kar sva s kolegom že spregovorila. V vsebinskem sporazumu k koalicijski pogodbi je zapisano, da bo prišlo do, citiram: »spremembe delovno-pravne zakonodaje v smeri lažjega prilagajanja delodajalcev hitrim spremembam v poslovnem okolju«. Tukaj so zažareli vsi alarmi, ker to lahko zelo hitro pomeni, da koalicijska pogodba, oziroma sporazum pomeni lažje odpuščanje delavcev. Sicer gre potem definicija še naprej: »ob hkratni vzpostavitvi mehanizmov ustrezne varnosti delojemalcev s postopno izenačitvijo pravic vseh oblik dela v smeri varne prožnosti«, ampak bi vas vseeno prosil, da razčistite kje vi stojite konkretno v zvezi s tem, oziroma, v nadaljevanju, ali podpirate predlog o katerem se je govorilo že v preteklosti, da bi. delodajalec lahko kot razlog za odpoved pogodbe o zaposlitvi navedel tudi pomanjkanje zaupanja oziroma medsebojno neujemanje. Hvala lepa.</p>
               <p>Če grem kar po vrsti. Kako razumem prekarnost. V prvi vrsti, kot sem že rekla, kot velik družbeni problem. Ko sem iskala definicijo, kaj je pravzaprav prekarnost, sem ugotovila, da je pravzaprav zelo težko, da že tudi sam dokument za dostojno delo, tudi delo za določen čas uvrščam med definicijo prekarnosti. Sama osebno kot pravnica razumem, Zakon o delovnih razmerjih pravi, da se sklene pogodba za polni delovni čas za nedoločen čas. Vse ostalo so izjeme. Verjetno tudi vsaka pogodba za določen čas ni verjetno prekarno delo, ker – ali pa za skrajšan delovni čas tudi verjetno ni prekarno delo, to je verjetno treba presojati od primera do primera. Absolutno morajo biti pa to izjeme. Za katere se mogoče nekdo odloči zaradi ravnovesja med družinskim življenjem in delom in tako naprej. Tako da, to se razume. Prekarno delo je absolutno, jaz razumem kot vsa prikrita delovna razmerja z namenom, da se prihrani na stroških dela. To vse je prekarnost in vse to je potrebno absolutno sankcionirati. Eden izmed načinov, kar sem danes že večkrat omenila, je zagotovo preko inšpektorata. In preko inšpektorata, drugo je pa tudi z osveščanjem delavcev in pa tudi nas vseh, družbe kot celote, da je izkoriščanje delavcev družbeno sprevrženo dejanje in da moramo premakniti to miselnost, da kršitve delovnopravne zakonodaje ne smejo biti nacionalni hobi. In za to se bom absolutno zavzemala.</p>
               <p>Kdaj bomo pristopili k pripravi strategije boja pri prekarnosti, oblikovanja medresorne skupine? Seveda, to bo ena od prioritet, takoj ko bom, če mi boste dali to zaupanje, začela voditi to ministrstvo, se bomo skupaj usedli tudi skupaj z vami in bomo postavili realne časovnice, upoštevajoč vse deležnike, ki tukaj sodelujejo, in seveda vzdržnost javnih financ pri vseh odločitvah. Ker ste me vprašali za več primerov glede postavljanja časovnic. Te bomo postavili skupaj. Realno, na način, da čimprej poskušamo odpraviti anomalije v družbi, ki so za mene nesprejemljive.</p>
               <p>Širitev definicije delovnega razmerja. Seveda, podpiram to širitev. Seveda bo potrebno pripraviti spremembo Zakona o delovnih razmerjih skupaj s strokovnjaki. Vemo, kakšen je postopek spremembe zakonodaje, in tudi tukaj čimprejšnja realizacija.</p>
               <p>Minimalna urna postavka. Tudi to sem že uspela na nek način, če se po domače izrazim, preštudirati. Oziroma sem iskala kot eno izmed rešitev boja proti prekarnosti, sploh pri določenih poklicih, kot so novinarski, kulturni, potem ta primer s trafikanti. Absolutno je to eden izmed načinov, ampak tukaj se moramo usesti dol, prevetriti različne ukrepe in možnosti in če je ena izmed teh tudi boj proti prekarnosti, tudi ta minimalna urna postavka.</p>
               <p>Minimalni življenjski stroški in kratkotrajni življenjski stroški. Kratkotrajni življenjski stroški so tisti, ki omogočajo zgolj preživetje. Ali mora socialna pomoč pokriti ta osnovni življenjski minimum? Jaz mislim, da ja. Ne znam si predstavljati, kako bi drugače človek preživel. In tu smo kot družba odgovorni, da poskrbimo za te primere.</p>
               <p>Otroški dodatek. Sprememba zakona, ki ste jo, kolikor je meni poznano, pripravili v letošnji pomladi v vaši stranki, podpirala jo je tudi naša stranka, se tudi sama strinjam s to ureditvijo. Tako da, v kolikor bo možno, bomo pristopili tudi k temu. Težave pri financiranju EDC. Kolikor je meni poznano, se te težave urejajo v zakonu o dolgotrajni oskrbi, tako da te zadeve bomo še enkrat pogledali in ugotovili, ali se bodo te, kot ste rekli, zmešnjave tudi uredile. Spomnite me še na to, da bomo na to posebej pozorni. In absolutno, delovno-varstvene centre moramo urediti, mislim, to je osnova.</p>
               <p>Težave pri financiranju EDC. Kolikor je meni poznano, se te težave urejajo v zakonu o dolgotrajni oskrbi, tako da te zadeve bomo še enkrat pogledali in ugotovili, ali se bodo te, kot ste rekli, zmešnjave tudi uredile. Spomnite me še na to, da bomo na to posebej pozorni. In absolutno, delovno-varstvene centre moramo urediti, mislim, to je osnova.</p>
               <p>Kar se tiče moje izjave glede tega, da se sprejme vsako delo, ko sem odgovarjala gospe poslanki Godec. Kolikor se spomnim, sem rekla, da je to eden izmed možnih ukrepov. Absolutno se pa strinjam, da ni prav, da se ljudi sili, da sprejmejo vsako delo, sploh zaradi slabih delovnih razmer, in tu je potrebno spoštovanje. Pri tem ukrepu je absolutno to ena izmed možnosti, ki jih je treba, če bi na kakršenkoli način prišla debata o tem, seveda doreči. In če je to nesprejemljivo, seveda umakniti z mize, se strinjam.</p>
               <p>Definicija delovnega razmerja, sem že tudi povedala. Absolutno se strinjam s to širitvijo, za katero je potrebna tudi sprememba Zakona o delovnih razmerjih.</p>
               <p>Minimalna pokojnina. V koalicijski pogodbi smo se zavezali, da jo bomo dvignili čez prag revščine, prag revščine je trenutno 613 evrov. Tudi tu ste me vprašali za časovnico. Pripravili jo bomo, absolutno, skupaj se bomo usedli in jo tudi pripravili, seveda v skladu s finančnimi zmožnostmi. Tudi kar se tiče odmernega odstotka, časovnica. Tudi to bo treba pripraviti, tudi na račun dviga prispevne stopnje delodajalcev, to smo se zavezali v koalicijski pogodbi, v višini 0,8 %, da odpravimo ta razkorak med prispevki, ki jih plača delavec in delodajalec, absolutno.</p>
               <p>Vprašali ste me, za koliko minimalne plače. V koalicijski pogodbi smo se zavezali za dinamiko 4,5 % na leto. Sama sem se malo igrala s številkami, ko sem se pripravljala na ta hearing. In sicer, minimalno plačo, po podatkih iz konca leta 2017, prejema 25 tisoč delavcev v gospodarstvu in 8 tisoč zaposlenih v javnem sektorju, torej skupaj 33 tisoč ljudi. Preračun je bil narejen na 4,7 % in v masi plač, ki jo nameni gospodarstvo za plače, in sicer v višini 8,5 milijarde, to povišanje pomeni 0,21 %. Govorimo o tako malih številkah, da trenutno, ko se delodajalci soočajo s povsem drugimi problemi, kot so se leta nazaj, da pravzaprav niti delovne sile ne dobijo, mislim, je sploh žalostno, da izgubljamo besede o tem, ali dvig minimalne plače da ali ne. Res gre za minimalne številke in tu mora biti tudi ta posluh kapitala, da ljudem, kot sem že večkrat danes rekla, za delo zagotovi tudi pravično plačilo.</p>
               <p>Ja, seveda, tudi poprava formule, absolutno, da se iz formule minimalne plače izločijo dodatki, ob upoštevanju pri pripravi formule gospodarske rasti in trga dela, kar je seveda normalno.</p>
               <p>Opolnomočenje Inšpektorata za delo. Kolikor je meni poznano, je bilo realiziranih samo pet oziroma je Vlada namenila samo pet zaposlitev v skupnem kadrovskem načrtu. Trenutno so bile realizirane štiri, peta teče, kar je absolutno premalo. Inšpektorje za delo je treba povečati tako pri takojšnji pripravi skupnega kadrovskega načrta. In ravno zdajle je pravi čas, ko se bo pripravljal tudi proračun, in tu bom seveda - tu imate mojo besedo - s predsednikom Vlade poskušala doseči te kadrovske kapacitete, da se takoj zagotovijo.</p>
               <p>Prioritete Inšpektorata za delo. Glede na to, da je kršenje delovnopravne zakonodaje, kot sem že danes večkrat rekla, ugotavljam, nacionalni šport Slovencev, mislim, da mora biti predvsem pregon kršitev in na ta način tudi mora delovati Inšpektorat za delo in to mora biti njegova naloga. Ravno zaradi tega, da v času, v katerem živimo, kot družba odgovorno spremljamo položaj delavcev in kot tako, kakršnokoli izigravanje delovnopravne zakonodaje na primeren način sankcioniramo.</p>
               <p>Kdo bo vodja novega Inšpektorata za delo? Poznam samo to, da je trenutno vede. Ko bom, če bom prevzela to ministrstvo, bom pri novem imenovanju se zavzemala predvsem, da bo to oseba, ki ima določeno kredibilnost, ki je sposobna voditi tako zahteven inšpektorat, in sicer na način, da je strokovno usposobljen, da ima neko vizijo, predvsem na način, kako preprečiti prekarnost oziroma v boju proti prekarnosti.</p>
               <p>Ali so za inšpektorat potrebna dodatna pooblastila? V tem trenutku pooblastil tako podrobno ne poznam, takoj, ko bo možno, se bom s tem tudi seznanila in v kolikor so potrebna dodatna pooblastila, jih mora inšpektorat tudi dobiti.</p>
               <p>Širitve koncesij. Ali bi širili koncesije? Jaz mislim, da ne. Ravno zaradi tega, ker imamo v pripravi Zakon o dolgotrajni oskrbi, katerega namen je, da ljudje ostanejo čim dlje doma in da doma živijo kakovostno in varno in na ta način moramo si zastaviti sistem. Da čim prej sprejmemo tudi Zakon o dolgotrajni oskrbi kot dodatni steber socialne varnosti.</p>
               <p>Potem še glede vprašanja varne prožnosti. Ali lahko se delavca odpusti zaradi pomanjkanja zaupanja? Jaz mislim, da ne in da bi bila ogrožena varnost delavca na račun fleksibilnosti, se to ne sme zgoditi.</p>
               <p>Toliko.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa.</p>
               <p>Za besedo je prosil gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
               <p>Gospa kandidatka za ministrico, hvala vam za vaše odgovore. Bom šel kar po vrsti.</p>
               <p>Kar se tiče širitve definicije delovnega razmerja tudi na druge pravne oblike, v katerih ljudje delajo. Tukaj se očitno strinjava. Imamo tudi razmeroma jasno dikcijo v koalicijski pogodbi, tako da me zanima, kdaj bomo pristopili k spremembam Zakona o delovnih razmerjih. Imamo ta partnerski sporazum med Levico kot opozicijsko stranko in vlado, tam notri imamo tudi opredeljene mehanizme našega sodelovanja prek delovnih skupin in tako naprej, tako da me zanima, kdaj lahko pričakujemo, da se bomo usedli dol, bomo oblikovali skupino in začeli pisati Zakon o delovnih razmerjih. Na novo v določbah, ki razširjajo definicijo delovnega razmerja. To je potem tudi pravna osnovna za to, da lahko Inšpektorat za delo precej koreniteje začne preganjati prakse prekarnosti, ki so se razcvetele vsepovsod, pa jih v tem trenutku ne more. In zato me zanima zlasti, kdaj se bo to začelo delati. Tudi mislim, da to ni neka stvar, o kateri se resno lahko pogovarja Ekonomsko-socialni svet ravno zaradi strani delodajalcev. Pač pa imamo, če ne od prej, iz zadnjega mandata eno prakso, ko se je zakonska sprememba minimalne plače, ko so se iz nje izvzeli nekateri dodatki, prenesla naravnost v Državni zbor. Torej, ni bila to vlada formalno zavezana, da gre skozi mehanizme Ekonomsko-socialnega sveta, ampak je šla zadeva neposredno v Državni zbor in tista akcija je bila tudi uspešna. Nekateri dodatki so se izvzeli iz definicije minimalne plače in minimalna plača se je na ta račun de facto povečala. In mislim, da je to primerna formalna pot, kako postopati tudi v širitvi definicije delovnega razmerja. Ampak preden sploh pridemo do tega, da to naredimo, se moramo uskladiti in moramo popraviti te določbe Zakona o delovnih razmerjih in mene zanima, kdaj bomo to začeli popravljati na relaciji Ministrstvo za delo – Levica.</p>
               <p>Naprej. Mislim, da še zmeraj vztraja ta problem, da se - in kontekstualni in neposreden formalni – da se ljudi sili v sprejemanje vsakovrstnih zaposlitev, ne glede na to, kako slabo so te plačane. Ljudje morajo imeti toliko zavarovan hrbet, da rečejo: »ne, jaz pa za toliko izkoriščevalske pogoje in za toliko malo denarja ne bom delal« in tukaj mislim, da je zdaj takoj potrebno pospraviti iz mize kakršnekoli ideje, da se represijo, siljenje ljudi, da v kolikor zavrnejo ponujeno delo, potem izgubijo določene pravice do nadomestila in tako naprej, je. To je represija in to se ne sme v tem mandatu ne sme stopnjevati, še več, to kolo je treba začeti obračati nazaj, dajati moč in digniteto strani dela, napram strani kapitala.</p>
               <p>Okej, pokojnine. V načelu se torej strinjamo in o dvigu minimalne pokojnine in o temu, da je potrebno dvigniti odmerni odstotek in da se razliko pokrije z dvigom prispevne stopnje, ki jo v tem trenutku imajo delodajalci. Niste se pa opredelili, kar se tiče konkretnih številk. Zdaj, nekatere konkretne številke so zavedene v koalicijski pogodbi, ampak to je brez politične volje prazen dokument in zato me zanima kdaj bomo k dvigu pokojnin pristopili in kakšne so vaše ideje v kakšnem tempu bomo to naredili? Velja podobno kot za debato o spremembah Zakona o delovnem razmerju, torej kdaj lahko pričakujemo, da se bomo usedli in začeli pripravljati zakonodajo, ki ta področja pokriva? V Levici smo namreč pripravljeni, to so naše vsebinske programske točke, to so naše predvolilne obljube in bi jih radi začeli, kolikor se le da hitro izpolnjevati. Zlasti zaradi tega, ker ne gre za neko strašno tehnično komplicirano zakonodajo, je samo stvar politične volje, kdaj in kako bomo to naredili in tukaj me res zanima, kdaj se bomo tega oprijeli. Jaz upam, da še pred iztekom tega leta, ampak rad bi slišal vašo opredelitev.</p>
               <p>Minimalna plača, dolga zgodba na kratko. Torej, s 1. januarjem 2019 lahko pričakujemo dvig minimalne plače za 4,5 odstotka, če sem vas pravilno razumel? Ja, to drži, okej. Sicer je pa cel projekt zakonodaje, ki ureja minimalno plačo, projekt Levice in smo se tudi že dogovorili z koalicijo, da ga bomo nosili in peljali v Levici. Prednostno me je pa tukaj res zanimalo, koliko, kako se bo ukrepalo tukaj in zdaj in za koliko lahko pričakujemo dvig minimalne plače?</p>
               <p>Delovna inšpekcija – je vaša politika torej, da se do konca letošnjega leta v kontekstu priprave proračuna in kadrovskega načrta vlade, zagotovi dodatnih 40 mest za novih 40 delovnih inšpektorjev, ki naj okrepijo delovno inšpekcijo. Če sem vas prav razumel, to je vaša zaveza, to je vaša obljuba in tu nekako pričakujem, da se bo zgodilo do konca tega leta.</p>
               <p>Me veseli, da se tudi strinjate z mano o prioritetah inšpekcije za delo, torej namesto svetovanja delodajalcev dajmo preganjati kršilce. Bi vas pa toliko korigiral, da ni kršitev delovno-pravne zakonodaje slovenski nacionalni šport, ampak nacionalni šport slovenskih kapitalistov. Toliko v popolnitev, ker niso delavci tisti, ki si silno želijo, da se krši zakonodaja, ki varuje prav njih, ampak so kapitalisti tisti, ki posegajo po praksah, ne samo legalnega, ampak tudi nelegalnega izkoriščanja.</p>
               <p>Kar se tiče pa samega vodstvenega kadra, ki naj to inšpekcijo popelje v neko bolj proaktivno obdobje, vam pa priporočam, polagam na srce – znotraj inšpektorata za delo deluje t.i. sindikalna skupina, ob podpori sindikata državnih organov Slovenije. Mislim, da se lahko o tem, kako je potrebno ta organ opolnomočiti, postaviti na noge zdaj, ko je bil par let pod udarom razsuvanja, da se usedete dol z njimi in se z njimi pogovorite, kar oni mislijo na to temo. Pa še eno podvprašanje v zvezi s kršitvami okrog delovnega časa. To so kršitve, ki poraščajo v trendu, govorimo o zagotavljanju odmorov, počitkov in tako naprej. Še posebej so opazne v panogah gostinstva, turizma, gradbeništva in tako naprej, kar lahko tudi številčno zasledimo v zadnjemu letnemu poročilu IRSD, ker je bilo v gostinstvu, turizmu 137 kršitev, v gradbeništvu 122 kršitev in potem v dejavnosti trgovine 68 kršitev. Tukaj vas pozivamo, da naredite vse, kar se da, da delovna inšpekcija zagotovi kapacitete za intenziven usmerjen pregled podjetij z vidika nadzora evidenc delovnega časa. Ker ravno pri delovnem času se delajo hude hude kršitve, malverzacije, ne glede na to, ali je stran legalna ali ni legalna, sili se zaposlene v prekomerno delo in tako naprej. In tem zaposlenim nič ne pomaga, če oni poznajo zakonodajo, če vejo, kakšni so njihovi formalni vzvodi, če za temi formalnimi vzvodi ne stoji dejanska moč. To dejansko moč jim pa lahko zagotovi ravno delovna inšpekcija in pregon kršitev s strani države.</p>
               <p>Pa še eno podvprašanje v zvezi s kršitvami okrog delovnega časa. To so kršitve, ki poraščajo v trendu, govorimo o zagotavljanju odmorov, počitkov in tako naprej. Še posebej so opazne v panogah gostinstva, turizma, gradbeništva in tako naprej, kar lahko tudi številčno zasledimo v zadnjemu letnemu poročilu IRSD, ker je bilo v gostinstvu, turizmu 137 kršitev, v gradbeništvu 122 kršitev in potem v dejavnosti trgovine 68 kršitev. Tukaj vas pozivamo, da naredite vse, kar se da, da delovna inšpekcija zagotovi kapacitete za intenziven usmerjen pregled podjetij z vidika nadzora evidenc delovnega časa. Ker ravno pri delovnem času se delajo hude hude kršitve, malverzacije, ne glede na to, ali je stran legalna ali ni legalna, sili se zaposlene v prekomerno delo in tako naprej. In tem zaposlenim nič ne pomaga, če oni poznajo zakonodajo, če vejo, kakšni so njihovi formalni vzvodi, če za temi formalnimi vzvodi ne stoji dejanska moč. To dejansko moč jim pa lahko zagotovi ravno delovna inšpekcija in pregon kršitev s strani države.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospod Kordiš, za vašo razpravo in dodatna vprašanja.</p>
               <p>Želi še kdo razpravljati? Izvolite, gospod Pojbič.</p>
            </sp>
            <sp who="PojbičMarijan">
               <speaker>MARIJAN POJBIČ (PS SDS):</speaker>
               <p>Hvala lepa, spoštovani. Hvala lepa, spoštovani predsednik.</p>
               <p>Jaz sem, moram reči, bil malo odsoten, ker sem bil v pisarni, ampak sem kljub temu poslušal vso to razpravo, tako da vem, za kaj gre, in vem, kako je odgovarjala gospa kandidatka za ministrico na vsa ta postavljena vprašanja. Sem se pa oglasil zato, ker sem dobil v tem času tudi ena vprašanja od ljudi, ki gledajo to razpravo, in mislim, da je prav, da jih tudi citiram, tisto, kar so mi zapisali. Pa vas prosim, bom poskušal biti zelo kratek, in vas prosim, če boste lahko na ta vprašanja odgovorili.</p>
               <p>In sicer: Številni starejši zaradi starosti in z njo povezanih težav potrebujejo pomoč pri osnovnih življenjskih aktivnostih. Do nje zelo težko pridejo. Domovi za starejše so polni, pomoč na domu je dostopna v zelo omejenem obsegu, cena le-te pa zelo niha glede na občino stalnega prebivališča. Raziskava OECD uvodoma pove, da je strošek domače ali institucionalne oskrbe za starejšega z obsežnejšo potrebo po tuji pomoči enak ali večji mediani razpoložljivega dohodka starejših od 65 let. Tako si starejši tega, če nimajo prihrankov ali če jim ne pomaga družina, ne morejo privoščiti. Skupnost socialnih zavodov Slovenije navaja, da država vedno večji delež stroškov oskrbe prelaga na same starostnike in njihove svojce, kar kaže povečanje deleža oskrbnin v prihodkih domov. Ta je narasel s 60 % na 70 %, kar pomeni, da država starejšim sporoča, da naj na stara leta poskrbijo sami zase ali se zanesejo na svojce. Da Slovenija na uporabnike in svojce prenaša izjemno velik del finančnih bremen oskrbe na starost, nenazadnje potrjuje tudi poročilo OECD. Če lahko starostniki v državah, kot sta Nizozemska in Švedska, pričakujejo, da jim bodo javna sredstva pokrila več kot 80 % vseh stroškov institucionalne oskrbe, se Slovenija z malo več kot 30 % uvršča na samo dno lestvice pokritosti stroškov institucionalne oskrbe z javnimi sredstvi, slabše se odrežeta samo še Hrvaška in Kalifornija. Zanimajo nas vaši načrti na tem področju skupaj z okvirnim terminskim načrtovanim ukrepom. Kako boste zagotovili ustrezno število kapacitet, saj vemo, da bo v petih letih te storitve potrebovala številna povojna generacija? Kaj lahko pričakujejo starejši, odvisni od tuje pomoči? V kakšnem deležu bodo te storitve krite iz javnih sredstev? Koliko bodo morali prispevati sami? Ta vprašanja so bila postavljena, sedaj, ko sem bil zgoraj, sem si jih natisnil, imam tudi pred sabo.</p>
               <p>In čisto na kratko bi se še malo, par stavkov v zvezi z dolgotrajno oskrbo. Danes je bilo kar nekaj na to temo rečeno, povedali ste, da zakon, ki je pripravljen, podpirate, vemo sami, da so ta zakon tisti, ki bi ga morali izvajati, kar precej »raztrgali«. Torej, v narekovajih »raztrgali«, da se ne razumemo napačno. In v ukrepih koalicijske pogodbe je par stvari zapisanih in čisto na koncu štiri alineje, ki se mi zdijo pomembne. Nekaj ste že glede tega odgovorili, nekatere stvari pa me zanimajo.</p>
               <p>Predvsem me zanima, kaj to pomeni: »Sistemsko bomo uvedli priprave na upokojitev.« Kaj to pomeni? »Sistemsko bomo uvedli priprave na upokojitev.« To marsikateremu izmed nas ni jasno, kaj to pomeni. In bi vas prosil, da mi nekdo na to odgovori, ker ne vem, kaj to pomeni. V koalicijski pogodbi na strani 7 je to zapisano kot zadnja alineja. In zapisali ste vi, mislim, da tisti, ki so pripravljali koalicijsko pogodbo. Prosim, da si pridobite te podatke. Če na to ne znate odgovoriti, ni nič narobe, ne bom nič jezen, ker vidim po tem, kako ste odreagirali, da tega ne poznate. Ampak bi bilo dobro, da se to razčisti.</p>
               <p>Potem se mi zdi tudi pomembno: »Sprejeli bomo posebne ukrepe aktivne politike zaposlovanja za starejše.« Kateri so ti ukrepi? Kateri, bi rad vedel. »Sprejeli bomo posebne ukrepe aktivne politike zaposlovanja za starejše.« Me zanima, kakšni so ti ukrepi. »Sprejeli bomo ukrepe za preprečevanje socialne izključenosti in nasilja nad starejšimi.« Kateri so ti, ponovno, ukrepi? »Zagotovili bomo ustrezno število usposobljenega kadra.« Kako boste do njega prišli, na kakšen način, ker to ni tako enostavno, vse to ima zadaj finančne posledice, pa tudi teh ljudi, je vprašanje, ali jih je možno s temi kvalifikacijami zadosti najti v tem trenutku. Jaz ne vem, sprašujem vas, morda imate te podatke. »Vzpostavili bomo sistem zagotavljanja kakovosti in varnosti v dolgotrajni oskrbi.« Na kakšen način, konkretni ukrepi.</p>
               <p>To so pač te stvari, na katere bi še rad odgovor. Zdaj, če se da odgovoriti, vas prosim, da mi danes odgovorite, sicer bi vas pa prosil, da v najkrajšem možnem času, če boste danes potrjeni, mi pošljite pisne odgovore. Hvala lepa za odgovore.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala, gospod Pojbič.</p>
               <p>Zdaj bi povedal samo to, nam se čas izteka, morali bomo prekiniti sejo, zato prosim za hitrost in ekspeditivnost, da pripeljemo do konca in da tudi obdržimo sklepčnost, ker nam bežijo ljudje na druge odbore, ki se zdaj dogajajo. Zato bi prosil tudi gospo kandidatko, da kar je možno kasneje odgovori, kar je možno zdaj takoj, ampak bi res prosil kratko, da izpeljemo to našo prvo sejo uspešno do konca.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Hvala za besedo.</p>
               <p>Kdaj se bomo usedli in pripravili spremembe Zakona o delovnih razmerjih in se dogovorili glede dviga penzije. Usedli se bomo takoj, letos, čim prej, skupaj z vsemi začeli pripravljati rešitve in takoj operativno in aktivno k temu pristopili. <stage>/ oglašanje v ozadju/</stage> Seveda, letos, ja, letos, saj je do konca leta še kar nekaj časa.</p>
               <p>Absolutno se strinjam, ni prava pot represija in potem na ta način izkoriščanje delavcev. Tu moramo slediti osnovnim načelom. Vprašali ste me še enkrat glede števila inšpektorjev. Absolutno, ravno zdaj je, saj sem rekla, ravno pravi čas, ko se pripravlja proračun. Jaz mislim, da tudi ta sredstva za zaposlitev inšpektorjev niso zdaj tako velika, da bi lahko ogrozila proračun, da se seveda doseže ta kvotni sistem v skupnem kadrovskem načrtu, da se poveča, absolutno, in tu bom vztrajala, da dosežemo te številke, za katere smo se tudi zavezali.</p>
               <p>Vem, brala sem poročilo Inšpektorata za delo, kršitve delovnega časa so velik problem. Predvsem je tu treba uvesti obvezno evidentiranje delovnega časa, ker drugače ga ne moremo nadzorovati, seveda tudi na način, da ne prihaja do zlorab. In tu bo tudi inšpektorat moral odigrati svojo vlogo.</p>
               <p>Če odgovorim še glede dolgotrajne oskrbe. Absolutno, kolikor mi je poznano, govorila sem tudi z Ministrstvom za zdravje, zakon je že v veliki meri pripravljen. Tu moramo nujno čim prej stopiti skupaj in ta zakon spraviti do čimprejšnjega sprejetja. Dolgotrajna oskrba bo omogočila, da starejši čim dlje ostanejo doma, v svojem okolju, ampak seveda na način, da živijo kvalitetno in varno. In to bo ravno ta sistem dolgotrajne oskrbe tudi omogočal. Vpeljano bo tudi novo obvezno zavarovanje za dolgotrajno oskrbo. Dolgotrajna oskrba, kakor jo jaz razumem, bo razdeljena na več načinov. Posameznik bo lahko zaprosil za sredstva in si bo sam poskrbel za oskrbo, lahko bo koristil storitve, ki bodo na razpolago, kolikor sem brala osnutek zakona, se tudi te storitve širijo, ali pa za osebnega pomočnika, če bodo to najtežji - trenutno se postavlja četrta ali peta kategorija oviranosti -, bo lahko tudi za to zaprosil. Skratka, na način, da starejši čim dlje ostajajo v domačem okolju in se jim omogoči čim bolj kvalitetno življenje.</p>
               <p>Kar se tiče aktivne politike zaposlovanja, tu je mišljena oprostitev plačila prispevkov, da se za starejšega delavca nad 55 let, ki je zdaj, mislim, ureditev, ki je najmanj 6 mesecev na zavodu za zaposlovanje kot iskalec zaposlitve, da je tak delodajalec oproščen plačila prispevkov. Na ta način se stimulira politika aktivnega zaposlovanja in tu moramo seveda s tem tudi nadaljevati.</p>
               <p>Kako doseči usposobljenost kadra. Seveda, usposobljenost kadar je treba doseči z usposabljanji, hitrimi, kvalitetnimi.</p>
               <p>Še glede sodelovanja z Ministrstvom za zdravje glede dolgotrajne oskrbe. Tudi tu je potrebno sodelovanje, na način, tako v političnih krogih kot medresorskem, da ta zakon čim prej sprejmemo.</p>
               <p>Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Besedo za repliko ima gospod Kordiš. Kratko, prosim.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Ja, ja.</p>
               <p>Hvala vam za odgovore, gospa kandidatka. Iz njih veje veliko več konkretnosti, kakor smo jih v zadnjih štirih letih dobili s strani Anje Kopač Mrak. Tako moram reči, da sem pozitivno presenečen. Zanima me le še dvig minimalne plače. Torej, s 1. 1. 2019 za 4,5 %, to je določba v koalicijski pogodbi, drži, zanima pa me, ali boste vi to tudi izvedli zdaj že do konca leta, da z januarjem naslednje leto tisti delavke in delavci na minimalni plači lahko pričakujejo dvig minimalke, no.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Izvolite.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Za dvig minimalne plače smo se dogovorili v koalicijski pogodbi, 4,5 % letno. Kako hitra bo pa časovna dinamika, zdajle v tem trenutku težko rečem. Absolutno se bom zavzemala, da bo to možno v najkrajšem možnem času. Ali je to realno, januar 2019, v tem trenutku težko zagotovim na tem mestu.</p>
               <p>
                  <stage>/ medsebojni pogovor/</stage>
               </p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Gospod Kordiš, dajte, no, ampak <stage>/ smeh/</stage> bi to ustavil jaz počasi<gap n="..."/>
               </p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Kot sem v svoji uvodni razpravi že izpostavil, je dvigovanje minimalne plače že po obstoječih zakonskih parametrih popolnoma v rokah ministra za delo. Tako tu ni nekega usklajevanja, ni zadev, ki bi rabile iti skozi Vlado, to je stvar samo in izključno vaše odločitve. Če vi rečete in izvedete dvig minimalne plače, potem je to to. To je to, se ne rabite z nikomer usklajevati, noben vam ne rabi žegna dat, tako da če želite dvigniti minimalno plačo, to lahko tudi storite.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Izvolite, kandidatka.</p>
            </sp>
            <sp who="KlampferKsenija">
               <speaker>MAG. KSENIJA KLAMPFER:</speaker>
               <p>Ja, saj pravim, če bom prevzela ta resor, bom proučila možnosti, da to naredimo, v skladu z zavezo v koalicijski pogodbi, absolutno.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Okej, hvala.</p>
               <p>Ugotavljam, da je razprava zaključena, torej smo pripeljali voz do tega trenutka.</p>
               <p>V skladu z ustaljeno prakso, gospa kandidatka, vas prosim, da za trenutek zapustite sejno sobo, da bo odbor opravil glasovanje. Čeprav tega jaz ne razumem čisto, ker nas lahko zunaj na ekranu spremlja, če je zdaj prenos, kajne<gap n="..."/>
                  <stage>/ smeh/</stage> Dobro, pa vseeno, da malo olajšamo zadevo.</p>
               <p>Odboru predlagam, da razpravlja in odloča o naslednjem predlogu mnenja: Predstavitev mag. Ksenije Klampfer, kandidatke za ministrico za delo, družino, socialne zadeve in enake možnosti, je bila ustrezna.</p>
               <p> Želi kdo razpravljati o predlogu? Želi kdo pred glasovanjem obrazložiti svoj glas? <stage>(Ne želi.)</stage> Ker ne želi nihče več razpravljati ali obrazložiti glasu, prehajamo na glasovanje o predlogu mnenja, in sicer: Predstavitev mag. Ksenije Klampfer, kandidatke za ministrico za delo, družino, socialne zadeve in enake možnosti, je bila ustrezna. Glasujemo.</p>
               <p>Kdo je za? <stage type="vote-ayes">(8 članov.)</stage> Kdo je proti? <stage type="vote-no">(3 člani.)</stage>
               </p>
               <p>Ugotavljam, da je mnenje sprejeto.</p>
               <p>Prosim, da pokličete kandidatko.</p>
               <p>Obveščam vas, da odbor meni, da je bila vaša predstavitev ustrezna. Iskrene čestitke, gospa kandidatka!</p>
               <p>Določiti moramo še poročevalca odbora na seji Državnega zbora. Običajno je to predsednik odbora, če se strinjate. Hvala.</p>
               <p>Zaključujem točko dnevnega reda in 1. nujno sejo odbora. Vsem se zahvaljujem za sodelovanje ter sodelujočo in kulturno razpravo. Hvala lepa.</p>
               <stage type="time">Seja se je končala 6. septembra 2018 ob 15.22.</stage>
            </sp>
         </div>
      </body>
   </text>
</TEI>
