<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-043-Nujna-2020-10-08">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-043-Nujna-2020-10-08.OZDDSZII" n="043">
               <name>Nujna</name>
               <date when="2020-10-08"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-043-Nujna-2020-10-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-043-Nujna-2020-10-08.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">43. nujna seja</stage>
            <stage type="date">(8. oktober 2020)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je začela ob 12.03.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan in lepo pozdravljeni! Začenjam 43. nujno sejo odbora.</p>
               <p>Obveščam vas, da na seji kot nadomestne članice in člani odbora s pooblastili sodelujejo: iz kvote SMC je z nami gospa Monika Gregorčič, ki jo lepo pozdravljam, in namesto gospoda Jožefa Lenarta je z nami gospa Suzana Lep Šimenko, ki jo tudi lepo pozdravljam. Zaenkrat drugih opravičenih ne vidim, čeprav mislim, da imamo še nekaj članov, ki pa se nam bodo verjetno še pridružili.</p>
               <p>Predlog dnevnega reda ste prejeli s sklicem seje, in sicer: Predlog spremembe proračuna Republike Slovenije za leto 2021 in Predlog proračuna Republike Slovenije za leto 2022. Ker v poslovniškem roku nisem prejela predlogov za spremembo dnevnega reda, je ta določen, kot je bil predlagan s sklicem seje.</p>
               <p>Odboru predlagam, da združimo oba predloga proračunov, tako bomo razpravljali o obeh hkrati. Vidim, da nihče temu ne nasprotuje.</p>
               <p>Prehajamo na obravnavo <title>1.</title> in <title>2. TOČKE DNEVNEGA REDA – PREDLOGA PRORAČUNOV REPUBLIKE SLOVENIJE ZA LETI 2021 IN 2022.</title> Prejeli ste predloga proračunov ter ostalo gradivo, ki je objavljeno na spletnih straneh Državnega zbora.</p>
               <p>Na sejo sem vabila Vlado Republike Slovenije, Ministrstvo za delo, družino, socialne zadeve in enake možnosti, z nami je gospa državna sekretarka, vabili smo Ministrstvo za finance, z nami je gospa Simona Poljanšek.</p>
               <p>Odbor za delo, družino, socialne zadeve in invalide bo današnja dva proračuna obravnaval kot zainteresirano delovno telo, kar pomeni, da bo razen uvodnih besed tistih, ki prihajajo s področja financ, naš odbor obravnaval samo tisti del proračuna, ki je vezan na teme, ki jih pokriva ta odbor, in tako bom vodila tudi razpravo poslank in poslancev.</p>
               <p>Naj povem, da gospo Karmen Furman nadomešča gospod Franc Breznik, ki ga tudi lepo pozdravljam.</p>
               <p>Uvodno besedo najprej dajem, kot že rečeno, Ministrstvu za finance, gospe Simoni Poljanšek, državni sekretarki, da nam poda sliko predlogov proračunov v celoti in kratko predstavi oba proračuna. Potem bo pa besedo dobila državna sekretarka Ministrstva za delo, družino, socialne zadeve in enake možnosti. Izvolite, gospa Poljanšek.</p>
            </sp>
            <sp who="PoljanšekSimona">
               <speaker>SIMONA POLJANŠEK:</speaker>
               <p>Lepo pozdravljeni! Hvala za besedo, spoštovana predsednica. Kot je bilo najavljeno, bom uvodoma podala okvirno informacijo.</p>
               <p>Torej, kot veste, je Vlada Republike Slovenije sprejela predlog sprememb proračuna za leto 2021 in nov predlog proračuna za leto 2022. Oba predloga proračunov sta pripravljena v zaostrenih razmerah, ki so posledica epidemije z boleznijo covid-19, na podlagi ukrepov za omejitev njenih negativnih posledic kot tudi načrtov za okrevanje gospodarstva ter skrbi za državljane.</p>
               <p>Spremenjeni proračun za leto 2021 predvideva prihodke v višini 10,7 milijarde evrov in odhodke v višini 13,5 milijarde evrov. Medtem ko novi predlog proračuna za leto 2022 predvideva prihodke v višini 11 milijard evrov in odhodke v višini 12,6 milijarde evrov.</p>
               <p>Makroekonomske napovedi, ki jih je pripravil Umar, kažejo, da bi lahko po 6,7 % padcu gospodarske aktivnosti v letu 2020 dosegli 5,1 % rast BDP v letu 2021 in 3,7 % rast BDP v letu 2022. Na tej podlagi se ocenjuje postopno naraščanje prihodkov proračuna, tako se bo proračunski primanjkljaj v prihodnjih letih zmanjševal. Tako se načrtuje proračunski primanjkljaj v letu 2021 v višini 2,7 milijarde evrov oziroma 5,6 % bruto domačega proizvoda, v letu 2022 pa v višini 1,6 milijarde evrov oziroma 3,1 % bruto domačega proizvoda.</p>
               <p>To bi bil na kratko okvir. Okoliščine in izhodišča načrtovanja obeh proračunov ter pristop upravljanja javnih financ bodo pa, kot je bilo že povedano, predstavljeni na seji matičnega Odbora za finance, medtem ko so programske vsebine in posebnosti prikazane v finančnih načrtih posameznih resorjev.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za splošno sliko, oris obeh proračunov.</p>
               <p>Besedo dajem državni sekretarki Ministrstva za delo, gospe Mateji Ribič, da se osredotoči bolj na tiste postavke, ki so vezane na naše delo znotraj tega odbora. Izvolite, gospa Ribič.</p>
            </sp>
            <sp who="RibičMateja">
               <speaker>MATEJA RIBIČ:</speaker>
               <p>Hvala lepa za besedo.</p>
               <p>Lep pozdrav, predsedujoča, poslanke in poslanci ter ostali prisotni!</p>
               <p>Če pogledamo predloga proračunov za leti 2021 in 2022, najprej opazimo, da je proračun za leto 2021 za 290 milijonov nižji od rebalansa za 2020 in znaša milijardo in 937 milijonov, predlogu proračuna za 2022 pa je nižji še za 48,6 milijonov evra, glede na rebalans 2020 in znaša milijardo in 889 milijonov. Vendar, ker je bilo leto 2020 izjemno leto in ker je ogromno stroškov bilo povezano s Covidom, je, če želimo gledat neko bolj točno primerjavo, potrebno odštet vsa ta sredstva, ki so bila namenjena Covidu in potem dejansko vidimo, da so sredstva predvidena v letu 2021 višja za 123 milijonov in sredstva v letu 2022 višja za malo manj kot 77 milijonov evrov.</p>
               <p>Jaz bi šla zdaj po teh glavnih postavkah, kjer je bilo največje povišanje in ena postavka, kjer je bilo največje znižanje, glede na rebalans za leto 2020. In sicer, največja povišanja so predvidena na denarni socialni pomoči in na varstvenem dodatku in sicer za 14 milijonov, tako v letu 2021, kot tudi v letu 2022. To je povezano tudi s tem, da nekako vsako leto se prejemniki do denarne socialne pomoči, se povečujejo za približno 1 % in pa predvidevamo tudi, da zaradi te epidemije Covid, da bo nekako se ta procent še povečal in da bo bilo prejemnikov denarne socialne pomoči nekoliko več. Za dobrih 10 milijonov v letu 2021 in 17 milijonov v letu 2022, se povečujejo tudi sredstva na osebni asistenci. Tukaj gre za velik dvig števila uporabnikov, ki jim še vedno narašča. Samo za primerjavo lahko povem, da v januarju 2019, je bilo 300 uporabnikov, v juliju 2020 pa že tisoč 800 uporabnikov in ta številka tudi še vedno raste.</p>
               <p>Dodatna sredstva oziroma bistveno več sredstev smo zagotovili tudi na starševskih nadomestilih. Gre se za nekako 22 dodatnih milijonov in 25 dodatnih milijonov v letu 2022. Razlog tukaj pa je, da je bil dvig materinskega, očetovskega in starševskega nadomestila, ki se bo dvignil na 547 evrov in pa tudi dvig pomoči ob rojstvu otroka, na 350 evrov. Še teh dodatnih 20 milijonov, pa predvidevajo, so pa finančne posledice sprejetega zakona, da se prispevki od tistega starša, ki koristi ta krajši delovni čas, plačujejo od njegove povprečne plače in ne več od minimalne plače, tako kot je bilo to do sedaj oziroma je do 31. 12. 2020.</p>
               <p>Sredstva se povečujejo tudi na štipendijah, glede na rebalans 2020, ker, ko smo obravnaval rebalans 2020, je bilo obrazloženo, da se sredstva manjšajo, zaradi tega, ker je bilo še kar veliko sredstev v Proračunskem skladu Ministrstva za delo, v naslednjem letu in potem v 2022, se pa predvideva, da se bo nabralo bistveno manj denarja od koncesij, od študentskega dela, ki se zlivajo, pač, ta sredstva se zlivajo v ta sklad in ker bo teh sredstev manj, bo bilo potrebno bistveno več zagotovit denarja iz integralnega proračuna, zato, da bodo vsi upravičenci do štipendije, štipendijo tudi prejeli. Družinski prejemki so tudi ena izmed vrst odhodkov, ki se povečujejo in sicer, v letu 2021 za 5 milijonov in v 2022 za 7,8 milijonov. Tukaj gre predvsem za dvig starševskega dodatka s 1. 1. 2021 in pa za redno usklajevanje z marcem, leta 2021. Tudi otroški dodatek se dviguje, vsako leto, za 6 milijonov, glede na rebalans 2020. Razlog je pa to, redno usklajevanje v mesecu marcu. Subvencioniranje študentske prehrane je tudi ena od tistih postavk, ki se je z rebalansom 2020 zmanjšala, zaradi tega, ker ni bilo toliko velikega koriščenja bonov, zaradi epidemije Covid. Predvidevamo, da bo v letih 2021 in 2022 koriščenje nekako enako kot pred epidemijo, tako tudi sredstva zagotavljamo v takšnem obsegu, kar pomeni vsako leto 2,5 milijona več, kot je bilo predvideno v rebalansu. Nadalje se zvišujejo še transferji vojnim invalidom, veteranom in žrtvam vojnega nasilja, pa tudi transferji za socialno vključevanje invalidov. Kjer se pa pričakuje oziroma so predlagana največja znižanja glede na rebalans za leto 2020, so pa transferji brezposelnim. Ti transferji so se izjemno povečali v letu 2020 zaradi epidemije covid-19 in vseh posledic, ki so nastale na trgu dela. Se pa potem v letih 2021 in 2022 nekako pričakuje manjše število upravičencev do denarnega nadomestila, kot jih je v letu 2020. Razlog je tudi v tem, da je pravica do denarnega nadomestila časovno omejena in se bo določenim prejemnikom denarnega nadomestila ta pravica v letu 2021 tudi iztekla in denar, ki jim ga bo zagotovila država, ne bo šel več iz tega konta, ampak verjetno iz denarne socialne pomoči.</p>
               <p>Družinski prejemki so tudi ena izmed vrst odhodkov, ki se povečujejo in sicer, v letu 2021 za 5 milijonov in v 2022 za 7,8 milijonov. Tukaj gre predvsem za dvig starševskega dodatka s 1. 1. 2021 in pa za redno usklajevanje z marcem, leta 2021. Tudi otroški dodatek se dviguje, vsako leto, za 6 milijonov, glede na rebalans 2020. Razlog je pa to, redno usklajevanje v mesecu marcu. Subvencioniranje študentske prehrane je tudi ena od tistih postavk, ki se je z rebalansom 2020 zmanjšala, zaradi tega, ker ni bilo toliko velikega koriščenja bonov, zaradi epidemije Covid. Predvidevamo, da bo v letih 2021 in 2022 koriščenje nekako enako kot pred epidemijo, tako tudi sredstva zagotavljamo v takšnem obsegu, kar pomeni vsako leto 2,5 milijona več, kot je bilo predvideno v rebalansu. Nadalje se zvišujejo še transferji vojnim invalidom, veteranom in žrtvam vojnega nasilja, pa tudi transferji za socialno vključevanje invalidov. Kjer se pa pričakuje oziroma so predlagana največja znižanja glede na rebalans za leto 2020, so pa transferji brezposelnim. Ti transferji so se izjemno povečali v letu 2020 zaradi epidemije covid-19 in vseh posledic, ki so nastale na trgu dela. Se pa potem v letih 2021 in 2022 nekako pričakuje manjše število upravičencev do denarnega nadomestila, kot jih je v letu 2020. Razlog je tudi v tem, da je pravica do denarnega nadomestila časovno omejena in se bo določenim prejemnikom denarnega nadomestila ta pravica v letu 2021 tudi iztekla in denar, ki jim ga bo zagotovila država, ne bo šel več iz tega konta, ampak verjetno iz denarne socialne pomoči.</p>
               <p>To so glavna povečanja in znižanja glede na rebalans 2020. Za vsa vprašanja smo seveda na voljo. Danes je z mano tudi direktorica Direktorata za trg dela, za socialne zadeve in tudi vodja financ, tako bomo lahko na vse odgovorili, kar bo treba. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala, gospa Ribič, za natančno predstavitev obeh proračunov, vezanih na ta odbor.</p>
               <p>Odpiram razpravo poslank in poslancev. Bi pa prosila, da se poslanci in vsi skupaj v razpravi dejansko osredotočimo na proračunske postavke, vezane na Ministrstvo za delo, in ne širimo razprave na vse druge teme, kajti danes, kot že rečeno, obravnavamo predloga proračunov za leti 2021 in 2022. Preden dam besedo gospodu Kovačiču, naj samo povem, da gospoda Soniboja Knežaka nadomešča gospa Bojana Muršič, ki jo lepo pozdravljam. Besedo ima gospod Aljaž Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica.</p>
               <p>Spoštovana državna sekretarka s sodelavci, kolegice in kolegi!</p>
               <p>Sam se bom dotaknil štirih postavk, ki so v proračunu. Zdaj ne bom izgubljal besed, koliko je vreden proračun, kako ga bomo odplačali, o tem bo na seji Odbora za finance in tudi na plenarni seji dovolj povedanega.</p>
               <p>Prvo vprašanje imam glede programa socialnega varstva, kjer sicer dajete več kot 50 milijonov evrov več, pod to spada tudi osebna asistenca. Najverjetneje ste seznanjeni, da je to osebno asistenco predlagala vaša stranka, koliko so se povečala sredstva in se povečujejo iz leta v leto. V Listi Marjana Šarca podpiramo osebno asistenco, ampak me zanima, glede na to, da se očitno spet povečujejo sredstva, kdaj mislite pripraviti ta zakon, da bo to urejeno tako, kot mora biti.</p>
               <p>Drugo vprašanje, gre za trg dela in delovne pogoje. Denarna nadomestila povišujete za več kot 40 milijonov evrov, obenem pa namenjate le dobrih 5 milijonov evrov za spodbude za zaposlovanje. Če se ne motim in me spomin ne vara, ste v rebalansu proračuna vzeli za spodbude za zaposlovanje, vemo, kdo so bili največje žrtve ZUJF, da so bili to mladi. In me zanima, ali ti PKP-ji niso bili tako uspešni, kot ste predvideli, glede ohranjanja zaposlitev, glede na to, da namenjate več kot 40 milijonov evrov za denarna nadomestila, medtem ko za spodbude za zaposlovanje pa zelo malo. In me zanima, kako boste vse te mlade in vse brezposelne, ki se povečujejo, saj se je v zadnjem letu brezposelnost povečala, mislim, da celo za več kot 20 %, na kakšen način boste spodbujali, da se bodo ti ljudje lahko zaposlovali. Potem, tretja zadeva, gre za Podprogram – Rehabilitacija in zaposlovanje invalidov, ki jim jemljete, mislim da, 10 tisoč evrov. Ali je to smiselno, glede na to, da imamo rekordni proračun, da tudi vaše ministrstvo dobi več denarja, ali niso invalidi tisti, ki so med bolj ogroženimi skupinami v Sloveniji? In v čem je smisel, da se jim jemlje denar in na kakšen način? Kaj dejansko pomeni to za njih? Kje bo jim se poznalo v vsakdanjem življenju?</p>
               <p>Četrta zadeva in zadnja zadeva pa je, ki sem jo tudi že večkrat izpostavljal na sejah, ko smo obravnavali PKP, gre za štipendije. Zdaj, vi ste, danes v svoji obrazložitvi proračuna omenili, da se za štipendije daje več denarja. Zdaj, sam, ko gledam te finance, opažam, da boste vzeli štipendijam, nekaj manj kot 3 milijone in me v prvi vrsti zanima, zdaj, kateri podatek drži – ali drži podatek, da zvišujete sredstva za štipendije in ali drži podatek da, ki ga imam sam, da jemljete okrog 3 milijone evrov za državne in Zoisove štipendije? In v primeru, da jim jemljete, ali gre, glede na to, da smo povečali ta cenzus, se pravi, kdo je upravičen do štipendije, bi potemtakem moralo, se pravi, iti, tako kot ste sami rekli, več denarja. Če pa gre manj denarja, pa me zanima, ali je to posledica tudi tega, da niste upoštevali tudi našega amandmaja, ki smo ga dali v Listi Marjana Šarca, da bi se upoštevali tudi izjemni dosežki, ki so bili pridobljeni v zadnjem šolskem letu?</p>
               <p>Toliko zaenkrat z moje strani, hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam in tudi hvala, ker se res držite teme, ki je danes na dnevnem redu. Tako se lahko tudi bistveno bolj učinkovito dela tudi v tem odboru.</p>
               <p>Zdaj predlagam, da opravimo najprej razprave poslank in poslancev - nekaj jih je že prijavljenih – potem pa bom dala besedo državni sekretarki, če bo potrebno tudi kaj iz financ odgovoriti, boste odgovorili, drugače pa, zaenkrat, so namenjena vprašanja državni sekretarki z Ministrstva za delo.</p>
               <p>Sedaj dajem besedo gospe Andreji Zabret.</p>
               <p>Izvolite.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Hvala za besedo.</p>
               <p>Ja, jaz se bom zdaj v prvi točki vseeno malo bolj na splošno osredotočila glede proračuna, potem pa imam tudi nekaj vprašanj, konkretno s področja dela.</p>
               <p>Zdaj, proračun, ki smo ga dobili na mizo, ko si ga na hitro pogledal, v bistvu težko kaj rečeš, da ni v redu. Namreč, na vseh postavkah, ki so, se dodaja. Ampak, moram to, pač reči, da papir prenese vse. Zdaj, kot sem že omenila, na vseh postavkah dodajate sredstva, kljub temu, da se nam je zgodila kriza in kljub temu, da nas čakajo težki časi tudi drugo leto. Zdaj vemo, da epidemija ne bo tako hitro minila. Prvič tudi zato, ker ne vemo, kdaj lahko pričakujemo cepivo, po drugi strani pa, kakršne številke so trenutno, glede okuženih, lahko rečemo, da trenutna Vlada ne obvlada epidemije. Zato smo sled tega lahko tudi zelo zaskrbljeni. Gospodarstvu si v nobenem primeru ne more privoščiti še enega popolnega zaprtja, namreč, v primeru še enega »lockdown-a«, si gospodarstvo sigurno ne bi opomoglo še lep čas, s tem da, če pogledamo, da še s prvega vala določene dejavnosti še vedno ne delujejo, kot so recimo, na splošno, industrija srečanj, tudi kultura ima izredne težave in tako naprej.</p>
               <p>Zdaj, če pogledamo na splošno prihodke proračuna za leto 2021, se bom osredotočila, so v višini 10,7 milijard, kar je za dobrih 400 milijonov manj od sprejetega proračuna, odhodki pa so v višini 13 milijard in pol, kar pa pomeni za dobre 3 milijarde več, kot v sprejetem proračunu. To pomeni, da nas v letu 2021 čaka primanjkljaj v višini 2 milijardi 75 oziroma 5,6 % od BDP.</p>
               <p>Zdaj, v letu 2021 se bo Vlada tudi zadolžila za dodatnih 6,7 milijard. In če seštejemo vse proračunske minuse od leta 2020, ki ga pričakujemo letos 4,2 milijardi, ki smo ga sprejeli z rebalansom pred nekaj dnevi, primanjkljaj v letu 2022 še 2,7 milijardi pridemo na skupno številko 8 milijard in pol proračunskega minusa in če smo pogledali proračunski memorandum, ki je bil tudi predstavljen v ponedeljek, ki nam tudi razkriva za koliko se bo Slovenija zadolžila v naslednjih treh letih je ta številka enormna in to pomeni 18,2 milijardi evrov.</p>
               <p>Vlada opravičuje spremembo proračunov za leto 2020 in 2021 zaradi izjemnih okoliščin, seveda, to popolnoma drži, saj nobeden ni vedel, da se bo zgodil Covid. Posledično s tem je padla gospodarska rast, potrošnja se je zmanjšala, izvoz, investicije. Vsekakor so to razlogi, ki so potrebni, da se ukrepa in tudi sprejema določene interventne zakone. Vendar sprejemanje teh interventnih zakonov gre pravzaprav že kot po tekočem traku in mislim, da bo potrebno tudi tu malo se osredotočiti kaj so ukrepi, ki so povezani z epidemijo in kaj so ukrepi, ki niso povezani z epidemijo. Namreč, v vsakem PKP-ju se prikrade kakšen člen, ki pravzaprav nima nobene povezave z interventnimi ukrepi.</p>
               <p>Poleg tega moram reči, da tudi že pri samem rebalansu, ki je bil izredno netransparenten, kjer si zelo težko razbral kateri stroški so povezani z epidemijo in kateri ne. Zato me tudi v nadaljevanju potem zanima, ko gledam posebni del proračun, recimo, za leto 2021 je skoraj na vseh ministrstvih na postavki intervencijski programi in obveznosti, kjer so sredstva za financiranje epidemij praktično ni predvidenih nobenih sredstev. Kolikor vem določeni ukrepi, ki bodo podaljšani v letu 2021, kar se tiče Covid-a, se bodo tudi izvajali in financirali, če ne drugo vsaj čakanje na delo. In me pač zanima kje so ta sredstva predvidena.</p>
               <p>Številke, ki sem jih prej omenila glede proračunskega minusa in zadolževanja so res ogromne in mislim, da se vsi lahko upravičeno vprašamo kaj bomo naredili s tem denarjem in kam ga bomo dali. Vsi tudi vemo, da enkrat bomo morali ta denar vrniti. Seveda ob vsem tem bi sicer rada povedala, da ne problematiziram toliko samega zadolževanja, ker trenutno državno potrošnjo spodbuja celotna Evropa in celotna EU rešuje Covid krizo na tak način. Vendar predvsem moram poudariti, da je pomembno kam gre ta denar, kako se bo porabil in pa v kakšne projekte bo šel, da se nam ne zgodijo razne maske, rokavice, neustrezni ventilatorji in pa mogoče v prihodnosti kakšni nasedli projekti.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospa Zabret, jaz bi vas samo prosila, da se osredotočite na postavke, ki so vezane na ta odbor. Kajti, proračun v celoti bo obravnaval še Odbor za finance. Takrat se boste seveda lahko bolj na široko razpravljali<gap n="..."/>
               </p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>V redu, sem razumela<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa bi vas res prosila, tako kot je vaš kolega, moram reči, da je zelo upošteval, da danes res obravnavamo samo ta del, ki je vezan na delo, družino, socialne zadeve in invalide. Izvolite.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Ja, hvala predsednica. Bom upoštevala, sem pa že v začetku rekla, da bom malo bolj na široko, ampak bom malo skrajšala, pa se osredotočila ja.</p>
               <p>Se pravi, če grem potem konkretno na Ministrstvo za delo vemo, da dobiva več, 308 milijonov. In me predvsem potem zanima na postavki podprogram Denarna nadomestila brezposelnim se sicer povišujejo, ampak s predlogom pa se zmanjšujejo sredstva skoraj za 3 milijone na postavki podprogram Storitve trga dela in me v bistvu, imam tu vprašanje, zakaj se v teh časih, ko brezposelnost narašča in tudi UMAR opozarja na to, ko bodo ukrepi COVID prenehali, da lahko pričakujemo tudi višjo brezposelnost, zakaj ste tu vzeli sredstva za storitve vseživljenjske karierne orientacije in po posredovanju zaposlitve, financiranje projektov EaSI in PROGRESS, to je program EU za zaposlovanje socialnih inovacij. Po drugi strani pa ste dodali skoraj toliko sredstev za področje vseživljenjskega učenja. Tako da bi imela v bistvu to vprašanje, zakaj se tu zmanjšujejo sredstva, potem sem vas že prej vprašala, če mi lahko poveste glede sredstev za financiranje epidemij na postavki intervencijski programi in pa, kje so, ali so zagotovljena oziroma predvidena kakšna sredstva glede dolgotrajne oskrbe. Sicer vemo, da zakon o dolgotrajni oskrbi še ni sprejet, ampak me vseeno zanima, če so tudi za to kakšna sredstva dodatna še namenjena. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, naj vas samo opozorim, da dolgotrajna oskrba sicer kot zakon, ki je še v pripravi, spada pod Ministrstvo za zdravje, je pa res, da veliko vsebine sodi prav na naš odbor, ampak tako so se takrat odločili.</p>
               <p>Sedaj pa dajem besedo gospodu Primožu Siterju, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala lepa, predsednica, za besedo, spoštovane kolegice in kolegi, dober dan.</p>
               <p>Najprej moram izreči nekaj nezadovoljstva nad naslednjim dejstvom. Obravnavamo proračun za naslednji dve leti. Ključni dokument za politiko, v našem primeru socialno politiko, politiko dela, socialnega varstva, dolgotrajne oskrbe in tako naprej. Vem, da poslovniško tukaj ni jasne usmeritve, ampak simbolno bi se pa spodobilo, da je pri tako ključnem dokumentu, pri obravnavi tako ključnega dokumenta z nami pristojni minister. Jaz vem, da državna sekretarka poslovniško lahko, bržkone opremljena z vsemi odgovori in se lahko vključi v razpravo, ampak, simbolno pa mislim, da je to velik pokazatelj tega, na kakšen način tudi ta vlada deluje.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Naj samo opozorim, zato da ne bo potem nobenih dilem, državna sekretarka je seveda po poslovniku tukaj, nadomešča ministra, ki je trenutno na seji vlade. Samo da opozorim in se mi zdi to pomembno povedati, marsikaj se dogaja in mi imamo relevantno sogovornico tukaj, ki bo odgovorila na vsa vaša vprašanja. Izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, dnevni red seje vlade, mislim, da nam je znan, združevanje agencij pod isto streho, zdaj če je to ministrova prioriteta v odnosu do reševanja, ne vem, revščine med 260 tisoč ljudmi ali pa 40 tisoč otroki, pa če mu je to bolj pomembno, kot reševanje situacije 12 tisočih ljudi, ki čakajo na mesto v domu za starejše, potem je to stvar, ki jo bo moral on razčistiti pred svojim ogledalom.</p>
               <p>Kakorkoli, zdaj pa kar se tiče tega proračuna. Zdaj, 4,2 milijardni primanjkljaj se je že zgodil oziroma je že bil ovekovečen v rebalansu proračuna za leto 2020, vlada Janeza Janše v proračunih potem za naslednji dve leti zopet načrtuje ogromne primanjkljaje, slabe 3 milijarde za naslednje leto in 1,6 milijarde za leto 2022, poleg tega so tukaj napovedi za dodatno zadolževanje v višini 6,7 milijard za leto 2021 in 4,2 milijarde za leto 2022. Zopet bom kritičen ob ogromnem načrtovanem povečanju torej javnofinančnih izdatkov in to v času zdravstvene in gospodarske krize, ki, kot ji še nismo bili priča v zgodovini Slovenije, je absurdno, da na celi, celovito na ravni celotnega proračuna vlada ni zagotovila dovolj sredstev za krepitev ali pa vsaj za preživetje javnega zdravstva, da ni zagotovila dovolj sredstev za izgradnjo domov za starejše, za gradnjo stanovanj, za raziskovanje in znanost in tako naprej. In da se je na drugi strani raje odločila, navkljub vsem rdečim številkam, ki sem jih naštel, za enormno povečanje izdatkov, sramotno, ogabno, ogromno povečanje izdatkov za povsem nepotrebno oborožitev. Tu so prioritete Vlade jasne. Država je v tem trenutku, upam si trditi, najbolj ogrožena ravno socialno, ravno na področju, ki ga obravnavamo danes, ravno na področju, ki bi ga proračuna za leti 2021 in 2022 lahko rešila ali pa vsaj omejila. In od Vlade bi tu pričakoval več premisleka, več konkretne akcije.</p>
               <p>Zopet bom kritičen ob ogromnem načrtovanem povečanju torej javnofinančnih izdatkov in to v času zdravstvene in gospodarske krize, ki, kot ji še nismo bili priča v zgodovini Slovenije, je absurdno, da na celi, celovito na ravni celotnega proračuna vlada ni zagotovila dovolj sredstev za krepitev ali pa vsaj za preživetje javnega zdravstva, da ni zagotovila dovolj sredstev za izgradnjo domov za starejše, za gradnjo stanovanj, za raziskovanje in znanost in tako naprej. In da se je na drugi strani raje odločila, navkljub vsem rdečim številkam, ki sem jih naštel, za enormno povečanje izdatkov, sramotno, ogabno, ogromno povečanje izdatkov za povsem nepotrebno oborožitev. Tu so prioritete Vlade jasne. Država je v tem trenutku, upam si trditi, najbolj ogrožena ravno socialno, ravno na področju, ki ga obravnavamo danes, ravno na področju, ki bi ga proračuna za leti 2021 in 2022 lahko rešila ali pa vsaj omejila. In od Vlade bi tu pričakoval več premisleka, več konkretne akcije.</p>
               <p>Že v proračunskih dokumentih je razvidno, da je Vlada bistveno več energije posvetila oboroževanju, ne govorim samo o finančnem delu, govorim o vsebinskem delu. Na postavkah oboroževanja so jasne definicije, tudi minister Tonin je zelo jasen v svoji dikciji. Na drugi strani imamo pa Ministrstvo za zdravje in Ministrstvo za delo, ki v bistvu o tem, koliko denarja bodo v tem obdobju potrebovali, recimo za investicije v zdravstveno infrastrukturo ali pa v domove za starejše, in o tem, koliko denarja bodo za to sploh dobili, v bistvu nimajo pojma. To je moja generalna kritika tega proračuna uvodoma.</p>
               <p>Kar se tiče konkretnih stvari v zvezi s proračunom, torej socialnega resorja, pa sledeče. Glede na situacijo je ustrezno, da ne bom samo črnogled, da se zvišujejo sredstva za kritje nadomestil za brezposelnost glede na sprejeti proračun, ker bo teh več, kot je ob sprejetju proračuna za leto 2021 predvideno. Opozoril bi, kot kolega Kovačič, tudi na problematiko sredstev za štipendije, kar je precej nepojasnjeno. Glede na sprejeti proračun se znižujejo sredstva za štipendije za 3 milijone. Zakaj zmanjšanje, je moje vprašanje, zakaj zmanjšanje na tej postavki. Sploh v luči tega, da smo v obdobju, ko so pa res študenti potegnili v tem koronskem času, tisti študenti, ki so že tako ali tako na socialnem dnu, najkrajšo. Običajno se takšni študenti zatekajo v študentsko delo, v nekih panogah, ki so že v startu slabo plačane, v gostinstvu, trgovini in tako naprej. Ostali so brez tega, zdaj pa je nad njimi še ta križ proračunskega reza, velikega 3 milijone, v štipendije. Tu bi prosil državno sekretarko, če lahko pojasni, kaj ta 3-milijonski rez v štipendije pomeni.</p>
               <p>No, morebiti najbolj pereča točka celotnega tega proračunskega ustroja pa je dolgotrajna oskrba. Dolgotrajna oskrba, ki se sicer dotika tako zdravstvenega kot socialnega resorja, tako se bom v tem delu osredotočil na socialni del, ki ga ta odbor pokriva. V Levici smo vedno predlagali povišanje sredstev, kadarkoli je bil na mizi predlog proračuna ali rebalansa proračuna, povišanje sredstev za ta namen, torej za dolgotrajno oskrbo. V zadnjih proračunih za 2020 in 2021 smo predlagali, če se spomnite, dvig za 65 milijonov. Trenutno stanje, že brez te krize vmes, je porazno, iz sprejetega proračuna za 2021 pa se sredstva z 12,3 milijona sicer dvigujejo za 10 milijonov in pol, na 22,8 – letos, mimogrede, je bilo na tej postavki realiziranih zgolj 8 milijonov -, in ta dvig bi si človek lahko na prvo oko razlagal kot, o, super dobra novica, dviguje se. Ampak problem nastane, ko nacionalni razvojni program pokaže, da je za novogradnjo, adaptacijo, rekonstrukcijo in opremo domov za starejše namenjenih zgolj 17 milijonov evrov v letu 2021 in v letu 2022. Moje vprašanje je naslednje. V preteklosti – minister se je že na samem zaslišanju opredelil oziroma izrazil neko željo ali pa namero, da bo zgradil nove domove in tudi v preteklosti je vrgel na mizo predlog, da bo zgradil pet novih domov. Pet domov, za katere je trdil, da se bodo gradili torej iz proračunskih sredstev.</p>
               <p>Zdaj, te namere v proračunskih dokumentih ni. Ta proračun ne predvideva neke širše gradnje javnih domov za starejše, ne predvideva teh pet domov. Ampak se, kot razumem, pa me popravite, če se motim, usmerja v neko popolnoma drugo politiko. In to je prepuščanje te težave trgu. Kot je to Republika Slovenija počela že zadnjih 14 let in kar se ni obrestovalo nikakor. Samo Računsko sodišče je prišlo do svojih zaključkov in trdilo, da je opozorilo na to diskriminacijo do starostnikov, do nedostopnosti do domov in tako naprej.</p>
               <p>Zdaj, moje vprašanje je, spoštovana državna sekretarka, zelo preprosto, kateri so ti domovi, kdaj se bodo gradili, kje se bodo gradili in koliko od tistih 12 tisoč čakajočih starostnikov bo v njih našlo svoje mesto? Na kakšen način bo ta javna mreža obogatena oziroma okrepljena in če ne, po kakšni logiki zagovarjate, kaj so prednosti zagovarjanja tržne dejavnosti, ko pa se je izkazala za neplodno in neučinkovito?</p>
               <p>Torej, moja vprašanja, če povzamem so zelo preprosta. Zakaj je tako zelo nedefiniran del proračuna na socialnem področju, kaj je z domovi za starejše, torej kje je teh pet domov, kdaj bodo zgrajeni, koliko postelj bodo prinesli in potem še to dodatno vprašanje v zvezi s štipendijami, nepojasnjeno, zakaj tri milijone evrov manjka.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Saj nekatera vprašanja se tudi podvajajo, tako da bo državna sekretarka na koncu odgovorila. Besedo dajem gospodu Kordišu. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>Proračuna za leto 2021 in 2022 dosegata rekordne višine, dotikam se številk 13 milijard evrov. To je v resnici dobra novica. Malo manj dobra novica je, da se te številke dosega z zadolževanjem. Napovedano zadolževanje za leto 2021, 6,7 milijarde evrov in za leto 2022, 4,2 milijarde evrov. Se pravi skupaj v dveh letih astronomskih 10 milijard evrov.</p>
               <p>To samo po sebi v resnici ni problem. Država ni ne gospodinjstvo, država niti ni podjetje in ne vrača svojih posojil v nekemu klasičnemu smislu. Država svoja posojila refinancira. Da pa to lahko stori, je pa potrebno ta denar, ki ga pridobi z zadolževanjem pametno investirati. V kritične družbene podsisteme, ki lahko dvignejo blaginjo družbe in ki lahko pospešijo nek razvojni preboj. Žal, v proračunu za leti 2021 in 2022 tega razvojnega preboja ali dviga blaginje družbe ni.</p>
               <p>Država se bo zadolževala pod vlado Janeza Janše, zato da kupuje orožje. 780 milijonov evrov je še vedno predvidenih, da se jih nameni za strelivo, za oklepnike, za helikopterje, ki niso mišljeni kot zaščita in reševanje, ampak kot vojni helikopterji. Potem pa na mizo dobimo proračun Ministrstva za delo. Prav ta hip ga obravnavamo, ki pa izgleda precej žalostno. Verjetno manj žalostno, kakor bi zgledal brez zadolževanja, a najmanj, kar smo v Levici pričakovali so pospeševana vlaganja v gradnjo domov starejših. Teh vlaganj v proračunu, za 2021 in 2022 ni.</p>
               <p>Čeprav smo zdaj pol leta poslušali zlasti poslansko vrsto in ministrsko vrsto NSi, da bo postavljenih pet domov za starejše občane. Iz proračuna to ni razvidno. Lepa ideja, ampak proračunske številke, investicije v skrbstvo starejših ne odražajo. In moje prvo vprašanje na tej točki je, glede na to, da sredstva v teh proračunskih dokumentih manjkajo, edina stvar, ki jo imamo, je predvidenih tistih nekaj 17 milijonov evrov, pa še to v nacionalnem razvojnem programu, kje bo zgrajenih, naj bi bilo zgrajenih in s katerimi sredstvi teh pet domov za starejše. Pri tem, da postavimo še gradnjo domov starejših občanov v nek širši kontekst. Pet domov starejših občanov je pljunek v morje. Mi imamo 12 tisoč ljudi, ki čaka na domsko oskrbo. Imamo obstoječe kapacitete, obstoječe domove starejših, ki so napeti do onemoglosti, ne samo prostorsko, tudi kadrovsko. Res je, da iz izrednih ukrepov izhaja, da naj bi zaposlovali 550 kadrovskih okrepitev v domovih starejših občanov, ampak vprašanje je, kje bomo te ljudi, ki so pripravljeni delati garaško v domovih starejših dobili. Še posebej v epidemiji, kjer se tako zelo radi domovi spremenijo v žarišča, seveda, ne sama po sebi, ampak zaradi tega, ker jih Vlada ni primerno zaščitila. Tudi to, da se s Covidom v domovih oziroma med starostniki z oskrbo sooča na način nekih rumenih in rdečih con je naravnost noro, saj so izkušnje iz tujine pokazale, da je veliko boljše priskrbeti ustrezne alternativne kapacitete v katere se lahko oskrbovance namesti, recimo, tiste, ki so okuženi, niso pa oboleli. In ker pač te cone notri ne delujejo, ne samo da se okužbe s Covid-19 širijo me starostniki, ki so pač rizična skupina, tudi delovni režim je stopnjeval svojo intenzivnost, pa so bili že sedaj domovi kadrovsko popolnoma napeti. Večkrat sem že povedal na tem odboru, pa bom še enkrat, ena medicinska sestra na eni nočno preloži tudi do dve toni v svoji izmeni. In to ne dve toni krompirja, ampak starostnikov. Se pravi, dragocena skrb za življenje, ki uničuje hrbtenice medicinskih sester zaradi tega, ker jih ni dovolj, čeprav se pač trudijo, da delajo včasih tudi v nemogočih pogojih in zagotovo so 12., 13. urne izmene v rdečih conah absolutno nemogoči pogoji. Kako daleč lahko to proračun reši? Zgolj do neke mere je stvar drugih ukrepov, je stvar drugih zakonov. Zagotovo se pa v proračunskih številkah odražajo investicije v čisto materialnem smislu. Kje lahko pričakujemo, gospe in gospodje, nove domove starejših občanov? S katerimi sredstvi? Iz katerih postavk? In mimogrede, še h kadrovskemu vprašanju. Karkoli smo vas v Levici spraševali kakšne so, recimo, kadrovske potrebe malo daljše ročnosti, je ministrstvo molčalo. Odgovora nismo dobili. Tudi tiste predvidene dodatne zaposlitve, o katerih sem eno minuto nazaj govoril, so kratkoročne narave in vpisne v interventno zakonodajo, se pravi tudi to ni ne vem s kakšno dolgoročnostjo rešeno. In seveda odsotno tudi iz proračuna. Skratka, eno veliko razočaranje, kar se tiče skrbstva starejših, domovi za starejše. Edino okrepitev, ki jo dobivajo, pa še to bom postavil v navednice, so v koncesiji. Očitno Nova Slovenija na Ministrstvu zadelo, edina stvar, ki jo zna oziroma Vlada Janeza Janše, edina stvar, ki jo zna je, da iz tegob starostnikov, ki čakajo v vrstah, dela koncesijski biznis za pač neke prijatelje, ki se seveda spuščajo v gradnjo domov starejših pod koncesijami zato, da bodo zaslužili, ne zato, da bodo ljudem pomagali. Zakaj pa bi sicer ta privatni investitor karkoli takega delal, pri tem, da je skrbstvo starejših, kar se mene tiče, elementarni del socialne države in bi se moralo upravljati zato, da odgovori na družbene potrebe, saj ljudje so delali celo življenje, so prispevali, si zaslužijo primerno domsko oskrbo, ne pa čakalno vrsto in si jo zaslužijo tudi pod nekimi normalnimi finančnimi pogoji. To pa seveda pomeni, da mora za skrbstvo starejših poskrbeti država, za gradnjo domov starejših mora poskrbeti država. Za gradnjo domov starejših mora poskrbeti država, za kadrovske kapacitete v teh domovih, mora poskrbeti država in ne en podpis ministra na nekemu dokumentu, ki »odkoncesionira« oziroma sprivatizira skrbstvo starejših.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj pa dajem besedo gospe Bojani Muršič.</p>
               <p>Izvolite.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsedujoča, za besedo. Spoštovana državna sekretarka, kolegice in kolegi.</p>
               <p>Jaz bom tako rekla, zdaj, ta proračun, ki ga gledaš na postavkah sociale, mi je na koncu koncev kar spodbuden, vendar kljub temu se mi na tem mestu postavlja vprašanje glede vzdržnosti proračuna, kdaj in do kdaj bomo plačevali vse te dolgove. Po vsej verjetnosti v moji razpravi, ker se bom pač osredotočila na ta socialni del, se bom podvajala z mojimi kolegi, zato mi dovolite, da kljub temu naredim, ampak<gap n="..."/>
               </p>
               <p>Zdaj, dotaknila se bom proračunske postavke Spodbude za zaposlovanje starejših nad 50 let. To se mi zdi odlična zadeva, katero že nenehoma spodbujamo, prav tako vzpodbujamo mlade med 15. in 29. letom. Name se obračajo ljudje, ki ostajajo vse bolj brez zaposlitve v tej, bom rekla, vmesni fazi, med 29. in 50. letom, predvsem tisti po 40. Kajti, ti ljudje postanejo oziroma, ko ostanejo brez zaposlitve, grejo na trg dela in moram reči, kakor hitro se prikaže, bom rekla, ta nesrečna številka kljub temu, da smo še kar, bom rekla, fejst aktivni in še bodo morali kar nekaj časa delati, nekako ne pridejo na trg dela oziroma jih trg dela ne vzame.</p>
               <p>Zato imam mogoče vprašanje za Ministrstvo za delo, družino in socialne zadeve – ali razmišljate o kakšnem spodbujanje teh skupin ljudi, kajti to so res tudi ranljive, sicer je v samem proračunu, zagotovljena sredstva za zaposlovanje dolgotrajno brezposelnih, se pravi, če so dlje časa prijavljeni na zavodu, vendar, sami vemo da, ko si več kot leto dni na zavodu, absolutno ta aktivnost, bom rekla, kar precej pada. Seveda tudi pozdravljam, da imate na postavki Usposabljanje in izobraževanje, nekaj več sredstev. Se pravi, tudi na kreiranju novih delovnih mest.</p>
               <p>Tudi socialna pomoč se povečuje v proračunu, vendar se na tem mestu postavlja vprašanje na drugi strani, zakaj prihaja, zakaj bo prihajalo do tega, da bo potrebnih več zagotovljenih sredstev. Državna sekretarka je na začetku povedala, da pač zaradi vseh ukrepov, ki se dogajajo, podjetja zapirajo svojo dejavnost in pričakuje se, da bo potrebno več sredstev nameniti za socialne pomoči. Jaz bi predlagala, da več namenjamo sredstev za vzpodbujanje zaposlovanja, za ohranjanje delovnih mest, kajti potem bo tudi ta višina, ki je trenutno predvidena v proračunu, lahko bistveno manjša.</p>
               <p>Dotaknila se bom pa dolgotrajne oskrbe. Seveda, dolgotrajna oskrba, kot iz prejšnjega mandata izhaja, spada pretežni del v področje zdravstva, vendar se bom dotaknila do socialnega dela. To se pravi, dela za zagotavljanje prostih kapacitet v domovih za starejše. Vlada, sedanja Vlada, je sprejela sklep oziroma ima v koalicijski pogodbi zapisano, da bo zgradila 5 javnih domov v Republiki Sloveniji. Na ministra za delo, družino in socialne zadeve sem naslovila kar nekaj vprašanj na to temo, kajti, v Sloveniji primanjkuje mest v domovih za starejše, bom se pa dotaknila mojega konca, iz katerega prihajam. Ruše so edina upravna enota v Sloveniji, ki nima doma za starejše. Po statistiki, ki je tudi mesto oziroma upravna enota ali pa celoten Maribor, je podhranjen z mesti. Več kot, vam bom povedala koliko, cirka 400 mest primanjkuje v tem koncu. Iz odgovora, ki sem ga dobila s strani ministra, je sledilo tako, da se bo s koncesijo podelilo 1100 mest v domovih za starejše, vendar na tem mestu opozarjam, če je to mišljeno s strani ministra kot javni domovi, temu ne more biti tako. Kajti koncesija, ko se podeli, koncesionar zgradi z lastnimi sredstvi domove in ministrstvo zgolj podeli koncesijo.</p>
               <p>Zato me na tem mestu, kajti na tej proračunski postavki, ki je v proračunu, kjer se povečujejo sredstva za dolgotrajno oskrbo me zanima ali že ima Ministrstvo za delo, družino in socialne zadeve izdelano, kje bodo gradili domove za starejše, kajti meseca julija, odkar sem dobila odgovor še tega ni bilo. In katere upravne enote oziroma kraji bodo pač predvideni za izgradnjo teh domov. Kajti vsi se zavedamo, da je čakalna doba izjemno dolga. Ljudje se odločajo kar hitro po 65 letu, da se, bom rekla prijavijo na čakalno vrsto, da takrat ko bodo res potrebovali, to je nekje tam po 70. letu, da ne čakajo tako dolgo. Ker ko je stanje že tako slabo, da enostavno več ne zmorejo opravljati vseh svojih življenjskih potrebščin sami, je že skoraj da prepozno.</p>
               <p>Jaz si pač predstavljam bivanje v domu za starejše na takšen način, da kvalitetno, čim bolj kvalitetno preživljaš, da imaš tisti support s strani osebja, ki ti ga nudi. To se pravi, prehrano, druge aktivnosti in v kolikor imaš zagotovljeno to, lahko se bistveno bolj podaljša življenjska doba starejših. Jaz mislim, da kljub temu, da postajamo starajoča se družba, si tega tudi želimo, da starejši ostanejo čimbolj dolgo aktivni in le na takšen način bi to lahko tudi zagotovili.</p>
               <p>Malce me zanima tudi pod dolgotrajno oskrbo, pod podprogramom imate spodbujanje izvajanja storitve pomoči na domu. Tukaj se sredstva znižujejo za 230 tisoč, zato me zanima, če mi lahko obrazložite kaj se dogaja na tej proračunski postavki, da se zmanjšujejo sredstva, kajti vsi vemo, da bi morali pomoč družini na domu tudi vzpodbujati, da ljudje čim dlje časa ostanejo v domačem okolju, ob tem supportu. Potem, imam pa res tudi vprašanje. Nisem razumela državne sekretarke, ko je v uvodu povedala, da se državne štipendije povečujejo. Jaz, ki berem proračun, ki sem ga pogledala, jaz ugotavljam, da se sredstva za državne štipendije zmanjšujejo za dva milijona 674 tisoč okvirno, vsaj trenutno govorim.</p>
               <p>Prav tako tudi prehrana študentov, zato me zanimata obedve te postavki, zakaj prihaja do znižanja. Zdaj, če se motim, prosim lepo da me razsvetlite, kajti v proračunu jaz pač berem proračunske postavke. Tako, pa mislim, da tudi kolegi so že opozorili na to. Tako, da toliko zdaj zaenkrat. V kolikor ne bom dobila odgovorov, se bom ponovno prijavila.</p>
               <p>Hvala lepa, predsedujoča.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj nimam več prijavljenih k razpravi, tako da bom dala najprej besedo državni sekretarki, da odgovori na določena vprašanja. Pa vendarle naj tukaj samo rečem, da glede na vse razprave, ki so bile do sedaj, pa naj bo to kratka moja razprava, ker ne more biti replika.</p>
               <p>Ampak 13 let, vemo da ni bil že zgrajen noben dom za starejše v Sloveniji, da seveda primanjkuje postelj. To vsakič znova ponavljamo, pa vendarle je potrebno vedeti, da so Ministrstva za delo v vsem tem času vodili prav ministri Socialnih demokratov. In jaz se res sprašujem, kaj so ti ministri počeli, tako da niso zgradili niti enega doma in zadostili nekim potrebam, ki jih upokojenci nujno potrebujejo, potem ko nastopijo jesen življenja. Drugače pa, če pogledamo same postavke, jaz vidim, da se tiste ključne glede našega dela povečujejo, zlasti ko govorimo o denarni socialni pomoči, o varstvenih dodatkih, ko govorimo o transferjih vojnim invalidom, tudi veteranom, žrtvam vojnega nasilja se povečujejo postavke, tudi socialno vključevanje invalidov, skratka jaz mislim, da tukaj najranljivejše skupine, o katerih mi ves čas govorimo in tudi nanje opozarjamo, dejansko se tukaj sredstva povečujejo.</p>
               <p>Vse ostalo, tudi vezano na izgradnjo domov za starejše, moramo vedeti, da tukaj so sredstva tudi iz evropskih kohezijskih sredstev, ne samo iz domačega proračuna, tako da je kar nekaj projektov, ki se bodo peljali, se bodo delali in upam, da tudi zgradili. To je prioriteta te vlade in verjamem, da bo tudi Ministrstvo za delo skupaj s financami naredilo vse, da bo do te realizacije tudi prišlo.</p>
               <p>Sedaj pa dajem besedo gospe državni sekretarki, da odgovori na zastavljena vprašanja, izvolite.</p>
            </sp>
            <sp who="RibičMateja">
               <speaker>MATEJA RIBIČ:</speaker>
               <p>Hvala lepa za besedo.</p>
               <p>Bom šla kar po vrsti in sicer prvo vprašanje je bilo glede osebne asistence, kdaj bo pripravljen zakon, v zvezi s tem bi želela povedati, da pravilnik, ki bo tudi zmanjšal to povečanje, mislim, uporabnikov se je res ogromno povečalo, tako, kakor sem povedala, pravilnik bo bil sprejet že letos, zakon pa predvidevamo da bo bil sprejet v letu 2021, se že intenzivno na tem dela, skupina je ustanovljena, tako da z naslednjim letom bo tudi ta zakon bil sprejet.</p>
               <p>Potem je bilo vprašanje oziroma ugotovljeno, da se zmanjšujejo spodbude za zaposlovanje, to je ukrep 3 pri aktivni politiki zaposlovanja, tukaj bi na splošno želela povedati, da se sredstva na aktivni politiki zaposlovanja, tukaj bi na splošno želela povedati, da se sredstva na aktivni politiki zaposlovanja povečujejo, prilagojena so tudi določenim dejanskim razmeram na trgu, ki so se letos pokazala in ena od tega je tudi, da se delodajalci določenih, ravno teh spodbud za zaposlovanje pač niso koristili zaradi tega, ker niso odpirali nova, novih delovnih mest. Je pa razlog v tem, da se na tem ukrepu 3 sredstva zmanjšujejo tudi v tem, da je spodbuda za zaposlovanje, ki jo prejemajo prejemniki denarnega nadomestila, ki so do njega upravičeni po noveli ZUTD, da je vodena kot denarno nadomestilo, prej pa je bil to eden izmed ukrepov aktivne politike zaposlovanja. Smo pa namenili zaradi tega pač tudi več sredstev usposabljanju in izobraževanju ter kreiranju novih delovnih mest, tako da želimo na ta način tudi zmanjšati število brezposelnih, pač da damo možnost tem, ki so prišli na trg dela, da se prekvalificirajo, da se usposobijo za kakšno novo delo in da s tem povečajo svoje zaposlitvene možnosti.</p>
               <p>Na rehabilitaciji in zaposlovanju invalidov se zmanjšujejo določena sredstva, ampak to gre v bistvu za financiranje stroškov dela in materialnih stroškov dela izvajalcev zaposlitvene rehabilitacije in glede na veljavni proračun se ta, 2020 rebalans, se ta sredstva zmanjšujejo, saj se enemu temu izvajalcu odvzema status, ker ne izpolnjuje pogojev, tako da zaradi tega je tudi zmanjšanje teh 10 tisoč evrov.</p>
               <p>Štipendije. Štipendije dejansko se povečujejo in sicer za 10 milijonov evrov. Ker tukaj ne smemo gledati sprejeti proračun za leto 2020, ampak je potrebno pač gledati tisti rebalans proračuna, ki je bil sprejet in je bil, ta rebalans je bil sprejet, je bil 61 milijonov, zdaj je pa zagotovljenih za štipendije 71 milijonov, tako da dejansko se ta sredstva povečujejo za 10 milijonov glede na rebalans, ki je bil sprejet.</p>
               <p>Sredstva za financiranje ukrepov po PKP 5 je v bistvu tako, da se ta postavka vodi na Ministrstvu za finance kot evidenčni projekt, potem pa se ta sredstva razporedi na posamezna ministrstva, je pa v tej rezervi predvidenih 500 milijonov evrov za leto 2021 za vse ukrepe povezane s Covidom. : Sredstva za dolgotrajno oskrbo, pač to je postavka Ministrstva za zdravje, tako da se v to ne bi spuščala. Glede gradnje domov za starejše, smo v proračunu za leto 2021 in 2022 zagotovili za vsako leto 12,5 milijonov, tako da, to so sredstva, ki so namenjena gradnji javnih domov, se pa tudi zelo trudimo, da bi postelje v javnih domovih, da bi se skušale financirati iz tega sklada Reakt. Je še odvisno ali bo Evropska komisija ali bo to potrdila ali ne bo potrdila, ampak za vsak slučaj, če slučajno Evropska komisija tega ne bi potrdila, smo potem predvideli za vsako leto 12,5 milijonov sredstev za gradnjo domov za starejše. Tukaj bi se navezala še na to podeljevanje koncesij in sicer je najava za javni razpis za tisoč 100 postelj je bila v bistvu dana še pred nastopom te Vlade. Razpis je sicer bil potem izveden kasneje, povezano je pa s temi tisoč 100. posteljami tudi vprašanja, ki jih je več poslancev naslovilo in sicer, kje bodo bili zgrajeni tistih 5 domov, javnih domov. To je v bistvu zdaj odvisno od tega kje bodo bile podeljene koncesije, se bo potem tudi pogledalo mrežo javnih domov koliko je postelj, kakšna je potreba in takrat, ko bodo te koncesije razpisane, se bo potem tudi odločalo kje se bodo gradili javni domovi.</p>
               <p>Potem spodbude za starejše nad 50 let, bi tukaj želela pojasniti, da te spodbude za zaposlovanje so namenjene vsem starejšim nad 55 let in dejansko te starejše osebe so osebe, ki so v aktivni politiki zaposlovanja opredeljene kot ciljne skupine. Imamo tudi posebne spodbude za zaposlovanje starejših in sicer v obliki subvencij za delodajalce. Imamo potem tudi programe, ki so namenjeni delodajalcem z namenom prilagajanja delovnega mesta starejšim in pa tudi, da se odpravi ta stigmatizacija starejših, potekajo tudi projekti kjer se spodbuja sodelovanje mlajših in starejših generacij kjer se poudarja to, da lahko starejši res prenesejo ta prenos znanja, ki ga imajo, na mlajše. Imamo tudi veliko programov usposabljanja, ki so prilagojeni starejšim in ki tudi pripomorejo k boljši zaposljivosti starejšim. Tukaj so mišljeni predvsem ti programi glede digitalne pismenosti in glede računalniške pismenosti, da se starejši ne bi počutili izključeni iz tega novega trga dela, kjer je skoraj za vsako oziroma za veliko večino delovnih mest moraš kar poznati ali pa imeti računalniška znanja in pa tudi digitalno pismenost. So pa starejši tudi kot ciljna skupina, ta skupina za katero bodo oblikovani ukrepi, zato zagotavljanja večje zaposljivosti za podaljševanje njihove delovne aktivnosti in pa določeni so tudi v tej aktivni politiki zaposlovanja, ki se zdaj pripravlja za naslednjih pet let. Tukaj tudi sledimo vsem tem Evropskim poročilom glede spodbujanja zaposlovanja starejših in tudi glede tega priporočila, da je potrebno zmanjšati to brezposelnost, predvsem dolgotrajno brezposelnost starejših.</p>
               <p>Potem je bilo še, v bistvu dve vprašanji, ki sta se ponovili, glede javnih domov, se pravi, najprej moramo počakati kje bodo bila podeljene koncesije, potem se pogleda celotna mreža ter potrebe.</p>
               <p>Potem pri pomoči na domu. Tukaj v bistvu ne gre znižanje za to, da bi mi nižali to pomoč družini na domu, to storitev, ker ta storitev se plačuje, določen del s strani občine, se pravi, občine so dolžne plačevati najmanj 50 % te ekonomske cene, ostalo plačujejo sami uporabniki. Se pravi, da tukaj ne gre nič denarja iz državnega proračuna, se pa na tej postavki znižujejo sredstva zaradi družinskega pomočnika, ker je število teh družinskih pomočnikov upadlo, razlog je pa ta, da so se družinski pomočniki prelili v osebne asistente, v te, ki jih predvideva Zakon o osebni asistenci.</p>
               <p>Tako da, mislim, da sem odgovorila na vsa vprašanja, če pa slučajno na kakšnega nisem, me pa opozorite.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Tudi sama mislim, da ste, sem vas pozorno poslušala, res dejansko odgovorili na vsa zastavljena vprašanja, ki so bila sedaj izpostavljena s strani poslank in poslancev v njihovih razpravah.</p>
               <p>Preden dam besedo naprej, bom dala najprej repliko gospodu Siterju. Če prav razumem, ste bili napačno razumljeni, zato želite repliko?</p>
               <p>Izvolite, 3 minute.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Moje vprašanje je bilo napačno razumljeno, zato si bom vzel to repliko.</p>
               <p>Vlada Janeza Janše točno ve, do centa in do datuma ve, koliko bo stal en oni »metek«, ki ga bodo kupili v množici 780 milijonov evrov. Vse je jasno. Za vsak oklepnik, za vsako kroglo, za vsako puško, ki bo »harala« tam nekje, po Bližnjem vzhodu, je točno jasno, definirano kdaj in kje, kako se bo to financiralo iz našega denarja. Ko pride pa do domov za starejše, pa niti načrta nimajo. Niti ideje o tem oziroma, idejo že, o tem, kako bi bilo to treba rešit. 12 tisoč rojakov pa čaka na oskrbo, že od včeraj oziroma kot smo slišali prej, si v 5 let vnaprej rezervirajo posteljo. Niti načrta, kajne, oziroma načrt je ta, da najprej, tako sekretarka, bomo videli, kako se bo na povpraševanje odzval biznis, kako, kateri koncesionarji bodo nekje rešil situacijo, potem pa, če bo še kaj ostalo, bomo pa videli, na kakšen način bomo investiral, slišal pa smo kolegico, da v Rušah recimo niti nimajo doma. Jaz sem bil poleti prostovoljec v Hrastniku, vam ne bom razlagal, kakšna je situacija, tam, tretji svet in tako naprej. Ampak najprej je treba pa poskrbet za biznis. To je problem, ki sem ga izpostavil že v svoji prvi intervenciji, pri vladi Janeza Janše in vaših prioritetah, spoštovani.</p>
               <p>Zdaj pa, spoštovana predsednica, bi se malce odzval na kratko tudi na vaše izvajanje. Moje vprašanje v zvezi z napovedi ministra od hearinga pa skozi vse te razprave, ki smo jih imel na temo domov za starejše. Jaz sem enako kritičen do vseh vlad, ki so bile pred vašo in ki so s tem področjem upravljale, kot so, ampak mi govorimo o tem, kaj se počne danes in o tem, kaj je ta konkretni minister obljubljal oziroma napovedoval za to področje. Kot sem rekel, sredstva se povečujejo, ampak premalo in brez jasnega načrta.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Prosim, da zaključite, ker 3 minute so že mimo in to je bila replika, ne pa razprava.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Tehnično gledano, sem si privoščil dve repliki, eno na<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>
                  <stage>/ smeh/</stage> Ja, saj je v redu<gap n="..."/>
               </p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>
                  <gap n="..."/>na državno sekretarko, drugo na vas<gap n="..."/> Ampak, ko se v državi – to je moja zaključna misel – ko se v državi, pod vlado Janeza Janše<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Ampak potem se prijavite k razpravi, gospod Siter<gap n="..."/>
               </p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>
                  <gap n="..."/>Sklepajo oziroma delajo neke strategije brez jasnih načrtov, vemo kje se zaključi – v patriji.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Naj samo opozorim, da Odbor za obrambo bo jutri obravnaval proračun ob devetih dopoldan, tako da, jaz verjamem, da bo gospod Siter tam prisoten in bo lahko tudi v detajle obravnaval proračun, ampak danes govorimo seveda o proračunu, ki je vezan na te naše vsebine, ki jih pokrivamo na Odboru za delo, družino, socialne zadeve in enake možnosti.</p>
               <p>Kar pa zadeva izgradnjo domov za starejše, sem pa tudi že večkrat povedala, da res, tudi mene osebno zelo žalosti, da skoraj 13 let ni bil noben dom zgrajen, da smo premalo naredili na tem področju, je pa potrebno seveda vedeti, kdo je bil večino časa pristojen za to, da v izvršilni veji oblasti kaj naredi na tem področju. Danes je tukaj ta vlada in mislim, da dela dobro in da tudi želi dobro narediti na področju upokojencev in oskrbi za starejše. To jaz sama pač opažam in se mi zdi prav, da to tudi povem.</p>
               <p>Sedaj pa dajem besedo<gap n="..."/>
                  <stage>/ oglašanje iz dvorane/</stage> Postopkovno ste želeli, gospod Kordiš.</p>
               <p>Izvolite, samo naj bo res postopkovno, se pravi o uporabi<gap n="..."/>
               </p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Absolutno je postopkovno, predsedujoča. Niste bili<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Samo malo, dajte mi dovolit, ker jaz predsedujem tej seji. V skladu z 69. členom lahko govorite samo o uporabi poslovnika, ki je bil kršen.</p>
               <p>Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Kršen je bil na točki, kjer ste si vi kot predsedujoča vzela pravico, da komentirate in izvajate razpravo, čeprav v to razpravo prijavljeni niste bili. Prosim, vzemite si to k srcu, ker je to pač nekaj, kar se večkrat ponavlja, pa bi bilo fino, če se tem proti-poslovniškim ravnanjem naredi konec. Sicer mi je pač všeč, kar ste povedali. Kritika tega, da se 13 let ni zgradil noben dom, se strinjam, podpišem. Ampak tako mimo vrste, to preprosto ne gre. Imamo seznam, dajmo se prijavit in potem lahko razpravljamo<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Postopkovno, gospod Kordiš. Ja, saj sem vas razumela. Naj vas samo opozorim, da ko ste bili vi zunaj, sem jaz že se prijavila k razpravi, tukaj sem samo ponovila tisto, kar sem enkrat že povedala.</p>
               <p>In sedaj dajem besedo gospodu Vojku Staroviću.</p>
               <p>Izvolite. Gospa Muršič, vi želite postopkovno ali repliko? <stage>/ oglašanje iz dvorane/</stage> Aha, razpravo? <stage>/ oglašanje iz dvorane/</stage> Ja, to pa, oprostite, jaz nisem videla zaradi tega, ker so se še drugi prijavili prej, ampak vsekakor vas bom prijavila k razpravi. In upam, da bomo lahko razpravljavci seveda želeli dobiti še dodatne odgovore na vprašanja, ne pa zastavljali ponovno istih vprašanj, na katere pa tokrat, moram reči, da je državna sekretarka zelo dobro in zelo natančno odgovorila.</p>
               <p>Izvolite, gospod Vojko Starović.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Hvala za besedo, predsedujoča. Glejte, pri pogledu tega plana se mi odpira tudi meni kar nekaj vprašanj, ampak najprej bi pa spregovoril o tem, kar teče zdaj cel čas največ beseda, o koliko domov, kdo je zgradil, kdo ni kriv, kdo je kriv, kaj. Jaz, meni se zdi, dajte razumet, da dve stvari sta si malo v nasprotju. Dolgotrajna oskrba na domu na eni strani in na drugi strani izgradnja domov. Nekateri bi imeli domove, da se lahko svojih starejših pospravijo in da imajo mir pred njimi, evropska orientacija pa je izrazito v dolgotrajno oskrbo. In po OECD podatkih, prosim državno sekretarko, da me tu popravi, če se motim, samo jaz imam podatek že od prej, da po OECD dežela podatkih ima Slovenija število postelj na starejše od 60 let nad povprečjem. To drži? <stage>/ oglašanje iz dvorane/</stage> Evo, kima, drži. In zdaj taka razlaga, da jih 12 tisoč čaka, in s tega dela greh tudi predsedujoča, ko pravi, da so vse prejšnje vlade krive, da ta vlada je dobra, ker niso gradile in tako naprej, je malo v ali pa zelo v oporečju s tem podatkom, če se z drugimi primerjamo. Torej, bom rekel, precej demagogije. Zelo dobro bi bilo, zelo dobro, da še enkrat, saj bo še o dolgotrajni oskrbi še govora, ker je tu zakon se pripravlja, da enkrat to razčistimo, ker tu je sama demagogija. In zdaj tudi proračun se ne ve, kako načrtovat, če ne vemo, kaj hočemo. Imeli smo celo afero, ko ga je vladajoča stranka povzročila, zato ker so rekli, da je 75 milijonov so zapravili za študije denarja. To je bilo 75 milijonov evropskega denarja, ki je šlo za 3 konkretne projekte za dolgoročno oskrbo, ki so zelo uspeli. Preberite si malo zadeve. Torej zdaj se samo okrog teme, ki je občutljiva, ki je čustveno občutljiva, gre za skrb za ljudi, gre za solidarnost, gre za naša srca, delamo tako, kolegi, mislim, da ne delamo prav na ta način. In zato bi predlagal, da imamo enkrat neko, da nam nekdo to obrazloži, ker očitno nam ni jasno in ribarimo silno v kalnem na tem področju. In jaz mislim, da je ta orientacija, ko Evrope na dolgotrajno oskrbo ta prava in da bi morali, zdaj pa, predsedujoči, na srce polagam, bi morali postavko za dolgoročno oskrbo, ki se z leti zmanjšuje, povečevati, ne pa zmanjševati. Po proračunu se to, državna sekretarka, se zmanjšujejo, pol počasi te zadeve in popolnoma nerazumljivo mi je tudi, to bom tudi prosil za finance bolj, kako je lahko za letošnje leto predvideno na izrednih postavkah 414 milijonov, kar se tiče Covida in tako naprej, naslednje leto pa 2 milijona 800. Kaj je po teh 414 milijonov, jaz ne vem, to mi boste tudi, te intervencijske zadeve, ne, intervencijski programi in obveznosti 414 milijonov, ne. To jaz, malo se razumem na proračune, na denarje, ampak meni to ni razumljivo, mogoče sem premalo pogledal, tudi vzamem nase krivdo.</p>
               <p>Glejte, pri pogledu tega plana se mi odpira tudi meni kar nekaj vprašanj, ampak najprej bi pa spregovoril o tem, kar teče zdaj cel čas največ beseda, o koliko domov, kdo je zgradil, kdo ni kriv, kdo je kriv, kaj. Jaz, meni se zdi, dajte razumet, da dve stvari sta si malo v nasprotju. Dolgotrajna oskrba na domu na eni strani in na drugi strani izgradnja domov. Nekateri bi imeli domove, da se lahko svojih starejših pospravijo in da imajo mir pred njimi, evropska orientacija pa je izrazito v dolgotrajno oskrbo. In po OECD podatkih, prosim državno sekretarko, da me tu popravi, če se motim, samo jaz imam podatek že od prej, da po OECD dežela podatkih ima Slovenija število postelj na starejše od 60 let nad povprečjem. To drži? <stage>/ oglašanje iz dvorane/</stage> Evo, kima, drži. In zdaj taka razlaga, da jih 12 tisoč čaka, in s tega dela greh tudi predsedujoča, ko pravi, da so vse prejšnje vlade krive, da ta vlada je dobra, ker niso gradile in tako naprej, je malo v ali pa zelo v oporečju s tem podatkom, če se z drugimi primerjamo. Torej, bom rekel, precej demagogije. Zelo dobro bi bilo, zelo dobro, da še enkrat, saj bo še o dolgotrajni oskrbi še govora, ker je tu zakon se pripravlja, da enkrat to razčistimo, ker tu je sama demagogija. In zdaj tudi proračun se ne ve, kako načrtovat, če ne vemo, kaj hočemo. Imeli smo celo afero, ko ga je vladajoča stranka povzročila, zato ker so rekli, da je 75 milijonov so zapravili za študije denarja. To je bilo 75 milijonov evropskega denarja, ki je šlo za 3 konkretne projekte za dolgoročno oskrbo, ki so zelo uspeli. Preberite si malo zadeve. Torej zdaj se samo okrog teme, ki je občutljiva, ki je čustveno občutljiva, gre za skrb za ljudi, gre za solidarnost, gre za naša srca, delamo tako, kolegi, mislim, da ne delamo prav na ta način. In zato bi predlagal, da imamo enkrat neko, da nam nekdo to obrazloži, ker očitno nam ni jasno in ribarimo silno v kalnem na tem področju. In jaz mislim, da je ta orientacija, ko Evrope na dolgotrajno oskrbo ta prava in da bi morali, zdaj pa, predsedujoči, na srce polagam, bi morali postavko za dolgoročno oskrbo, ki se z leti zmanjšuje, povečevati, ne pa zmanjševati. Po proračunu se to, državna sekretarka, se zmanjšujejo, pol počasi te zadeve in popolnoma nerazumljivo mi je tudi, to bom tudi prosil za finance bolj, kako je lahko za letošnje leto predvideno na izrednih postavkah 414 milijonov, kar se tiče Covida in tako naprej, naslednje leto pa 2 milijona 800. Kaj je po teh 414 milijonov, jaz ne vem, to mi boste tudi, te intervencijske zadeve, ne, intervencijski programi in obveznosti 414 milijonov, ne. To jaz, malo se razumem na proračune, na denarje, ampak meni to ni razumljivo, mogoče sem premalo pogledal, tudi vzamem nase krivdo.</p>
               <p>Mi v SAB smo dali tudi pobudo Starejši za starejše, da bi za to namenili denar, glej, vsi bomo imeli probleme v prihodnjih letih ali pa desetletjih z zaposlenimi, kdo bo to delal, to oskrbo. Kdo bo delal to oskrbo? In jaz vam povem, da imamo mi veliko upokojencev, ki bi bili za to sposobni in si sposobni in to se tudi dejansko dogaja, pač na privat zadevi, jaz za svojo mamo, ki je 93, živi na svojem domu, v svoji hiši v Celju in je ta oskrba zagotovljena, pač jo s sestro plačujeva in to, rečejo, no, na srečo je doma. Če bi jo dal v dom, jaz verjamem, da bi umrla. Za to gre, za ta human odnos, za pravi pristop. Zato jaz ne razumem, zato bomo dali še enkrat ta amandma, da se zagotovi ta denar za skrb starejši za starejše. Dajte, to je ogromna rezervna sila zadaj. Jaz vam tudi nekaj povem, to bo tudi koristilo enim in drugim. Jaz sem malo starejši, pa lahko povem, letos, ker je pač imela smrt v družini, moja sošolka organizatorka petdesetletnico mature, ne. So, razen enega, so vsi diplomirani, moji sošolci iz gimnazije, ampak ko si pozval neke zadeve, da nekaj sestavimo, ono, tretje, sem opazil ogromno razliko, pa ne bi hotel govoriti čez njih, ampak tisti, ki so že nekaj časa v penziji, ne, in tisti, ki so še aktivni, ne. Torej aktivnost ljudem koristi. Starejši za starejše je krasen program, dajmo ga ponoviti, ta je v svetu, lepo teče. In ne govorimo, da je, domovi so rešitev za starejše, ni to evropska orientacija, ni to evropska orientacija. So v nekaj velikih primerih so, ampak ni to zdaj kamen, na katerem bi se lomila kopja in proračun, ne. Tako da bi predlagal, predsedujoči, da enkrat na tem odboru nam tudi malo strokovnjaki povejo o tem področju, ker očitno, očitno kolegi uporabljajo neke številke pa neke pristope, ki gre za moj občutek bolj za demagogijo, kakor pa za to, da bi k razpravi dejansko in k proračunu nekaj prispevali. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, vaša razprava je sprožila nekaj replik, očitno so bili napačno razumljeni, naprej se je prvi k repliki prijavil gospod Siter <gap n="..."/>
               </p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>
                  <stage>/ izklopljen mikrofon/</stage> Ne, ne, jaz sem razpravo <stage>/ nerazumljivo/</stage>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>A vi pa razpravo, tukaj mi piše replika, se opravičujem.</p>
               <p>Potem se je k repliki prijavil gospod Kordiš, gospod Kordiš, ker ste bili napačno razumljeni vam dajem 3 minute, izvolite, ne prekoračiti, lepo prosim.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala, predsedujoča.</p>
               <p>Res sem bil napačno razumljen, tudi sam se pač podpišem pod koncepte oskrbe v skupnosti, medgeneracijskega skrbstva za starejše in tako naprej, to je vse super. Problem pa nastane v točki, kjer mi infrastrukture za tovrstno skrbstvo v skupnosti za starejše nimamo razvite, kot prvo, kot drugo, imamo pa zelo veliko potrebo po oskrbi starostnikov, 12 tisoč je takih, ki čakajo na mesto v domovih starejših, pa so to samo tisti, ki so v vrsti za domove starejših, kje so še vsi ostali, ki so popolnoma izven kakršnihkoli krogov oskrbe in na to družbeno potrebo je treba nemudoma odgovoriti in edini način, kako na to potrebo po skrbstvu starostnikov lahko odgovorimo tukaj in zdaj nemudoma, da ljudje ne trpijo, da jih ne puščamo na cedilu, je skozi sistem gradnje domov za starejše, seveda pod javnim okriljem za neprofitni namen in za dobrobit teh starejših, to je neka družbena realnost mimo katere ne moremo mi z razno raznimi filozofijami in koncepti »ja, dej, mi pa v bistvu nimamo kaj toliko zelo za graditi domov za starejše, dajmo poskrbeti za oskrbo v skupnosti«. Se strinjam dajmo poskrbeti za oskrbo v skupnosti, ampak teh ljudi, ki so zdaj v vrstah za domove starejših ne moremo pustiti na cedilu, ta potreba je nemudna, ti starostniki so v stiski in država na to lahko odgovori samo ekonomično in ta odgovor so domovi starejših, saj, če starostniki bi imeli tako zelo velik problem s temi domovi starejših, potem jih 12 tisoč ne bi na posteljo čakalo, pa jih.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Saj jaz mislim, da se tukaj vsi skupaj strinjamo, predvsem pa upam, da smo tukaj z istim ciljem, da naredimo nekaj dobrega v skrbi za starejše. Mislim, d je to najbolj pomembno. Sedaj pa lahko nadaljujete še z razpravo. Gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča. Nekatere postavke na Ministrstvu za delo so v predlogih proračuna za leti 2021 in 2022 dvigujejo, posebej bi izpostavil sredstva za brezposelnost, torej pokritje nadomestil za brezposelnost in dvig sredstev za denarno socialno pomoč, druga recimo se dviguje do 72 milijonov evrov. Kdo bi iz dvigov teh postavk lahko potegnil sklep, da se Vlada Janeza Janše obnaša silno socialno? Žal je realnost taka, da moramo iz teh številk ven potegniti diametralno nasproten sklep. Dvig teh sredstev na postavkah izhaja iz zakonsko določenih obveznosti. Se pravi, to ni bila ne vem kakšna politična odločitev Vlade, to že zdaj v veljavni zakonodaji piše, da je potrebno sredstva za nadomestilo za brezposelnost zagotoviti, da je potrebno zagotoviti sredstva za denarno socialno pomoč pod takimi in takimi pogoji. In dvig teh številk na postavkam za DSP in brezposelnost priča o tem, da se pričakuje več brezposelnih in da se pričakuje več revnih, več prosilcev za denarno socialno pomoč. Zdaj pa postavimo to v kontekst vseh silnih milijard, ki jih je Vlada sprašila v zadnje pol leta v tako imenovanih protikorona zakonih v PKP zakonih. Očitno ves ta denar ni naslovil družbene potrebe slovenskih državljank in državljanov, če se pričakuje, da morajo za zagotavljaje svoje osnovne eksistence zaprositi za denarno socialno pomoč oziroma koristiti svoje nadomestilo za brezposelnost. Sočasno dodajmo še, da so se rezerve podjetij v zadnjih nekaj mesedcih povečale za 600 milijonov evrov. To se pravi država je dala denar ne zato, da bi ohranila delovna mesta, ampak zato, da je nahranila kapitalistični razred, sedaj v proračunih 2021 in 2022 se pa dvigujejo take postavke kot so za denarno socialno pomoč in za brezposelnost, zaradi tega, ker so ljudje ravno tako ostali na cedilu ne glede na to koliko javnih sredstev so podjetja pohopsala. To priča o absolutni nesposobnosti Vlade Janeza Janše, lahko, kar je edino odprto za razpravo je ali je to namerna ali nenamerna nesposobnost. Naj nadaljujem pri odgovoru, ki so ga podali predstavniki Vlade v zvezi z izgradnjo domov starejših občanov. Kot smo lahko izvedeli je za gradnjo domov starejših občanov namenjenih 12,5 milijona evrov na leto. To je drobiž. Za 12,5 milijona ti dobiš dva doma in pol, neke recimo temu povprečne velikosti. V vrsti imamo pa 12 tisoč starostnikov, ki čaka na domsko oskrb. Pri tem smo lahko slišali tudi da v resnici natančne višine teh investicij Vlada Janeza Janše niti ne zna opredeliti. Se pravi starostniki bodo kljub neki proračunski postavki, ki je že tako preskromna, morali še naprej čakati. Čakati na kaj? Da koncesionarji poberejo tisto kar je najlažje pobrati in kjer je najlažje zaslužiti. Meni se to zdi absolutno nesprejemljivo. In nesprejemljiva se mi zdi prenizka višina sredstev in to pri rekordnem proračunu, pazite, pri proračunu, ki jemlje v obzir, da bo šlo 780 milijonov evrov za orožje. Gre za domove starejših samo 12 in pol milijona oziroma 25 milijonov v dveh letih. V teh dveh letih, v katerih naj bi se država za 10 milijard evrov zadolžila. Od teh 10 milijardah evrov novih pufov ste našli, gospe in gospodje, pičlih 25 milijonov evrov za gradnjo domov za starejše. Pa še za te nam ne znate odgovoriti, kje jih boste več postavili, ker želite najprej da za določeno število postelj poskrbijo koncesionarji, se pravi zasebniki, se pravi pač tisti, ki se gredo domsko oskrbo zato, da bodo na starostniki in njihovih stiskah zaslužili. Ne zato, da bi stisko starostnikov in potrebo po njihovi oskrbi naslovili. Že iz obstoječih podatkov je med drugim razvidno, da so cene oskrbe v zasebnih oziroma koncesijskih domovih skoraj za eno tretjino višje kot so tiste v javnih domovih. Tudi na to temo smo v Levici že več sej sklicali. Pa ne samo pod vlado Janeza Janše v drugi polovici tega mandata, že v prejšnjem mandatu in že v začetku tega mandata, ko je vajeti vlade držal še Marjan Šarec. In očitno za nek scenarij, ki na veliko požira po eni strani javna sredstva, se pravi proračunska sredstva in po drugi strani sredstva oskrbovancev in njihovih družin, se pravi je popolnoma nesocialen, je neučinkovit, je dobesedno profiterski. To je scenarij po katerem naj bi se za skrbstvo starejših pod vlado Janeza Janše delalo naprej. Razpisi, koncesije, privatniki, zaslužki. Odločno nasprotujem temu konceptu. Pa bi mogoče še razumel delno, da se želi to luknjo v skrbstvu starejših na vse kriplje in čim prej zakrpati, mogoče čisto začasno, čist taktično, dokler se ne vzpostavi primernih zares javnih kapacitet. Ampak se očitno to ne bo zgodilo, če imamo v proračunu namenjenih borih 12 milijonov in pol evrov borih za gradnjo novih domov, za katere niti ne vemo kje naj bi stali, kako naj bi gradnja potekala. Skratka, ne vemo nič. Kar me pripelje do famoznih evropskih sredstev. Ob tem se predstavniki vlade na veliko sklicujejo, to počno že zadnji mesec, dva, kakšna silna evropska sredstva mi lahko pričakujemo in kako bomo iz teh evropskih sredstev zgradili »a ma« vse, zgradili bomo bolnice, prenavljali bomo infekcijske klinike, postavljali bomo domove starejših in ne vem kaj še vse. Dajmo postaviti ta evropska sredstva malo v kontekst. Dejanski izplen iz teh evropskih sredstev, po tem, ko odmislimo pokritja za kredite in ko odmislimo vplačila, se pravi participacijo Republike Slovenije pri teh evropskih sredstvih, znaša dobre 3 milijarde evrov. Te 3 milijarde evrov so raztegnjene čez naslednjih 7 let. In zelo hitro nato ugotovimo, da v bistvu od teh evropskih sredstev ne gre pričakovati kaj silno velikega. Poleg tega si postavimo naslednje vprašanje in mislim, da morda mojo razpravo in mojo poanto povzema še najjasneje. Imamo 12 tisoč starostnikov, ki čakajo v vrsti na posteljo v domovih starejših občanov. Ti starostniki so celo življenje delali, prispevali so družbi, plačevali so davke, plačevali so tudi prispevke. Ali res mislite, da so ti ljudje 40 let delali, plačevali davke, plačevali prispevke zato, da bodo na stara leta čakali v vrsti za posteljo. In da so plačevali te davke in prispevke zato, bo družba tudi z njihovim denarjem na to kupovala oklepnike in drugo orožje. Njihovo potrebo po zasluženi varni starosti pa bo odrinila popolnoma na stran. In potem to popolno ignoranco do starejših še pometala pod preprogo na način, ja, saj čakamo neka evropska sredstva, ta bodo, če bodo, ko bodo. Se pravi, ne samo, da so postavljeni starostniki in njihove potrebe v drugi plan, postavljeni so v tretji plan in pod trojni vprašaj.</p>
               <p>S čimer bi nadaljeval še iz kadrovskega aspekta. Če želimo poskrbet za starejše, je res domovi tista ena temeljna infrastruktura, ki jo potrebujemo, ki jo najlažje dobimo, najhitreje dobimo tukaj in zdaj in ki lahko dostojno poskrbi za varno starost, drugo vprašanje je pa kadrovsko vprašanje, kajne – nekdo mora v teh domovih delat. Že pri teh, ki jih imamo sedaj, je kader obupno podhranjen. V razmerah epidemije, vse te medicinske sestre, oskrbovalci, pa tudi<gap n="..."/> saj ne »sfolgajo«. Že zdaj, ta hip, koliko časa, mislite, da bojo šli 12-urni turnusi v rdečih conah. En mesec? 2 meseca? Preden ljudje pocepajo kot muhe, eni zaradi tega, ker so se pač okužili, v temu popolnoma Covidu neprimernem režimu skrbstva, ker Vlada pač noče zagotovit ali pa ni pripravljena zagotovit, alternativnih opcij, s katerimi smo v Levici že prišli, kajne, na plano, češ, dajmo uporabit še kakšne druge prostorske kapacitete, zaradi tega, da lahko za oskrbovance namenimo ločene prostore in tako naprej in tisti, ki pač ne bodo odšli na bolniško ali pa ne bodo več zmožni držat delovnega tempa zaradi okužbe s Covidom, bodo pa padli zaradi izgorelosti in izčrpanosti.</p>
               <p>In proračun bi moral odražat tudi odgovor na vprašanje, kako zagotovit primeren kader, primerne številke, primerno usposobljenost za skrbstvo starejših. Pa tega žal ne počne. Tega žal ne počne. Po eni strani, recimo, lahko gledamo nekaj milijonsko »rekrutacijsko« kampanjo za v Slovensko vojsko, a imamo karkoli primerljivega, kar bi spodbujalo ljudi, da vstopajo v medicinske poklice, pa skrbstvene poklice? Nimamo, nimamo tega. Niti na promocijski ravni ne, kajne, kaj šele postavke, ki bi zagotovile stalnejši dvig potrebnega kadra. Še več, na moje vprašanje, s katerim sem že trkal na vrata ministrstva, koliko kadra mi dolgoročno potrebujemo, nisem dobil odgovora. Ministrstvo me je soočilo z molkom.</p>
               <p>Za zaključek naj »kontrastiram« vse, kar sem sedaj povedal, še z naslednjo informacijo – nedolgo nazaj, smo lahko poslušali in koalicijsko vrsto in Vlado, v seriji kritik, 75 milijonov je šlo za neke projekte, namesto za gradnjo domov za starejše, kaj se pa greste, gor pa dol, kaj se je zgodilo s tem denarjem<gap n="..."/>? Ni moje mesto, da branim projekte v višini 75 milijonov evrov, s katerimi se je pač raziskovalo in usposabljalo za skrbstvo starejših v skupnosti. Tega nikakor ne nameravam storiti. Nameravam pa izpostaviti, da teh 75 milijonov evrov, s katerimi je imela Vlada in zdajšnja koalicija, tako velik problem, da gredo kamorkoli drugam, kot v gradnjo domov za starejše, zdaj, ko imajo priložnost, imamo tukaj proračun, kje je teh 75 milijonov za gradnjo starejših? Gospe in gospodje, vaše lastne besede izpred nekaj mesecev nazaj – 75 milijonov, kajne, ste pač imel problem, da gre za te projekte, pa da bi moglo iti za domove starejših<gap n="..."/> Kje je teh 75 milijonov v temu proračunu? Hm? Ali mi zna kdo odgovorit na to vprašanje? 10 milijard evrov pufa v naslednjih dveh letih, pa zgolj 12 in pol milijona evrov za domove starejših, na leto, ki naj bilo, šlo.</p>
               <p>Skratka, imamo desetletje in pol vlad, ki so popolnoma ignorirale in si oprale roke nad področjem skrbstva domov za starejše, raznoraznih vlad, raznoraznih barv. Žal imamo očitno tudi aktualno Vlado, ki tem neslavnim stopinjam sledi in sledi še naprej.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Sedaj imam prijavljena še dva razpravljavca, in sicer, gospo Bojano Muršič in gospoda Primoža Siterja, potem bom pa dala besedo državni sekretarki, da odgovori še na ta dodatna vprašanja, potem bomo pa razpravo zaključili.</p>
               <p>Izvolite, gospa Bojana Muršič, potem gospod Siter.</p>
               <p>Izvolite.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsednica, za besedo. : Najprej sem sicer želela replicirati na vaša izvajanja, ampak bom lažje v razpravi pojasnila nekatera dejstva, ki so bila danes navedena. Vi ste omenili, da Socialni demokrati, ki smo pač vodili kar nekaj vlad, nismo naredili na področju starejših ničesar. Res, 13 let ni bil zgrajen noben dom. Temu sploh ne oporekam. Vendar je treba povedati to, da javni domovi, ki so, ki stojijo, jih je potrebno obnavljati, vzdrževati in v času vseh teh predhodnih vlad je bilo to tudi potrebno. Zakaj navajam? Zaradi tega, kajti razpolagam s podatki, da se je kar v teh preteklih letih kar nekaj naredilo v obstoječih domovih za starejše. Bilo je sicer govora, da se ni naredilo nič, ampak potrebno se je zavedati tega, da je potrebno v obstoječih domovih zamenjati kritino, sanirati balkone, popraviti požarne stopnice, izvajati gradbeno-obrtniška dela, izvajati rekonstrukcije podstrešij, energetske sanacije so potrebne, nabaviti je potrebno novo opremo, predelovati je potrebno ogrevalne sisteme, tudi kotlovnice, tudi kuhinje, itn., itn. In naj vam povem nekaj podatkov. V času leta 2010, je bilo slabih 6 milijonov porabljenih za takšne zadeve katere sem navedla. V letih 2011, dobrih 2 milijona. V letih 2012, milijon 800 ali pa slabih 2 milijona. Kdaj smo sprejeli Zakon o uravnoteženju javnih financ oziroma slavni ZUJF leta 2012. Takrat se je začelo šparati. V vseh teh letih, 2010, 2011, smo že bili v krizi, šparalo se je na vseh korakih in kriplih, tudi ZUJF je pokazal kar je pokazal in težave so se samo nadaljevale. Ampak, v letih 2013, 2014, se je v obeh letih zagotavljalo za takšne zadeve kot sem jih navajala, za montažo opreme, odpravo raznoraznih pomanjkljivosti, adaptacije, dobrih 5 milijonov evrov. Tudi leta 2015, ko smo že malce bili boljši, se je zagotavljalo slabe 4 milijone evrov. Tudi nadalje, v letih 2016, 2017, 2018 in 2019, je bilo tudi tako, tako da ni bilo nič narejenega na starejših. Res pa je, da ni bilo sredstev za izgradnjo doma starejših. To pa je kritika in to tudi potrjujem. Zakaj navajam te podatke? Predvsem iz tega, kajti stiska starostnikov v sedanjem času je pokazala, da res nujno nujno potrebujemo nove domove. Če Vlada ne bi tako z zagotovostjo trdila, da bo zgradila pet novih javnih domov in dva domova dokončala, to se pravi, Osilnico in Vrtojbo, ne bi danes vsi ti, ki govorimo s strani sedanje opozicije, na to toliko opozarjali, ampak kriza je pokazala, koronakriza, da je to nujno potrebno. In še bolj skrb vzbujajoč podatek, da smo v tem tednu slišali, da nekako ta Vlada ne vidi potrebe po dokončanju doma v Osilnici, kjer zidovi stojijo, začel se je projekt v času prvi Vladi Janeza Janše, in sedaj se vzpostavljajo neke civilne iniciative, da se ta dom dokonča, sicer mene osebno, če vprašate, seveda, če je že tako daleč narejeno, potem je smiselno, da se zadeva dokonča, drugače pa imam sama pomisleke kajti na tistem področju zagotoviti kadre in vse ostalo, ne vem, ampak pustimo to, v glavnem zidovi stojijo, ne vem kaj je s tem domom. Ali ima sedanja Vlada namen dokončati ta dom v Osilnici o katerem je bilo v tem tednu toliko govora? Nadalje bi rada opozorila, da v Območni enoti Zavoda za zdravstveno zavarovanje Slovenije Maribor primanjkuje, po korigirani oceni iz 1. 6. 2020, 598 mest, kar je največ v Republiki Sloveniji. In ko državna sekretarka pravi, da bodo poskušali pripraviti in graditi domove za starejše, se mi spet postavlja vprašanje, kdaj in kje. Mislim, danes bi morali vedeti, saj se ve, kje morajo biti domovi zgrajeni. In še na nekaj bom opozorila, na kar mi je odgovoril minister julija. Ko toliko govorimo, koliko mest je in koliko se bo zgradilo novih domov, mi dovolite, da preberem oziroma citiram to, kar je zapisano: »Po podatkih Statističnega urada Republike Slovenije je v Sloveniji v letu 2020 skupno 424 tisoč 4 prebivalcev starejših od 65 let. Ob obstoječi kapaciteti 19 tisoč 6 mest v domskem varstvu za starejše je cilj 4,8 ciljne pokritosti starejših nad 65 let iz Resolucije o nacionalnem programu varstva za obdobje 2013-2002 je skoraj dosežen.« Nadalje, kar je zanimivo: »Po podatkih trenutno v mreži domskega varstva starejših primanjkuje tisoč 326 mest.« Zakaj to navajam – zaradi tega, ker je država razpisala tisoč 100 koncesijskih mest, in državna sekretarka je lepo povedala, najprej bodo pogledali, kje se bodo gradili ti domovi s koncesijo, kar pa bo ostalo, bodo pa nekako začeli gradnjo s temi 12 milijoni 500, porabiti javna sredstva. Postavlja se mi vprašanje. Glede na to, če zdaj vzamem te podatke, tisoč 326 pa tisoč 100, se pravi, je potreba po 226, sicer bodo naredili ponovni preračun, ampak vsi danes govorimo, da jih čaka več kot 12 tisoč starajočih se na dom oziroma na mesto v domu, kaj se bo zgodilo, če na podlagi teh podatkov, ki sem jih dobila, lahko rečem, da se bo zgradil zgolj en javni dom ali pa se bo dokončal en javni dom, ostalo se bo vse pokrivalo s koncesijo. Jaz si tega ne želim. Kljub temu da je nujno potrebno, da se domovi gradijo, ampak, kot je bilo danes nekajkrat povedano, cena v javnem domu je bistveno drugačna kot v zasebnem oziroma v koncesijskem domu. Zato je toliko bolj pomembno, da država gleda na to, da vzpostavi čim več javnih domov, seveda jih pa mora potem tudi vzdrževati, kar se je pa pokazalo v zadnjih trinajstih letih, da je tudi za to nujno potrebno zagotavljati sredstva. V vsem tem času je bila kriza. V zadnjih letih, hvala bogu, je bil bruto domači proizvod višji. Srčno si želim, da bi se uresničile napovedi Ministrstva za finance, ko je bilo danes povedano, da lahko pričakujemo v letih 2021 in 2022 dvig bruto domačega proizvoda, v letu 2021 za 5,1 %, v letu 2022 pa za 3,7 %. Srčno upam, da bodo ti podatki držali. V nasprotnem primeru nas v prihodnjih letih čaka spet – kaj? – varčevanje, kot je bilo leta 2012, ali pa vzemimo v času krize od leta 2008 pa še naprej, tja nekje do 2015. Kje se bo varčevalo – srčno upam, da ne na najstarejših. Ampak enkrat smo že dali to skozi, varčevalo se je pri najranljivejših skupinah. Zato je toliko bolj pomembno, da zagotovimo sredstva. In zato toliko opozarjam na to, zgradimo, poskusimo narediti čim več na domski oskrbi, naredimo teh bom rekla, sicer dvomim, da bo pet javnih domov zgrajenih. Pa če boste zgradili ali pa bomo zgradili vsaj tri, mislim, da smo naredili korake naprej. Kajti res ljudje čakajo. Res čakajo in ni ta podatek mislim verodostojen. Jaz sicer verjamem, da ti podatki, ki sem jih dobila držijo, ampak izpostavljam iz tega stališča, kajti državna sekretarka je povedala, da ko bodo koncesije razdeljene, bodo naredili ponovno preračun in bodo spet izračunali kje je indeks pokritosti nižji pod 100 in potem se bo na novo to izračunavalo. In ti podatki potem, ko se bodo novi podatki zgradili bodo pokazali to, da je pokritost iz resolucije skoraj dosežena.s Oziroma bo takrat že dosežena. Ljudje še bodo pa vedno čakali. Vedno čakali. Starejši, ki ne vedo kako naj živijo v domačem okolju, ker nimajo ustrezne oskrbe.</p>
               <p>Zato državna sekretarka ali pa ministrstvo, res lepo prosim, začnite razmišljati, naredite program, naredite plan kje in kako se bodo porabila ta sredstva, ki bi naj sicer prišla z <stage>/nerazumljivo/</stage> oziroma, da se res začnejo graditi domovi, vsaj v tej višini, katera so planirana v proračunu 12 milijonov pa pol, to sta nekako dva domova, če kar tako pogledam. Jaz sicer toliko ne poznam gradbeno obrtniških in vseh del, ampak koraki naprej so. Vemo kje smo. Pokazalo pa se je, da bi še potrebovali krepko že danes te domove.</p>
               <p>Toliko zaenkrat. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, gospa Muršič.</p>
               <p>Sedaj pa dajem besedo še gospodu Primožu Siterju za ponovno razpravo, potem pa bo gospa državna sekretarka odgovorila še na ta zastavljena vprašanja, ki ste jih sedaj izpostavili.</p>
               <p>Izvolite gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja, hvala.</p>
               <p>Poglejte, jaz mislim, da je popolnoma legitimna politična ideja, meni sicer nerazumljiva, ampak je pa v demokratični družbi legitimna politična ideja, ki jo zagovarja NSi in to je, da želijo ukiniti in razgraditi javno zdravstvo in ukinit javno mrežo domov za starejše. To je sicer njihova predpostavka, ki jo lahko spremljamo skozi njihovo parlamentarno delo že zadnjih nekaj let, odkar so tukaj. Je pa treba vedeti, da če so že, če je že stranka NSi na čelu te ideje na ministrstvu, potem je treba tudi vedeti kaj je cel komplet tega pomeni. Kaj to v resnici pomeni, da to ni ena stvar na papirju, da ne ostane na politični ideji, ampak razgradnja, ukinitev javnega zdravstva, javnega skrbstva pomeni točno tisto, s čimer se soočajo v tem času še najbolj boleče recimo v Združenih državah Amerike, kjer ljudje raje umirajo, kot pa da se zapufajo za zdravljenje in puf prepustijo svojim sorodnikom. Ker si ne upajo iti v ambulanto, ker ne vem, so se poškodovali ali pa ne vem kaj. To je ta druga stran tega kovanca, ki jo je treba tukaj nujno osvetliti.</p>
               <p>Zato moja osebna kritika tukaj je dvojna, kot rečeno na začetku, ko pridemo do pomanjkljivega, nezadostnega, sramotno slabo zastavljenega proračuna na tem socialnem delu, ki se dotika v glavnem skrbi starejših in domov. Ni dovolj denarja in kar je morebiti še hujše, huje razumeti, ni sploh načrta kako to stvar rešit. Ni sploh te politične volje, o moj bog, niti ministra ni. Pa toliko malo je potrebno.</p>
               <p>In razpolagamo, kot smo danes že slišali z rekordnim proračunom. Lanski proračun oziroma letošnji proračun, ki smo ga potrjevali tak čas oziroma konec lanskega leta je bil rekorden. Presežen v vseh pogledih. In celotna politika takrat vladajoča je na dolgo in široko razpravljala o tem kako genialno izhodišče imamo za rešitev gospodarskih, socialnih in vseh drugih težav. Zdaj pa dobimo to skrpucalo od neplana, kako to stvar naredit. Janševa Vlada je podedovala najboljši proračun. Resda je nekaj težav z epidemijo, ampak tudi o tem, kako so se lotili epidemije, bomo drugič, pa saj smo že, pa saj je vsem jasno. Rekordni proračun, proračun, iz katerega lahko vlada vrže na, takole, 780 milijonov za orožje, kot smo slišali. Od tega zelo jasno definirano 408 milijonov samo za oklepnike, ki niso primerni za obrambo Slovenije, ki bodo vozili po nekih puščavah.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Gospod Siter, dajte to za jutri, ob 9. je Odbor za obrambo, pa bo točno to odgovarjal.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Zdaj pa mi dovolite, da<gap n="..."/>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>
                  <gap n="..."/> da vam razložim, zakaj je 408 milijonov za oklepnike bizarna številka, pomembna v kontekstu razumevanja današnje problematike, predvsem gradnje domov za starejše. Trenutno po podatkih, tukaj moram tudi poslancu Staroviću odgovoriti, brez demagoških kakšnih ali pa izmišljenih, pa delanja pretirane drame, Skupnost socialnih zavodov danes oziroma včerajšnji podatek, 7. oktober, na mesto v domu za starejše čaka 12 tisoč 346 ljudi. To je številka, to je uraden podatek na spletni strani Skupnosti socialnih zavodov. In zdaj, recimo, imamo 12 tisoč, ena zelo preprosta matematika, imamo 12 tisoč ljudi, ki čaka na posteljo v domu za starejše, v enem domu, v en dom povprečno pride pa, če je to velik dom, 200 ljudi. Torej rabimo približno novozgrajenih 60 domov. Okej? 60 domov bi, če, zopet pavšalna ocena, mislim, da je Skupnost socialnih zavodov na eni seji čez palec preračunala, za gradnjo enega doma, za projektiranje, opremljanje in gradnjo rabiš ti približno 5 milijonov. Se pravi, rabimo koliko denarja? Rabimo 300 milijonov za to, da takoj izravnamo ta problem manka 12 tisoč postelj, 300 milijonov. Se spomnite številke, koliko da Vlada Janeza Janše za oklepnike? 408. Še 100 milijonov viška ostane. Mi govorimo o stotinah milijonov. In samo 300 milijonov, kar ni tak proračunski zalogaj, očitno, samo 300 milijonov bi potrebovali, da bi ta prostorski manko izničili, da se ne bi rabili v Državnem zboru nikoli več pogovarjat o tem, da imamo premalo postelj. S tem denarjem bi sprojektirali, zgradili in opremili domove starejših. Mi imamo pa tukaj v tem proračunu neko številko, sramotnih 22,8 milijonov, 22,8 milijonov, ki zopet je neki plus, a prav toliko, da vlada reče, o, nekaj smo pa naredili, ampak, pa še to 17 milijonov za adaptacijo, rekonstrukcijo in opremo domov za starejše. Prej sem že omenil svojo prostovoljsko izkušnjo v hrastniškem domu poleti. Bil sem eden iz majhnega števila prostovoljcev. Povabili so me, ker pač so rabili roke, ker jim je ministrstvo naložilo, da vzpostavijo rdeče, sive in bele cone, torej za obolele, za tiste, oziroma okužene, za tiste, ki so bili v stiku z njimi, in za tiste, ki so bili potrjeno zdravi oziroma niso bili v stiku z njimi. In ta Dom starejših v Hrastniku že v normalnih okoliščinah diha na škrge, je moral zdaj še to naredit. Svojo polovično kadrovsko kapaciteto nagnat delat še to, vzpostavit te cone v nekih, po nekih nadstropjih, pa neke prehode, pa ta lift ja, on lift ne, pa tam je šlo, pa tisti štuk je ta, pa potem pol štuka onega je tisti. Pa saj sami niso vedeli, kje je kaj. In potem je bila moja prostovoljska naloga, da pomagam državnemu laboratoriju za, ne vem, kako se jim reče, hrano ali kaj, ne vem kaj, razkuževat prostore. Eno oziroma dve nadstropji, 50 ljudi smo morali preselit iz ene sobe na drugo lokacijo, zato da smo dali strokovnjakom za razkuževanje priložnost, da to naredijo. In kaj smo morali narediti? Na rjuhah smo starčke nosili, polagali na jogije vlekli skozi vrata, ker vrata v tem domu niso dovolj široka, da bi skozi njih spravil posteljo in potem so morali čakati na hodniku, na tleh. Pojma niso imeli kje so in kaj se z njimi dogaja. Še enkrat povem, 17 milijonov za adaptacijo, rekonstrukcijo in opremo domov in 408 milijonov za oklepnike. In potem so starčki čakali in čakali in mi smo jih potem nazaj spravljali v te sobe njihove.</p>
               <p>Česar še nisem povedal je to, da je ta stvar trajala ne vem, en šiht, oblečeni smo bili cel čas v dve plasti plastike. Za kave, cigarete, malo zraka ali kakorkoli itak ni priložnosti. Zakaj ne – ker ne moreš iti, ker če greš ven, boš moral se na novo obleči in ni bilo dovolj opreme. Ljudje ne hodijo na malico zato, ker ni dovolj opreme. To je situacija v domovih za starejše, dragi moji. Niso statistike, niso neke izmišljene številke, ni demagogija. Pojdite malo, pa bodite prostovoljci, tudi člani ministrstva. Da ne bom sploh govoril o tem kako so ljudje, ki delajo v domovih za starejše kritični do teh politik. Skupnost socialnih zavodov sama je rekla – pa nehajte s temi neumnosti, s temi rdečimi conami. To ni možno. Minister za zdravje sicer je zagovarjal okej, naredili smo kao nek pregled in mogoče pri eni tretjini domov se to ne bo dalo narediti, vsi drugi pa lahko to zagotovijo. Ma kaki? Amnesty International so naredili svojo raziskavo in ugotovili, da kaj – 98 odstotkov domov ne more tega narediti. 98 odstotkov!</p>
               <p>Še enkrat, 17 milijonov za adaptacijo, rekonstrukcijo in opremo domov, 408 za oklepnike.</p>
               <p>V skupini, da orišem sliko kadrovskega manka. V skupini, v kateri sem delal kot prostovoljec nas je bilo šest. Dva sva bila prostovoljca, ki roko na srce, s področja nege in oskrbe nimava pojma, sva samo dala roke zraven. Potem sta bila dva študenta, ki sta se učila kako to početi in za 50 ljudi, za katere smo skrbeli, samo dve zaposleni in izurjeni negovalki. Dve. V conah rdečih, sivih, ne vem kakšnih. Znotraj con so skrbele za tiste ljudi, kdo je skrbel za vse ostale nimam pojma. 17 milijonov versus 408 milijonov za orožje. Dodatno orožje za misije neke ameriške vojske. Tukaj so prioritete te Vlade in potem pazite to, dobim pred tedni klic, gotovo ste slišali za glasbeno skupino Veter. Bela snežinka najbolj predvajana slovenska glasba vseh časov, razen Golice. Kjer me gospodje, starejši gospodje, tudi sami upokojenci iz Hrastnika pokličejo, če bi lahko sodeloval na dobrodelni prireditvi za ta dom. Ker vemo, da lokalna skupnost že dolgo navija in pritiska ministrstva, da bi jim pomagala zgraditi nov dom. In jaz sem bil navdušen seveda, zbirali bomo sredstva za gradnjo novega doma. Pa me je popravil človek – ne, zbirali bomo sredstva za sprotno delovanje doma. Glasbena skupina, lokalna glasbena skupina je prevzela breme financiranja dela doma za starejše v občini. Zato ker Vlada Janeza Janše na tej točki nima volje. Ima sredstva, nima pa volje tega problema rešit.</p>
               <p>In zdaj 12 tisoč 346 ljudi čaka. Razlika med javnim vlaganjem v infrastrukturo, torej v domove, ali so to neke bivalne skupnosti, medgeneracijski centri ali kakorkoli in med prepuščanjem gradnje in upravljanja v roke zasebnim podjetjem mislim, da je jasno. Tudi Računsko sodišče je tukaj zelo eksplicitno v svojem poročilu povedalo, da zasebna podjetja, ki upravljajo z domovi v povprečju svojcem, lokalnim skupnostim in starostnikom, oskrbovancem poberejo tudi po 27 odstotkov več za oskrbo, za isto oskrbo, ki jo dobijo v javnem domu. Kaj se pa dogaja z investicijami teh zasebnih podjetij, je pa. Računsko sodišče tudi ugotovilo eno zelo lepo stvar, in sicer nemalokrat se zgodi, da se investicije zasebnikov za gradnjo in vzdrževanje domov za starejše prevedejo v položnice oskrbovancev. Kar je pa najbolj nagnusno pri celi stvari, je pa to, ugotavlja Računsko sodišče, da se plačevanje investicijskih stroškov prenaša na položnice oskrbovank in oskrbovancev tudi po tem, ko so investicije že zaključene. Z drugimi besedami, podjetja lažejo in kradejo svojim oskrbovancem. In potem pride država, če slučajno spet ne gre, potem smo pa, ko so dobički, se vse privatizira, ko je izguba, smo pa vsi kar na hitro socialist. Zato, spoštovani predsedniki ministrstva, jaz ne morem kupit te vaše ideje, da bomo najprej videli, kaj bo trg rešil in potem, če bo treba, bo pa še država vskočila. Taktika, če že toliko na nož zagovarjate privatizacijo, pa hočete ta trg spustit zraven, je ravno obratna, naj država, ki očitno ima sredstva, nima volje, ampak ima sredstva, poskrbi za vse, kar je treba poskrbet, če je to 12 tisoč 346 ljudi, pa naj bo to 12 tisoč 346 ljudi, sredstva očitno so, če slučajno ne bo kaj, če bo slučajno kakšna luknja ostala in pride trg s čudežno palčko, pa da vidimo, kaj bo, ampak izkušnje so drugačne.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj sprašujem, če želi še kdo razpravljati, sicer bom dala<gap n="..."/> Še gospod Kordiš. Še kdo od poslancev? Če ne, potem še gospod Kordiš, potem bom pa za zaključno besedo prosila državno sekretarko, da tudi odgovori na izpostavljena vprašanja.</p>
               <p>Izvolite, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Če imate še dodatno razpravljati.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Med razpravo tovariša Siterja sem se »pozabaval«, lahko rečem, v navednicah, z neko nečastno matematiko. Če imamo v tej državi 2 milijona ljudi in 12 tisoč starostnikov, ki čakajo v vrsti na posteljo v domovih starejših, je to razmerje med celotno populacijo in med čakajočimi na domsko oskrbo 1 proti 66. Če imamo ca 13 milijardni letni proračun in gre letno 13 milijonov za gradnjo novih domov, je to razmerje 1 proti tisoč. Od kje ta razlika? Vlada Janeza Janše skrbstvo starejših nima za prioriteto. Ob tem se obnaša še silno dvolično. Mislim, da je bilo enkrat v drugi polovici prejšnjega mandata, da je stranka, ki danes drži Ministrstvo za delo, to je Nova Slovenija, sklicala nujno sejo prav tega odbora o neustrezni hrani v domovih starejših občanov. Se je izkazalo v sklicu te seje, da gre za neustrezno hrano v privatnem domu, v koncesionarskem domu ene izmed večjih, če ne največje firme, ki služi na oskrbi starostnikov pri nas, to je Deos. In zdaj pač ta koncept domske oskrbe, ki stavi, da v bistvu to ni več neka pravica, da domska oskrba in skrbstvo starostnikov ni več stvar socialne države, ampak je stvar trga, se pravi je biznis, se pravi je treba na starostnikih in njihovih družinah zaslužit, spreminja v prednostno prakso. Sami so sklicali sejo Odbora za delo koncem prejšnjega mandata zaradi tega, ker je v teh privatnih domovih hrana neustrezna, ker se varčuje na starostnikih, zato ker celo idejo poganja ideja in poganja jo dobiček. Danes pa na prvo mesto dajejo razpis za koncesijsko oskrbo za koncesijske postelje, se pravi zasebne postelje za starejše, ki so, kot sem že omenil, kot je pred mano povedal tudi tovariš Siter, skoraj za eno tretjino v povprečju dražje od javnih. Kdo plača razliko? Plačajo jo starostniki, plačajo jo lokalne skupnosti, plačajo jo svojci. A bi jim bilo to treba? V resnici ne. Samo to višjo ceno plačujejo niti ne toliko za kakršenkoli višji standard, plačujejo jo zato, da pač pokrijejo pričakovan dobiček investitorju, ki je ta dom starejših zgradil. Zdaj, ta režim se da obiti in se ga da nadomestiti z režimom javnih domov, ki delajo v javno dobro, delajo neprofitno in katerih cilj in poslanstvo je to, da kolikor se le da učinkovito in lepo, poskrbijo za potrebe starostnikov. V zasledovanju tega cilja pa je potrebna seveda državna pomoč, državna podpora, prevedena v številke, ki jo najdemo v proračunu Republike Slovenije. Ta številka znaša za 2021 in 2022, vsako leto 12,5 milijonov – borih 12,5 milijonov. Sem vam že na začetku svoje razprave predstavil, kakšno je dejansko razmerje, tu med starostniki in med proračunskimi prioritetami. Naj v proračunu razlika med drugimi, pobere tudi orožje, kajne, ker je treba na vsak način za 400 milijonov evrov oklepnikov kupit, to, ali bomo gradili domove starejših ali jih ne bomo, je pa stvar evropskih sredstev, če že, zagotovo pa ne stvar integralnega proračuna.</p>
               <p>Pa postavimo ta integralni proračun še v kontekst, to niso neka sredstva, ki Republiki Sloveniji kar padejo z neba, to so sredstva, ki se zbirajo pretežno iz davkov. Zakaj hudiča plačujemo – plačujejo, vsi ljudje – davke v tej državi? Ali zato, da bo država potem s tem denarjem oklepnike kupovala? Ali zato, da bo poskrbela za potrebe državljank in državljanov? Pa teh 12 tisoč ljudi, ki zdaj čakajo na posteljo v domu. Ali so plačeval celo življenje davke, pa, ali so celo življenje delal, zato, da bojo zdaj stali v vrsti, da jim država reče, »sorry«, ne v 2021, ne v 2022, boš ti svojo smrtno posteljo dočakal kjerkoli češ, mi domov gradili ne bomo, ali pa zgolj v simboličnem obsegu.</p>
               <p>In razmere v domovih, so pa itak, pač, grozne, ker je kader podhranjen, napet do onemoglosti, zdaj pa še te rdeče, rumene cone in to in sem jih že dvakrat izpostavil, pa še enkrat bom, 12, 13-urne izmene, ki jih ta kader ne »sfolga«. Nedolgo nazaj sem govoril z svojo mati, ki dela kot medicinska sestra v domu starejših v Škofji Loki – oni ne zmorejo, ne zmorejo. Malo drugače kot jokala se mi je v telefon, pri svojih 55 letih, da pač, da ne morejo. Fizično ne morejo, gotovo. In zdaj smo dobil pa še okužbo noter v dom.</p>
               <p>In vi kaj? Na to odgovorite s proračunom, 12,5 milijonov evrov, na leto, za gradnjo novih domov in »n« milijonov za novo orožje. Pa pojdite se solit! Isti ste, kot zadnje Vlade.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>No, seveda, marsikaj se lahko reče, kajne, ampak dejanja bodo pa potem pokazala in šele čez čas bomo lahko ocenjevali, kakšne so bile določene poteze določenih vlad. Tako kot lahko sedaj ocenjujemo, kakšne so bile pač prejšnje vlade.</p>
               <p>Izvolite, gospa državna sekretarka, vi imate še zadnjo besedo danes, potem pa bomo zaključili.</p>
               <p>Izvolite.</p>
            </sp>
            <sp who="RibičMateja">
               <speaker>MATEJA RIBIČ:</speaker>
               <p>Hvala lepa za besedo.</p>
               <p>Najprej bi se osredotočila na te čakalne vrste in na 12 tisoč starostnikov, ki čaka na postelje. Tukaj bi želela pojasnit, da eno so vloge, eno so evidenčne vloge, drugo so pa aktualne vloge. Iz lastnih izkušenj vam lahko povem, da v domu, kjer sem bila vsak dan 7 let, smo tudi imeli vloge, ne vem, mogoče 300, tudi 400, par let nazaj, ko je bila v bistvu kriza, s tem, da smo imeli prazne postelje, se je zgodilo, da kljub temu, da smo imeli 300, 400 vlog tudi po 10 ali pa po 14 dni nismo mogli zapolnit tiste postelje. Zaradi tega, ker večinoma teh vlog je evidenčnih vlog in takrat, ko pokličeš starostnika, da ga čaka prosta postelja, ima pač on še možnost, da premisli in velikokrat se tudi zaradi tega, ker obstaja storitev pomoč družini na domu in se mu je v tem času že začela izvajati, se starostnik odloči, da ne gre v dom, ampak da raje koristi pomoč družini na domu.</p>
               <p>Ravno zaradi tega, ker pa se prikazuje, da je 12 tisoč starostnikov, ki čaka na posteljo, je ta problematika bila izpostavljena tudi na Ekonomsko-socialnem svetu, ki obravnava tudi Predlog Zakona o dolgotrajni oskrbi. In na Ekonomsko-socialnem svetu je padla ideja – in tudi to je šlo potem že na Skupnost socialnih zavodov -, da se preveri ta čakalna vrsta, teh 12 tisoč čakajočih starostnikov. In skupnost je bila zaprošena, da se pri vseh domovih preveri, katere vloge so evidenčne vloge in katere so resnično aktualne vloge, kar pomenijo, da bi prišel, če danes nekoga pokličeš, da bi že prišel v dom. Tako številke res kažejo, da je 12 tisoč teh vlog, ampak tu se moramo zavedati, da ni toliko aktualnih vlog.</p>
               <p>Za koncesije sem že poudarila, ampak se mi zdi pomembno, ker je bilo tolikokrat poudarjeno, da je to ideja od sedanje Vlade. Želim še enkrat poudariti, da je koncesijski akt podpisala prejšnja Vlada in ga je podpisala ministrica Klampferjeva marca 2020 in ga ni podpisala sedanja Vlada. Sedanja Vlada je izvršila tisto, kar je prejšnja Vlada začela.</p>
               <p>Razpisanih je bilo tisoč 100 postelj, razpis je že zaključen. Na ministrstvu vemo, kje so potrebe, glede na to, koliko se pričakuje vključenosti starostnikov v domove za starejše in pokritost z domovi, v katerih občinah, katere upravne enote sem sodijo. Zdi se nam zelo smiselno počakati, da se najprej vidi, kje bodo domovi zgrajeni s strani koncesionarjev, kajti ne želimo si, da bi potem v eni občini bila dva domova za soseda, eden koncesionarski in drugi javni, ker bi se verjetno potem tudi zgodilo, da bi bile določene postelje prazne, oziroma namen tega, da se upošteva ta pokritost javne mreže, je v tem, da potem nekdo s Primorske ne bi bil primoran iti v Maribor, če je na Primorskem pomanjkanje postelj.</p>
               <p>Ja, projekt Starejši za starejše je zelo dober projekt in se namenja denar tudi v državnem proračunu, in sicer 650 tisoč evrov. Ciljna skupina so tu vsi starejši, ne glede na spol in status. Izvajalci tega programa pa so v bistvu priznane institucije, kot je Inštitut Antona Trstenjaka, Mestna zveza upokojencev Ljubljana, Mozaik, društvo za socialno vključenost, Zveza društev upokojencev Mestne občine Koper. Tako ti projekti so podprti s strani Vlade, in kot sem rekla, je namenjenih za takšne projekte 650 tisoč evrov v proračunu. Cene v domovih, ki jim je podeljena koncesija, so res dražje, to pa jim pač omogoča že pravilnik; zdaj ne vem, iz katerega leta točno je, bi ugibala. Pravilnik, ki določa metodologijo za izračunavanje cen, določa, da koncesionarji lahko v ceno vračunavajo tudi investicijo. Tako delajo v skladu s pravilnikom, ki je sprejet, javni domovi pa te investicije ne obračunavajo v ceni in je zaradi tega cena nižja. Bi pa želela tu poudariti, da se morajo tudi zasebni domovi držati vseh normativov, tako kadrovskih kot tehničnih, glede izvajanja dejavnosti in storitve v zasebnih domovih ne bi smele biti popolnoma nič slabše kot v javnih domovih. Je pa namen Vlade, da zagotovi, da starejše osebe imajo možnost priti do teh storitev, kar je možno narediti na dva načina, en način je podelitev koncesije in drugi način je izgradnja javnih domov. Ta Vlada se je odločila, da bo izkoristila obe možnosti, se pravi, da je izpeljala potem do konca koncesijski akt, ki ga je podpisala prejšnja Vlada, ministrica Klampferjeva marca 2020, s podelitvijo tisoč 100 koncesij, in namen imamo zgraditi tudi pet domov. Domovi naj ne bi bili več tako veliki, kot se je to gradilo do zdaj, zdaj naj bi bilo, recimo, okoli 120 postelj, mogoče kje celo manj, mogoče kje celo kakšna postelja več. Na ministrstvo smo zelo aktivni na tem področju in potekajo tudi pogovori z različnimi občinami in tam, kjer so potrebe po domovih za starejše, tako da nek nabor, kjer naj bi javni domovi za starejše bili je zbran, ampak kakor sem rekla, počakati je potrebno, da se bo videlo kateri koncesionarji bodo prejeli koncesijo za izgradnjo domov za starejše.</p>
               <p>Cene v domovih, ki jim je podeljena koncesija, so res dražje, to pa jim pač omogoča že pravilnik; zdaj ne vem, iz katerega leta točno je, bi ugibala. Pravilnik, ki določa metodologijo za izračunavanje cen, določa, da koncesionarji lahko v ceno vračunavajo tudi investicijo. Tako delajo v skladu s pravilnikom, ki je sprejet, javni domovi pa te investicije ne obračunavajo v ceni in je zaradi tega cena nižja. Bi pa želela tu poudariti, da se morajo tudi zasebni domovi držati vseh normativov, tako kadrovskih kot tehničnih, glede izvajanja dejavnosti in storitve v zasebnih domovih ne bi smele biti popolnoma nič slabše kot v javnih domovih. Je pa namen Vlade, da zagotovi, da starejše osebe imajo možnost priti do teh storitev, kar je možno narediti na dva načina, en način je podelitev koncesije in drugi način je izgradnja javnih domov. Ta Vlada se je odločila, da bo izkoristila obe možnosti, se pravi, da je izpeljala potem do konca koncesijski akt, ki ga je podpisala prejšnja Vlada, ministrica Klampferjeva marca 2020, s podelitvijo tisoč 100 koncesij, in namen imamo zgraditi tudi pet domov. Domovi naj ne bi bili več tako veliki, kot se je to gradilo do zdaj, zdaj naj bi bilo, recimo, okoli 120 postelj, mogoče kje celo manj, mogoče kje celo kakšna postelja več. Na ministrstvo smo zelo aktivni na tem področju in potekajo tudi pogovori z različnimi občinami in tam, kjer so potrebe po domovih za starejše, tako da nek nabor, kjer naj bi javni domovi za starejše bili je zbran, ampak kakor sem rekla, počakati je potrebno, da se bo videlo kateri koncesionarji bodo prejeli koncesijo za izgradnjo domov za starejše.</p>
               <p>Tako da to se je nanašalo pač tudi na to, da ne znamo pač v bistvu nič povedati v zvezi s tem kje bodo. Mi vemo kje potrebe so. Pogovori potekajo in pač tam, kjer bo potem zahtevala tudi pokritost javne mreže oziroma pokritost postelj, tam potem ti domovi bodo. Kot sem tudi rekla, se trudimo, da bi pridobili sredstva tako iz reakt sklada, kot sklada za odpornost in okrevanje. V trenutni finančni perspektivi smo podelili v bistvu 30 milijonov za dnevne centre, za začasne namestitve. Naslednja finančna perspektiva pa govori večinoma o tem, kot je izpostavil tudi gospod Starović, da so mišljene bolj – mislim, evropska sredstva bodo pokrivala deinstitucionalizacijo, tako da se gre bolj v te oblike deinstitucionalizacije, kar pomeni manjše bivalne skupnosti in pa manjše bivalne skupnosti in pa večja podpora pomoč družini na domu.</p>
               <p>Glede kadra se zelo zavedamo tega pomanjkanja. Vsi zaposleni v domovih za starejše res dajejo vse od sebe. Utrujeni so, ne zmorejo več. Vlada je v zvezi s tem jim tudi prisluhnila in v prejšnjem PKP zagotovila dodatnih 27 milijonov evrov. Vsi domovi so že prejeli sklepe koliko denarja pripada na posamezni dom, tako da so se tudi že pričeli ti zaposlitveni postopki za dodatni kader v domovih.</p>
               <p>Glede con rdeča, bela, siva – nekako se je zdaj izkazalo. Pač dejstvo je, da virus slej ko prej bo verjetno stopil v vsak dom. Moram pa na tem mestu, oziroma bi želela res pohvaliti vse zaposlene v domovih in tudi vodstvo, ker glede na izkušnje zelo dobro znajo organizirati zdaj tako rdečo, sivo in tudi belo cono, saj je Vlada poskrbela, da vsaj prvih sedem dni, da se umaknejo pozitivni stanovalci in da dajo domu za starejše možnost, da te cone tudi uredijo. Nikakor ni namen Vlade ukiniti javno mrežo domov, ker kakor sem rekla, tudi v koalicijski pogodbi piše izgradnja petih domov in teh pet domov se bo tudi zgradilo. Ne samo, če bo treba, pač najprej trg, potem pa če bo treba javni dom, ampak pač se jih bo zgradilo.</p>
               <p>Zdaj pa se mi zdi, da v bistvu – aha, ja. Bilo je še mogoče glede Osilnice, ja. Zidovi stojijo. Če ima Vlada namen dokončati dom za starejše. Zdaj namen je, da se nekaj naredi, tako kot je bilo rečeno. Škoda bi bilo, da stavba propade. Se pa seveda odločamo tudi o tem kakšen program bi bil za tisto lokacijo primeren, ali je to dom za starejše ali bi se tam izvajala kakšna druga dejavnost, ki bi ravno tako bila za ljudi in kakovostnejše življenje njih samih. Tako, mislim, da se je samo na to se je v bistvu nanašalo na kader, na te čakalne vrste in pa koncesionarje. Tako, da če je mogoče še kaj, pa me lahko opomnite.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Zdaj jaz se vam zahvaljujem za te izčrpne odgovore, ampak očitno še niso bili dovolj izčrpni. Imam namreč prijavljenega še gospoda Siterja in gospod Siter, jaz bi vas samo prosila, da se res skoncentrirate na postavke proračuna, ker danes to obravnavamo. Vse ostalo bi lepo prosila, da potem prišparamo za jutrišnji odbor, kjer se bo tudi to obravnavalo, pa tudi za nekatere druge lahko tudi opozorim, da verjetno bomo na tem odboru še večkrat lahko razpravljali o situaciji glede starejših, o skrbi za starejše. Jaz kot predsednica se bom vedno za to borila in spodbujala takšno razpravo, ker se mi zdi to pomembno, ampak v tem trenutku pa vendarle dajmo se držati točke dnevnega reda in govorimo o postavkah, ki jih predvideva proračun za leti 2021 in 2022. ko bomo odpirali vsebinske razprave glede skrbi za starejše, bom pa seveda še celo želela si, da čim več idej, dobrih predlogov damo vsi skupaj na tem odboru, da lahko izboljšamo to situacijo, in ne glede na to od kje ti predlogi prihajajo, z leve ali desne, če so dobri, potem so zame pomembni in je prav, da jih tistih, ki jih lahko izvrši, potem tudi sliši.</p>
               <p>Izvolite, gospod Siter.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Havla lepa za besedo. Spoštovana predsednica, bom se v svojih treh točkah navezal samo na to, kar je spoštovana državna sekretarka zdaj v svojem zadnjem izvajanju sporočila.</p>
               <p>In sicer najprej vam bom, sekretarka, male v pomoč. pravilnik za določanje cen mislim, da datira v leto 1997 in torej v tem delu, ki dopušča koncesionarjem, da jim starejši plačujejo svoje oziroma njihove investicije. Kar pa je tukaj ključnega pomena, pa je naslednje. Treba je razumeti, da se ta pravilnik, ki je podzakonski akt, da spremeniti z nekaj malega politične volje, kar smo v Levici v zadnjih dveh letih že parkrat opozorili zelo jasno, še posebej v tem delu določanja cen. Že pri prvem sklicu prve nujne seje odbora za delo, ko smo opozorili, če se spomnite članice in člani, tisti, ki ste bili takrat v vrstah odbora, smo opozorili na dvojno zaračunavanje cen za osnovne storitve, če se spomnite, striženja nohtov in posedanja in v invalidski voziček. To je bila prva stvar v bistvu, ki smo jo v Levici v tem mandatu na tem področju opozorili. Torej gre se za tako rekoč manjšo sistemsko ureditev, sistemski popravek, ki sploh ne terja posega v Zakon o dolgotrajni oskrbi, na kar so se pa vse Vlade do sedaj v bistvu oprijemale, češ »počakajte, to bo Zakon o dolgotrajni oskrbi popravil«.</p>
               <p>Druga stvar, druga točka.</p>
               <p>Toliko, sekretarka, malce v pomoč, se pravi leto 1997 in te stvari se da spremeniti z nekaj politične volje.</p>
               <p>Druga stvar pa sem vesel, da ste omenili to razliko med tem, kaj pomenijo aktualne prošnje in evidentirane prošnje. S tem, da je treba nujno povedati, da podatek, ki sem ga citiral z naslova Skupnosti socialnih zavodov, ki dnevno objavlja, kakšna je potreba, kakšno je povpraševanje, prav tako razdeli prošnje na evidentirane oziroma, ja, evidentirane in aktualne prošnje. Vseh prošenj, evidentiranih, na včerajšnji dan – upam, da sedite – 53 tisoč 433, aktualnih prošenj 21 tisoč 416. Skupaj vseh prosilcev pa evidentiranih, torej tistih ki so bazi ali pa ki so podali svojo prošnjo, 26 tisoč 149, aktualnih prosilcev, torej tistih, ki pa lahko jutri zasedejo posteljo v domu starejših, pa je, kot rečeno, 12 tisoč 346. torej 12 tisoč 346 ni pretirana številka, ni neka abstraktna številka, iz katere pa potem lahko potegnemo tiste, ki pa mogoče bodo čez pol leta rabili posteljo. Ne to, so ljudje, ki lahko jutri pridejo, ki čakajo za to, da se nekje, magari 100 kilometrov stran od doma, sprosti postelja in jo lahko zasedejo. Se pravi dejansko evidentiranih prošenj je 53 tisoč, ne? To je številka, to je povpraševanje po posteljah v tem trenutku.</p>
               <p>Me je pa, spoštovana sekretarka, pa mi lahko odgovorite ali pa ne, me je pa zbodlo v vašem izvajanju dvojnost ali pa kontradikcija. Na začetku ste rekli, ko smo govorili o tem, kakšne so potrebe in kje, ko sem vas najprej vprašal, kje bodo ti domovi, kje je teh pet domov lokacijsko, kateri starostniki bodo najprej prišli na vrsto, kje je ta strategija, ste na začetku rekli, da ste na ministrstvu v fazi raziskovanja. Kje je treba, da boste najprej videli kje je potreba, kako se na njo odzvati in potem ste pač v svoji liniji šli potem bomo s koncesionarji in potem bomo videli kako naprej. Zdaj na koncu ste pa rekli, da ste v pogovorih. Torej jaz ne morem mimo sklepanja, da če je v igri biznis, tako je v slovenski politiki do zdaj bilo. Pogovori tečejo že zelo dolgo. Se samo išče ugoden trenutek. In ugoden trenutek je mogoče zdaj, ko so se odprla vrata za pet domov, za katere uradno na ministrstvu ne vejo kje bodo. In mogoče ne bodo sledili potrebi, ampak volji prijateljev kje in na kakšen način investirati.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj bom dala besedo še gospe Bojani Muršič, potem pa bom razpravo zaključila. Verjetno ste želeli še dodatno osvetliti plat, ki ni bila mogoče dovolj natančno obrazložena s strani državne sekretarke, če vas prav razumem.</p>
               <p>Izvolite gospa Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Mislim, da nekje tako, ja. Zdaj sicer mi bo pa mogoče državna sekretarka razsvetlila. Jaz imam pred sabo javni razpis za podelitev koncesij za opravljanje institucionalnega varstva v domovih za starejše, ki je bil objavljen v mesecu juniju. To se pravi v tej Vladi. Sklep Vlade za je pa bil sprejet dne 13. 3. 2020. Torej? Od kdaj velja, od kdaj so novi ministri? Od 13. 3. 2020, kajti državna sekretarka je rekla, da je sklep sprejela bivša ministrica Klapmferjeva. Zdaj pa ne vem, ali so napačni podatki ali je v – ali imam jaz napačne podatke. Tako je zapisano v razpisu, ki je bil objavljen v mesecu juniju.</p>
               <p>Zdaj če bi bila iskrena želja po gradnji javnih domov, bi potem po vseh verjetnosti nova Vlada sklep, ki ga je objavila ali če ga je sprejela bivša ministrica, lahko nekako bom rekla rekli, da ne bodo objavili razpisa, kajti o tem smo že bili in smo že videli v tej Vladi, da se nekateri postopki, ki so se začeli v prejšnjem mandatu niso zaključili v tem postopku. To je predvsem za STA. Pa ne mislim nadaljevati na tem mestu. Samo toliko, pojasnilo bi želela ali ta sklep, ki je napisan v razpisu 13. 3. 2020 drži kdo ga je podpisal ali je v razpisu napačna informacija.</p>
               <p>Hvala predsedujoča za besedo.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Zdaj če želite mogoče odgovoriti. Sicer lahko tudi naknadno sporočimo ali je prišlo do napake ali kako je s to zadevo.</p>
               <p>Izvolite gospa državna sekretarka.</p>
            </sp>
            <sp who="PoljanšekSimona">
               <speaker>SIMONA POLJANŠEK:</speaker>
               <p>Zdaj koncesijski akt je podpisan s strani ministrice Klampferjeve marca 2020. Sama objava javnega razpisa pa je bila 19. 6. Zdaj to bi mogla pa preveriti kateri datum je zdaj v sami objavi javnega razpisa naveden kot – kdaj je bil podpisan sklep Vlade.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala.</p>
               <p>Mislim, da je <gap n="..."/> hvala pravzaprav, ker ste tudi na to odgovorili. Sedaj pa zaključujem razpravo. Odbor za delo, družino, socialne zadeve in invalide se je seznanil s predlogom sprememb proračuna Republike Slovenije za leto 2021 in za leto 2022. Zaključujem obe točki dnevnega reda. Zaključujem 43. nujno sejo odbora. Naj povem, da se vsem razpravljavcem, ki ste sodelovali v tej razpravi zahvaljujem za tudi konstruktivne razprave. Verjamem, da bo ministrstvo prisluhnilo nekaterim rešitvam. Gre za to, da skušamo pač narediti tisto najboljše, kar se da. Naj pa vas samo opozorim, da bo v ponedeljek ob 12. uri potekala seja našega odbora, kjer bomo obravnavali peti protikorona paket, tako da vam želim prijeten vikend in vse dobro, tudi danes še uspešno naprej.</p>
               <p>Hvala in srečno, nasvidenje.</p>
               <stage type="time">Seja je zaključena 8. oktobra 2020 ob 14.35.</stage>
            </sp>
         </div>
      </body>
   </text>
</TEI>
