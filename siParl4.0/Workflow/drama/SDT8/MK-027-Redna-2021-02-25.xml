<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="MK-027-Redna-2021-02-25">
   <teiHeader>
      <fileDesc>
         <titleStmt>
            <title>Mandatno-volilna komisija</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-027-Redna-2021-02-25.MK" n="027">
               <name>Redna</name>
               <date when="2021-02-25"/>
            </setting>
         </settingDesc>
         <particDesc>
            <listOrg>
               <org xml:id="MK-027-Redna-2021-02-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-027-Redna-2021-02-25.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, MANDATNO-VOLILNA KOMISIJA</stage>
            <stage type="session">27. seja</stage>
            <stage type="date">(25. februar 2021)</stage>
            <stage type="chairman">Sejo je vodil Ivan Hršak, predsednik Mandatno-volilne komisije.</stage>
            <stage type="time">Seja se je začela ob 9.02.</stage>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Pričenjam 27. sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam.</p>
               <p>Obveščam vas, da so zadržani in se seje ne morejo udeležiti naslednje članice oziroma člani komisije: Ferenc Horváth in pa Andreja Zabret. Na seji kot nadomestne članice oziroma člani s pooblastili sodelujejo: Miha Kordiš nadomešča dr. Tašner Vatovca in mag. Andrej Rajh nadomešča Mašo Kociper.</p>
               <p>S sklicem seje ste prejeli naslednji dnevni red: 1. soglasje k imenovanju generalne direktorice Zavoda za zdravstveno zavarovanje Slovenije, 2. Predlog sklepa o ugotovitvi prenehanja mandata članu Programskega sveta RTV Slovenija, 3. Nadzor po 21. členu Zakona o integriteti in preprečevanju korupcije. 12. 2. 2021 in 18. 2. 2021 sem predlagal razširitev dnevnega reda seje z naslednjimi točkami, in sicer: A1. Predlog za razrešitev in imenovanje člana Nacionalnega sveta za kulturo, B1. Predlog za razrešitev člana Sveta Javne agencije Republike Slovenije za varstvo konkurence in pod 1.a Predlog Sklepa o imenovanju predsednice Nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško. Želi kdo v imenu svoje poslanske skupine predstaviti stališče o predlogih za razširitev seje dnevnega reda? Če ne, bomo prešli na glasovanje. Najprej glasujemo o predlagani razširitvi dnevnega reda z novo A1. točko. Pričenjam z glasovanjem. Glasovanje poteka.</p>
               <p>Kdo je za? <stage type="vote-ayes">(16 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Sedaj glasujemo o predlagani razširitvi dnevnega reda seje z novo B1. točko. Pričenjamo z glasovanjem. Glasovanje poteka.</p>
               <p>Kdo je za? <stage type="vote-ayes">(15 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Prehajamo na glasovanje o predlagani razširitvi dnevnega reda seje z novo 1.a točko. Pričenjam z glasovanjem. Glasovanje poteka.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Nekatera gradiva za današnjo sejo ste prejeli v varovani predal v sistemu UDIS, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja vas prosim za predhodno opozorilo, saj moram v takem primeru v skladu s 101. členom Poslovnika sejo zapreti za javnost. Sedaj pa prehajamo na <title>A1. TOČKO DNEVNEGA REDA – IN SICER NA PREDLOG ZA RAZREŠITEV IN IMENOVANJE ČLANA NACIONALNEGA SVETA ZA KULTURO,</title> ki ga je Državnemu zboru predložila Vlada. Del gradiva je objavljen pri EPA, obrazložen predlog Vlade pa ste zaradi varstva podatkov prejeli v varovani predal v sistemu UDIS, 16. 2. 2021 pa ste s strani Vlade prejeli tudi popravek obrazložitve predloga. K tej točki dnevnega reda sem vabil Ministrstvo za kulturo, na seji sodelujeta dr. Ignacija Fridl Jarc, državna sekretarka in gospod Damjan Damjanovič, v.d. generalnega direktorja Direktorata za ustvarjalnost, ki ju prav lepo pozdravljam.</p>
               <p>Sedaj pa prehajamo na <title>A1. TOČKO DNEVNEGA REDA – IN SICER NA PREDLOG ZA RAZREŠITEV IN IMENOVANJE ČLANA NACIONALNEGA SVETA ZA KULTURO,</title> ki ga je Državnemu zboru predložila Vlada. Del gradiva je objavljen pri EPA, obrazložen predlog Vlade pa ste zaradi varstva podatkov prejeli v varovani predal v sistemu UDIS, 16. 2. 2021 pa ste s strani Vlade prejeli tudi popravek obrazložitve predloga. K tej točki dnevnega reda sem vabil Ministrstvo za kulturo, na seji sodelujeta dr. Ignacija Fridl Jarc, državna sekretarka in gospod Damjan Damjanovič, v.d. generalnega direktorja Direktorata za ustvarjalnost, ki ju prav lepo pozdravljam.</p>
               <p>Uvodna pojasnila: Zakon o uresničevanju javnega interesa za kulturo v 16. členu med drugim določa, da je Nacionalni svet za kulturo neodvisno telo, ki usmerja nacionalno strategijo za kulturo. Predsednika in 6 članov sveta imenuje Državni zbor na predlog Vlade izmed osebnosti, ki uživajo javni ugled za obdobje petih let in so lahko ponovno imenovani. Državni zbor je 26. 9. 2019 imenoval predsednico in šest članov Nacionalnega sveta za kulturo, ki jim je petletni mandat začel teči 27. 9. 2019. Za člana je bil imenovan tudi Iztok Kovač, ki je 26. 11. 2020 podal odstopno izjavo. Iz navedena razloga Vlada Državnemu zboru predlaga, da Iztoka Kovača razreši z mesta člana Nacionalnega sveta za kulturo ter za preostanek mandata za člana imenuje dr. Aleša Pavlina. Želi predstavnik oziroma predstavnica Ministrstva za kulturo predlog dodatno obrazložiti. Izvolite, državna sekretarka, beseda je vaša.</p>
            </sp>
            <sp who="FridlJarcIgnacija">
               <speaker>DR. IGNACIJA FRIDL JARC:</speaker>
               <p>Spoštovani predsedujoči, hvala za besedo. Spoštovane poslanke in poslanci, lepo pozdravljeni.</p>
               <p>Ker je bilo že uvodoma razloženo, seveda, da je Nacionalni svet za kulturo neodvisni organ, ki ga imenuje Državni zbor na predlog Vlade bi morda samo podala nekaj podatkov o novem predlaganem članu. In sicer, dr. Aleš Pavlin je rojen 1970 v Brežicah, diplomira na Ekonomski fakulteti, je doktor znanosti s področja dramske umetnosti in s področja produkcije filma in televizije. Deloval je kot filmski in televizijski producent na Akademiji za gledališče, radio, film in televizijo, prav tako kot direktor marketinga in kino distribucije. Leta 2002 je prevzel mesto izvršnega direktorja festivalov Golden Drum in pa SOF, torej slovenskega oglaševalskega festivala, bil je tudi član uprave podjetja Kolosej kinematografi. Leta 2006 je postal partner in solastnik v produkcijski hiši Perfo. Leta 2012 ga je European Film Promotion izbral za producenta v vzponu in sicer v okviru programa Producers on the Move, ki ga organizira v sklopu filmskega festivala v Cannesu. Med letoma 2012 in 2017 je bil tudi član Sveta za radiodifuzijo Republike Slovenije. Poudariti velja, da je član Evropske filmske akademije, član združenja European Producers Club, da je bil izbran tudi v mednarodno ekspertno komisijo za izbiro projektov prijavljenih na razpis Media Development Projects pri Evropski komisiji za izobraževanje, avdiovizualno in kulturo agencije, in sicer ima tudi akademsko kariero od leta 2012 je docent ljubljanski AGRFT, redno gostuje tudi kot predavatelj na fakulteti dramskih umetnosti v Beogradu. Mislim, da so vse te navedbe argument, zadostni argument, da je strokovnjak s področja filma, ki ga v trenutni sestavi nacionalnega sveta za kulturo izrazito ni pokrival nihče, tudi strokovnjak za področje avdiovizualne produkcije, zato ga predlagamo seveda Državnemu zboru, da ga potrdi kot novega člana Nacionalnega sveta za kulturo, ki mu bo mandat potekel skladno s potekom mandata vseh ostalih članov. Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Najlepša hvala za to dodatno obrazložitev. Sedaj pa odpiram razpravo članic in članov komisije. Želi kdo razpravljati? Če ne, zaključujem razpravo. Na glasovanje dajem naslednji predlog sklepa: Mandatno-volilna komisija predlaga Državnemu zboru, da sprejme sklep, s katerim se v Nacionalnem svetu za kulturo razreši član Iztok Kovač ter se imenuje za člana dr. Aleš Pavlin, in sicer za čas do izteka mandata Nacionalnega sveta za kulturo imenovanega s sklepom o imenovanju predsednice in članov Nacionalnega sveta za kulturo z dne 26. 9. 2019. Pričenjam z glasovanje. Zaključujem glasovanje.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(3 člani.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. Prehajamo na <title>B1. TOČKO DNEVNEGA REDA – IN SICER NA PREDLOG ZA RAZREŠITEV ČLANA SVETA JAVNE AGENCIJE REPUBLIKE SLOVENIJE ZA VARSTVO KONKURENCE,</title> ki ga je Državnemu zboru predložila Vlada. Gradivo je objavljeno pri EPA. K tej točki dnevnega reda sem vabil Ministrstvo za gospodarski razvoj in tehnologijo, na seji sodeluje državni sekretar, gospod Simon Zajc. Uvodna pojasnila, Zakon o preprečevanju omejevanja konkurence v 12.a členu določa, da sta organa Javne agencije Republike Slovenije za varstvo konkurence Svet agencije in direktor agencije. V skladu z 12.b členom navedenega zakona svet sestavlja pet članov, ki jih na predlog Vlade imenuje Državni zbor. V skladu z 12.f členom je član sveta lahko predčasno razrešen, če to sam zahteva, in sicer člana sveta predčasno razreši Državni zbor na predlog Vlade. Dr. Aleš Kuhar, ki ga je Državni zbor 9. januarja 2018 imenoval za člana Sveta Javne agencije Republike Slovenije za varstvo konkurence je podal odstopno izjavo, zato je Vlada Državnemu zboru predložila predlog za njegovo razrešitev. Želi predstavnik Ministrstva za gospodarski razvoj in tehnologijo predlog dodatno obrazložiti? Izvolite, beseda je vaša, gospod Simon Zajc.</p>
               <p>Prehajamo na <title>B1. TOČKO DNEVNEGA REDA – IN SICER NA PREDLOG ZA RAZREŠITEV ČLANA SVETA JAVNE AGENCIJE REPUBLIKE SLOVENIJE ZA VARSTVO KONKURENCE,</title> ki ga je Državnemu zboru predložila Vlada. Gradivo je objavljeno pri EPA. K tej točki dnevnega reda sem vabil Ministrstvo za gospodarski razvoj in tehnologijo, na seji sodeluje državni sekretar, gospod Simon Zajc. Uvodna pojasnila, Zakon o preprečevanju omejevanja konkurence v 12.a členu določa, da sta organa Javne agencije Republike Slovenije za varstvo konkurence Svet agencije in direktor agencije. V skladu z 12.b členom navedenega zakona svet sestavlja pet članov, ki jih na predlog Vlade imenuje Državni zbor. V skladu z 12.f členom je član sveta lahko predčasno razrešen, če to sam zahteva, in sicer člana sveta predčasno razreši Državni zbor na predlog Vlade. Dr. Aleš Kuhar, ki ga je Državni zbor 9. januarja 2018 imenoval za člana Sveta Javne agencije Republike Slovenije za varstvo konkurence je podal odstopno izjavo, zato je Vlada Državnemu zboru predložila predlog za njegovo razrešitev. Želi predstavnik Ministrstva za gospodarski razvoj in tehnologijo predlog dodatno obrazložiti? Izvolite, beseda je vaša, gospod Simon Zajc.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Hvala gospod predsednik. Spoštovane poslanke, poslanci, dobro jutro. Pred vami je predlog za razrešitev člana Sveta Javne agencije Republike Slovenije za varstvo konkurence in seznanitev z iztekom mandata članov sveta v mesecu marcu 2021. Zaradi predčasne razrešitve člana sveta na podlagi njegove odstopne izjave in poteka mandata drugemu članu sveta v mesecu marcu 2021 je potrebno v svet agencije imenovati dva nova člana. Člane sveta agencije imenuje in razrešuje Državni zbor Republike Slovenije na predlog Vlade Republike Slovenije. Na podlagi odstopne izjave Vlada Republike Slovenije predlaga Državnemu zboru, da predčasno razreši člana sveta agencije Aleša Kuharja. Vlada Republike Slovenije se je seznanila z iztekom mandata člana Sveta Javne agencije Republike Slovenije za varstvo konkurence Andreja Praha, kateremu petletni mandat poteče 4, marca 2021. Na podlagi sklepa o ustanovitvi javne agencije Republike Slovenije za varstvo konkurence in Zakona o preprečevanju omejevanja konkurence, Vlada Republike Slovenije pri predlaganju kandidatov za člane sveta uporablja kriterij strokovnosti in usposobljenosti osebe na področju dela agencije. Člani sveta so imenovani za dobo petih leti in so lahko ponovno imenovani. Vlada Republike Slovenije je določila besedilo javnega poziva za zbiranje predlogov kandidatov za dva člana sveta agencije in ga bo objavila v Uradnem listu ter nalaga Ministrstvu za gospodarski razvoj in tehnologijo, da javni poziv objavi na svojih spletnih straneh. Vlada tudi pooblašča Ministrstvo za gospodarski razvoj in tehnologijo, da izvede vsa potrebna opravila v postopku priprave predloga kandidatov za člane sveta agencije ter Vladi predlaga dva kandidata za člane sveta agencije, ki izpolnjujeta kriterij strokovnosti in usposobljenosti na področju dela agencije. Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Najlepša hvala državnemu sekretarju za to dodatno obrazložitev. Sedaj pa odpiram razpravo članic in članov. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa: Mandatno-volilna komisija predlaga Državnemu zboru, da sprejme sklep, s katerim se z mesta člana Sveta Javne agencije Republike Slovenije za varstvo konkurence razreši dr. Aleš Kuhar. Pričenjamo z glasovanjem. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>1. TOČKO DNEVNEGA REDA – IN SICER NA SOGLASJE K IMENOVANJU GENERALNE DIREKTORICE ZAVODA ZA ZDRAVSTVENO ZAVAROVANJE SLOVENIJE</title>, ki ga je Državnemu zboru predložila skupščina Zavoda za zdravstveno zavarovanje Slovenije. Delovno gradivo predloga sklepa je bilo objavljeno pri EPA, dopis Skupščine zavoda za zdravstveno zavarovanje Slovenije s sklepom o imenovanju pa ste zaradi varstva podatkov prejeli v varovani predal v sistemu UDIS. K tej točki dnevnega reda je vabljena gospa Lučka Böhm, predsednica Skupščine Zavoda za zdravstveno zavarovanje Slovenije, ki jo prav lepo pozdravljam.</p>
               <p>Uvodna pojasnila: Zakon o zdravstvenem varstvu in zdravstvenem zavarovanju v prvem odstavku 74. člena določa, da je poslovodni organ zavoda direktor, ki mora imeti visoko strokovno izobrazbo in najmanj pet let delovnih izkušenj. V skladu z drugim odstavkom 74. člena direktorja imenuje Skupščina Zavoda za zdravstveno zavarovanje Slovenije v soglasju z Državnim zborom. Skupščina Zavoda za zdravstveno zavarovanje Slovenije je Državnemu zboru v soglasje posredovala sklep o imenovanju dr. Tatjane Mlakar za generalno direktorico Zavoda za zdravstveno zavarovanje Slovenije za štiriletni mandat. Želi gospa Lučka Böhm dodatno obrazložiti predlog? Izvolite, beseda je vaša.</p>
            </sp>
            <sp who="BöhmLučka">
               <speaker>LUČKA BÖHM:</speaker>
               <p>Hvala za besedo gospod predsedujoči. 3. marca 2021 poteče mandat sedanjemu generalnemu direktorju Marjanu Sušlju, torej to je bil mandat od 2017 do 2021. Upravni odbor zavoda je v skladu s predpisi šest mesecev pred potekom njegovega mandata začel postopek za imenovanje njegovega naslednika, njegove naslednice. 4. februarja letos je skupščina s potrebno večino potrdila imenovanje docentke dr. Tatjane Mlakar za generalno direktorico v mandatu 2021-2025. V skladu z zakonom je potrebno za njeno imenovanje tudi soglasje Državnega zbora. Gospa docentka dr. Tatjana Mlakar je doktorica poslovnih znanosti. Ima deset let delovnih izkušenj v gospodarstvu in 27 let delovnih izkušenj na najbolj odgovornih delovnih mestih v Zavodu za zdravstveno zavarovanje Slovenije. S svojo vlogo in tudi z odgovori na vprašanje je prepričala večino članov skupščine, da je prava kandidatka za to pomembno in odgovorno delovno mesto. Želim samo še to povedati, da je izredno pomembno, Zavod z zdravstveno zavarovanje ima generalnega direktorja oziroma generalno direktorico, ker je ključna poslovodna oseba. Zavod za zdravstveno zavarovanje v letošnjem letu ima finančni načrt 3,4 milijarde evra, kar pomeni, da gre za tretjo največjo javnofinančno blagajno v tej državi in obvezno zdravstveno zavarovanje je eden izmed najpomembnejših stebrov socialne države. Torej, treba je zagotoviti vse za nemoteno delovanje tega zavoda, od katerega je odvisna socialna varnost dobesedno celotnega prebivalstva. Skupščina zavoda predlaga Državnemu zboru, se pravi poslancem Državnega zbora, da daste soglasje na imenovanje generalne direktorice Tatjane Mlakar. Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Najlepša hvala za dodatno obrazložitev. Sedaj pa odpiram razpravo članic oziroma članov. Želi kdo razpravljati? Violeta Tomić, potem pa naslednji. Izvoli, Violeta.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Najlepša hvala predsednik za besedo. Kot je povedala gospa v predstavitvi je to tretja največja blagajna v državi in je steber socialne varnosti. In ravno zaradi tega kandidatko Tatjano Mlakar v Levici nikakor ne moremo podpreti, kajti sindikati so njenemu imenovanju nasprotovali. Skozi je šla zaradi predstavnikov nekaterih upokojencev. Skratka na svoji predstavitvi je gospa povedala, da je slovenska košarica pravic zelo razkošna in da je najbogatejša na svetu in da jo bo potrebno prevetriti in verjetno tudi skrčiti. Skratka, namesto, da bi zagovarjala proračunsko sofinanciranje zavoda, zagovarja čiščenje košarice pravic, ker je za socialno varnost, ko ste prejeli popolnoma nedopustno. Potem je, ko so jo vprašali o dopolnilnem zavarovanju je povedala, da osebno nima zadržkov do dopolnilnih zavarovanj, da jih bo potrebno naprej razvijati, saj zbranega denarja ni dovolj. Skratka, namesto, da bi zagovarjala prenos dopolnilnega zavarovanja obvezno, torej ukinitev nepravičnega in nesolidarnega davka zagovarja širitev komercialnih zavarovanj, kar bo spet povečalo neenakost med ljudmi in to ni steber socialne varnosti, o katerem ste govorili. Na predstavitvi je povedala še, da zagovarja, da javna sredstva prejmejo vsi, tako javni zavodi kot koncesionarji, torej čisti zasebniki, zopet namesto da bi zagovarjala, da sredstva prejme javni sistem, ki je edini socialno pravičen in varen, je spet zagovarjala, da sredstva prejmejo vsi, to pomeni, ker je sredstev premalo in jih je vedno, se bodo privatniki pač ogrebli za nekatere storitve in najdražje vedno ostanejo javnemu servisu in še nekaj, ko zasebnik naredi napako tudi javni servis vedno popravlja te napake, ker ne nosijo odgovornosti. Skratka, iz vseh teh razlogov v Levici nikakor ne moremo podpreti sklep o soglasju k imenovanju Tatjane Mlakar za generalno direktorico ZZZS, kajti javna blagajna ni zavarovalnica in zato res potrebuje vodstvo, ki jo bo vodilo kot javno blagajno. Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala. Želi še kdo razpravljati? Izvoli, Miha Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>To, kar smo ravnokar slišali s strani tovarišice Violete je nekaj, kar kaže še dvakrat podčrtati. Načelo Zavoda za zdravstveno zavarovanje, se pravi inštitucije, ki plačuje material in storitve, torej plače v slovenskem zdravstvenem sistemu pretežno strogo javnemu zdravstvu imenujemo kandidatko, ki ima mogoče tehnično in po njenem službenem pedigreju in tako naprej čisto vse ustrezne kvalifikacije. Stališča, ki jih pa zavzema v odnosu do javnega zdravstva so pa milo rečena problematična. Problematično je to, da vidi kot slovensko košarico pravic v zdravstvenem sistemu kot preveč bogato. Kaj v osnovi to ljudem sporoča: da bi morali za denar, ki ga zdaj plačujejo, za zdravstveno oskrbo prejeti manj. Še vedno pa se bodo te zdravstvene storitve, ki bi jih iz košarice pravic ven zmetali opravljale, kje in kako bi se opravljale, v režiji komercialnih zdravstvenih zavarovalnic kot dodatno plačljive storitve. Če ne iz žepa neposredno, pa z bančno kartico, pa na način krepitve komercialnih zdravstvenih zavarovanj. Kar me pripelje do drugega problematičnega stališča in drže, ki jo predlagana kandidatka ima. Dopolnilno zdravstveno zavarovanje vidi kot, ne kot neko anomalijo, ki jo je potrebno ukiniti kot nepravičen davek, ki zadane vse ljudi v tej državi enako, ne glede na to ali so na minimalni plači ali imajo pa plačo nekega bančnega direktorja, ampak nekaj, na čem je potrebno za akvizicijo sredstev iz katerih naj se zdravstveni sistem financira še dodatno graditi. Kako se komercialna zavarovanja dodatno gradijo, tako da se opustoši in skrči košarico pravic, ki jo pacienti v tem hipu že uživajo. In še tretja izjemno problematična stran, javna sredstva naj ne prejemajo samo javni zavodi in koncesionarji, ki so vključeni v javno mrežo, čeravno jih v Levici obravnavamo kot zasebne prakse na javnih financah, ampak do teh sredstev naj bi bili upravičeni tudi čisti zasebniki. To pa je seveda nadaljnje brisanje ločnice med javnim in zasebnim zdravstvom, ki je pri nas že tako čisto preveč zabrisana, seveda v korist zasebnega zdravstva in tistih zdravstvenih storitev, ki se opravljajo kot biznis in zdravstvenih operacij, ki se vodijo kot podjetja in ne kot javni servis, ki naj služi vsem državljankam in državljanom. Kaj bi potrebovali, je kandidat z naslednjimi stališči, ki so precej logična in izhajajo iz tega, da v Sloveniji smo za javno zdravstvo. Prvič, Zavod za zdravstveno zavarovanje namesto direktorice katere kandidatka kandidira potrebuje proračunsko sofinanciranje. Torej ravno obratno, namesto da skrčimo košarico pravic in s tem zmanjšamo obremenitev na finance je potrebno zagotoviti dodatna finančna sredstva iz državnega proračuna. Zakaj pa ljudje v tej državi plačujemo davke? Ne zato, da se z njimi kupuje orožje za 780 milijonov evrov, ampak zato, da podpiramo socialno državo, od katere tudi nekaj imamo. In zdravstvena blagajna bi potrebovala varovalko proračunskega financiranja na enak način, to ni precedens, na enak način kot jo že pozna pokojninska blagajna in se zato se pokojnine tudi izplačuje in ni problema z maso finančnih sredstev, tudi takrat, ko je sicer država v krizi in tudi takrat, ko je gospodarstvo na udaru krize kapitalizma. Zaradi tega, ker ima pokojninska blagajna kot plačnik penzij vgrajeno proračunsko varovalko, če nima dovolj denarja, razliko primakne proračun, je izplačilo penzij pri nas redno, razmeroma varno, ne glede na to, da so penzije pač prenizke, vsaj ta finančni tok in nakazila delujejo kot bi bilo treba. Enako bi morali narediti tudi za javno zdravstveno blagajno, ker je navsezadnje nekaj, kar ta sama blagajna, ki vodi cel sistem financiranja zdravstva opozarja in opozarja že leta. Ampak žal nobena politika ne želi slišati, zdaj pa imamo pred seboj celo kandidatko, ki misli, da to ni dobra ideja in da je namesto dodatnih sredstev za javno zdravstvo iz javnih virov potrebno oklestiti katere vse posege, operacijo, oskrbo in tako naprej imajo slovenski bolniki zagotovljeno iz tega, kar že zdaj plačujejo.</p>
               <p>Druga točka. Ukinitev dopolnilnega zdravstvenega zavarovanja, tudi to bi pričakoval od nekoga, ki vodi javna sredstva, namenjena slovenskemu zdravstvu, trenutno so opeharjena za okoli 50 milijonov evrov, v kolikor pobašejo za svoje lastno delovanje komercialne zavarovalnice v zgolj neopravičenih stroških. Mislim, da bi bila normalna pričakovana logična pozicija za kogarkoli, ki stoji na strani javnega zdravstva, da je dopolnilno zdravstveno zavarovanje potrebno ukiniti, da ljudje ne prejemajo več položnic, to razliko v izpadu sredstev, kolikor jih zdaj v sistem prinese dopolnilno zdravstveno zavarovanje pa seveda na družbeno pravičen način prenesti na prispevne stopnje, tako kot se že zdaj odvaja večina sredstev za zdravstveno zavarovanje. Poleg tega pa bi torej dobili notri še ta sredstva, ki jih trenutno požirajo komercialne zdravstvene zavarovalnice.</p>
               <p>In še tretjič, javna sredstva bi morala iti za javno zdravstveno oskrbo, za javne zavode, ki ne delujejo kot gospodarske družbe, ne delujejo za dobiček, ampak delujejo za ljudi, zato da jih oskrbijo takrat, ko zdravstveno oskrbo potrebujejo.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa. Želi še kdo razpravljati? Izvoli, Anja Bah Žibert.</p>
            </sp>
            <sp who="BahŽibertAnja">
               <speaker>ANJA BAH ŽIBERT (PS SDS):</speaker>
               <p>Hvala lepa za besedo. To, če se z nekim imenovanjem ne strinja Levica, še ne pomeni, a pač kandidatka ni primerna za vodenje te funkcije. Dejstvo je, da pač kandidatka do potankosti pozna sistem, ker je v njem delovala dolga leta. Bila je tudi vodja izpostav, tako da zadeve pozna tudi na tem nivoju. Se mi zdi pa prav, da vendarle neke stvari povemo tudi zaradi javnosti, ker to velikokrat nekateri ponavljajo. Koncesionarji niso zasebniki v tem smislu, da niso del neke javne mreže. Koncesionarji v zdravstvu so del javne mreže, niso v tem smislu privatniki in tudi ni res, da ne – bi rekla – odgovarjajo za svoje delo. Dejstvo je, da tudi koncesionarja nadzira zavarovalnica, da lahko pač pridejo v nadzore, tudi koncesionarjem in dejstvo je, da tudi na ta način lahko vidijo njihovo delovanje, tako, da to ni res. Res pa je nekaj drugega v našem zdravstvu, ki kaže, da bomo mogli stvari spremeniti v nekem delu, to da postajamo starajoča se družba. Mlajših generacij ni v tem smislu zadosti. Kot pa veste so pa podatki glede staranja prebivalstva zaskrbljujoči. Mi smo lahko veseli, da postajamo dolgoživa družba, vendar pa seveda na nek način smo Slovenija deveta najstarejša, imamo najstarejšo populacijo na svetu. Tukaj se bo od nas zahtevalo, da se spoprimemo s temi izzivi in da tudi najdemo rešitve, ki bodo seveda primerne in dobre. Res je, Slovenija je socialna država in prav je, da to tudi spodbujamo, ampak poglejte, kaj je danes z našim zdravstvom. Mi lahko rečemo, da imamo javno zdravstvo, lahko govorimo, da je Slovenija socialna država, ampak poglejte, ljudje že leta in leta hodijo k privatnikom, zato ker ne pridejo na vrste. Se pravi imamo težave s čakalnimi vrstami, imamo težave z odhodom bi rekla stroke iz države in dejstvo je, da to, kar imamo danes ali pa že kar nekaj let je daleč od tega, kar bi lahko rekli javno zdravstvo, glede na to, da nekateri ljudje dobesedno morajo plačevati, da pridejo do ustreznih storitev in do tega smo pripeljali. Se pravi, nekaj ni v redu v tem našem sistemu in potrebno bo stvari postaviti na pravo mesto. Izzivov je veliko, se pa strinjam, da je treba absolutno te zadeve jemati resno, odgovorno, predvsem pa upam na tudi dobro sodelovanje Zavoda za zdravstveno zavarovanje s pristojnim ministrstvom in ostalimi, ki so vključeni v to, da se pač poiščejo v prihodnje tudi najboljše rešitve. Ampak kot rečeno, danes govorimo o kandidatki, kandidatka je res prva med enakimi v tem sistemu, sama zagotovo stvari ne more postaviti na pravo mesto, zato bo pač potrebno neko skupno aktivno delovanje in seveda iskanje primernih rešitev, da tudi rešimo situacijo v zdravstvu, ki se je nakopičila skozi leta. Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa. Besedo ima Jožef Horvat. Replika, Miha Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Samo, da razčistimo, ker smo bili v Levici narobe razumljeni, ko je Violeta govorila o tem, kateri standardi za opravljanje zdravstvene dejavnosti in kateri ne, mislim, da je govorila o razpisu za skrajševanje čakalnih dob, ki ga je Vlada izpeljala nekaj mesecev nazaj oziroma čez poletje in ki je 50 milijonov evrov javnih sredstev mimo zdravstvene blagajne namenil v osnovi<gap reason="inaudible">
                     <desc>(?)</desc>
                  </gap> zasebne prakse, mimo standardov, ki sicer veljajo za izplačevanje sredstev in tudi mimo standardov, ki veljajo znotraj same zdravniške stroke. To je bila njena poanta, pa mislim, da se nismo dobro razumeli.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa. Zdaj ima besedo Jožef Horvat. Izvoli.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa spoštovani gospod predsednik. Kolegice in kolegi, cenjeni gostje. Najprej bi se rad predsednici Skupščine Zavoda za zdravstveno zavarovanje Slovenije gospe Lučki Böhm zahvalil za dodatno predstavitev kandidatke gospe docentke dr. Tatjane Mlakar. Mi v Novi Sloveniji želimo sisteme in podsisteme v demokratičnem dialogu z zavezniki in deležniki graditi. Tukaj mislim na zdravstveni sistem in jih modernizirati, nikakor pa ne rušiti oziroma razbijati. V tem kontekstu spoštujemo odločitev najprej Upravnega odbora Zavoda za zdravstveno zavarovanje Slovenije, ki je dalo podporo kandidatki. Potem seveda skupščini istega zavoda, ki je dalo izdatno podporo kandidatki dr. Tatjani Mlakar. Povem pa tudi, da smo se z gospo Mlakar tudi sestali, celotna poslanska skupina praktično, imeli izjemno koristen pogovor z njo. Imamo veliko skupnih točk, predvsem v konceptu prepotrebne modernizacije slovenskega javnega, poudarjam javnega zdravstvenega sistema in zato tudi naša podpora gospe kandidatki. Mi želimo vsem, prav vsem državljankam in državljanom enako dostopno javno zdravstvo, vsem, to pomeni tudi tistim, ki nimajo denarja, saj se razumemo. Danes ta sistem ne deluje dobro, ne deluje optimalno, zato še enkrat želimo vsem enako dostopno javno zdravstvo in pacient oziroma človek mora biti v osrčju tega zdravstvenega sistema. Torej naša podpora je zagotovljena danes, prav tako bo gospa Tatjana Mlakar na seji Državnega zbora dobila tudi vse naše glasove. Hvala lepa.</p>
               <p>Mi v Novi Sloveniji želimo sisteme in podsisteme v demokratičnem dialogu z zavezniki in deležniki graditi. Tukaj mislim na zdravstveni sistem in jih modernizirati, nikakor pa ne rušiti oziroma razbijati. V tem kontekstu spoštujemo odločitev najprej Upravnega odbora Zavoda za zdravstveno zavarovanje Slovenije, ki je dalo podporo kandidatki. Potem seveda skupščini istega zavoda, ki je dalo izdatno podporo kandidatki dr. Tatjani Mlakar. Povem pa tudi, da smo se z gospo Mlakar tudi sestali, celotna poslanska skupina praktično, imeli izjemno koristen pogovor z njo. Imamo veliko skupnih točk, predvsem v konceptu prepotrebne modernizacije slovenskega javnega, poudarjam javnega zdravstvenega sistema in zato tudi naša podpora gospe kandidatki. Mi želimo vsem, prav vsem državljankam in državljanom enako dostopno javno zdravstvo, vsem, to pomeni tudi tistim, ki nimajo denarja, saj se razumemo. Danes ta sistem ne deluje dobro, ne deluje optimalno, zato še enkrat želimo vsem enako dostopno javno zdravstvo in pacient oziroma človek mora biti v osrčju tega zdravstvenega sistema. Torej naša podpora je zagotovljena danes, prav tako bo gospa Tatjana Mlakar na seji Državnega zbora dobila tudi vse naše glasove. Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa. Besedo ima Andrej Rajh, izvoli.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa kolega Hršak za besedo. Za stranko SAB je močno in vsem dostopno javno zdravstvo prioriteta in to, da pacienti ne dobijo storitev takrat, ko jih potrebujejo je seveda alarm, in tu je treba najprej narediti red in ta red je povezan tudi s tem, da uredijo seznani čakalnih vrst za posamezne posege oziroma usluge. In tega v 30-letni zgodovini tega zavoda očitno nismo, ni bil v stanju tega nihče narediti, pa gre za eno preprosto očitno aplikacijo, ko zdravnik izda elektronski recept bi ga moral samo drugi, torej napoteni zdravnik, torej zdravnik, ki prejme napotnico to v računalnik vnesti in bi te zadeve bile jasne in mi danes kljub celotni informacijski znanosti in različnim programom, aplikacijam ne vemo, kakšne so čakalne vrste za posamezne posege. Prav tako ko poslušamo bolnišnice, torej direktorje bolnišnic, vsi bodo rekli, joj, če bi nam dali več denarja, bi mi lahko opravili več storitev, po drugi strani pa slišimo, da so na primer medicinske sestre preobremenjene. Tako, da tukaj očitno resno manjka, torej določitev standardov in normativov, kaj mora kdo narediti in tudi vodstva bolnišnic, ki so prva zadolžena za njihovo poslovanje nimajo pregleda nad tem, koliko je kateri zaposlen obremenjen ali pa nadobremenjen, podobremenjen ali pa ustrezno obremenjen. Kar se zavoda tiče jaz preden se kakorkoli namenjajo dodatna sredstva v zdravstveni sistem pričakujem, da bo zdravstvena zavarovalnica, torej Zavod za zdravstveno zavarovanje Slovenije poskrbel in uredil seznam čakalnih vrst za posamezne posege, ker to je v bistvu osnovna zadeva, prav tako določil standardne normative in uvedel sisteme kontrole nad kvaliteto izvajanja zdravstvenih storitev. To se mi zdi zelo pomembno, ker on je plačnik teh storitev v našem imenu. In poglejte, samo če bi po eni statistiki šel gledati, pa bom rekel, pa bom to skromno naredil, 5 % napaka v sistemu, bi moral Zavod za zdravstveno zavarovanje zavrniti 5 % izdanih računov. Pa 5 % ni velika napaka, ampak pravim, da je Zavod za zdravstveno zavarovanje kdaj kakšen račun zavrnil. Praktično se vse, vse, kar se izstavi se plača in tukaj manjka ena kontrola in jaz pričakujem od direktorice, da bo to začela izvajati. V SAB se bomo pri glasovanju glede gospe kandidatke vzdržali, vseeno pa v bistvu želim, da te moje pomisleke pri svoje vodenju upošteva. Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala. Želi še kdo razpravljati? Če ne, zaključujem razpravo. Na glasovanje dajem naslednji predlog sklepa: Mandatno- volilna komisija prelaga Državnemu zboru, da sprejme sklep, s katerim Državni zbor daje soglasje k imenovanju dr. Tatjane Mlakar za generalno direktorico Zavoda za zdravstveno zavarovanje Slovenije za dobo štirih let. Pričenjam z glasovanjem. Glasovanje poteka.</p>
               <p> Kdo je za? <stage type="vote-ayes">(12 članov.)</stage> Kdo je proti? <stage type="vote-no">(2 člana.)</stage>
               </p>
               <p>Ugotavljam, da je sklep sprejet.</p>
               <p>Zaključujem to točko dnevnega reda. Gospe Lučki Böhm pa se zahvaljujem za sodelovanje.</p>
               <p>Prehajamo na naslednjo <title>TOČKO DNEVNEGA REDA – IN SICER NA 1.a PREDLOG SKLEPA O IMENOVANJU PREDSEDNICE NADZORNEGA ODBORA SKLADA ZA FINANCIRANJE RAZGRADNJE NUKLEARNE ELEKTRARNE KRŠKO IN ZA ODLAGANJE RADIOAKTIVNIH ODPADKOV IZ NUKLEARNE ELEKTRARNE KRŠKO.</title>
               </p>
               <p>Kot gradivo za to točko dnevnega reda ste prejeli poziv poslanskim skupinam in delovno besedilo predloga sklepa ter predlog kandidatke, ki sta ga zaradi varstva podatkov prejeli v varovani v sistemu UDIS.</p>
               <p>Uvodna pojasnila: na podlagi sklepa sprejeta na 26. seji Mandatno-volilne komisije 21. 1. 2021 so bile poslanske skupine pozvane, da zaradi predčasne razrešitve predsednika Nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško posredujejo predloge kandidatov za predsednico oziroma predsednika, ki bo imenovana oziroma imenovan za prestanek mandata. Prejeli smo predlog Poslanske skupine Slovenske demokratske stranke, ki za predsednico Nadzornega odbora sklada predlaga Patricijo Čular. Predlog je pravočasen in popoln. Odpiram razpravo o predlagani kandidatki. Želi kdo razpravljati? Izvoli, Matjaž Han.</p>
            </sp>
            <sp who="HanMatjaž">
               <speaker>MATJAŽ HAN (PS SD):</speaker>
               <p>Ne bom o kandidatki razpravljal, saj jo vsi poznamo. Mene nekaj drugega bolj zanima, mi imamo čedalje več točk na Mandatno-volilni komisiji, ko ljudje iz osebnih razlogov kar vsak dan odstopajo iz vseh funkcij. To je zelo zanimivo, da se v zadnjem obdobju pač to dogaja in da pač s tem na nek način, ko so prevzeli pomembno funkcije na hitro obupajo. Nekaj mora biti s temi kandidati narobe. Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa. To je njihova osebna odločitev, mi pa moramo svoje delo naprej opravljati. Če ni več, nihče razpravljati, zaključujem to razpravo. Na glasovanje dajem naslednji predlog sklepa: Mandatno-volilna komisija predlaga Državnemu zboru, da sprejme sklep, s katerim se za predsednico Nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško imenuje Patricia Čular, in sicer za preostanek mandatne dobe nadzornega odbora imenovanega s sklepom o imenovanju predsednika in devetih članov nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško z dne 29. 1. 2021. Pričenjam glasovanje. Glasovanje poteka.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(4 člani.)</stage>
               </p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – IN SICER NA PREDLOG SKLEPA O UGOTOVITVI PRENEHANJA MANDATA ČLANU PROGRAMSKEGA SVETA RTV SLOVENIJA.</title>
               </p>
               <p>Gradivo za to točko dnevnega reda ste prejeli v sistemu UDIS, delovno gradivo predloga sklepa pa je objavljeno na spletni strani. Prav tako ste v sistemu UDIS prejeli tudi delovno gradivo o določitvi kandidacijskega postopka za imenovanje novega člana Programskega sveta RTV Slovenija.</p>
               <p>Uvodna pojasnila: Zakon o Radioteleviziji Slovenija v sedmi alineji šestega odstavka 17. člena določa, da 16 članov Programskega sveta RTV Slovenija imenuje Državni zbor na predlog gledalcev in poslušalcev programov RTV Slovenija, univerz in fakultet ter društev, zvez društev oziroma njihovih organizacij, zlasti s področja umetnosti, kulture, znanosti in novinarstva ter drugih organizacij civilne družbe, razen političnih strank in njihovih organizacijskih oblik. V skladu z navedeno določbo je Državni zbor 14. decembra 2017 sprejel sklep o imenovanju osmih članov Programskega sveta RTV Slovenija, s katerim je za člana za dobo štirih let imenoval tudi Mateja Koširja. Matej Košir je Državnemu zboru 26. januarja 2021 posredoval odstopno izjavo s tega mesta. Četrti odstavek 18. člena Zakona o Radioteleviziji Slovenija v primeru odstopa člana predvideva predčasno prenehanje mandata člana Programske sveta RTV Slovenija. Ista določba še določa, da se člana, ki mu je predčasno prenehal mandat nadomesti po postopku, ki je predviden za imenovanje oziroma izvolite članov Programskega sveta. Predlagam, da določimo besedilo sklepa o prenehanju mandatu članu Programskega sveta RTV Slovenija, ki ga bomo posredovali Državnemu zboru. Predlagam tudi, da po odločitvi Državnega zbora o prenehanju mandata članu Mandatno-volilna komisija objavi javni razpis za predlaganje kandidatov za enega člana Programskega sveta RTV Slovenija, ki bo imenovan za preostanek mandatne dobe člana, ki mu je prenehal mandat. Rok za posredovanje predlogov kandidatov bi bil do vključno srede, 24. marca 2021. Želi kdo besedo? Če ne, zaključujem razpravo.</p>
               <p>Na glasovanje dajem naslednji predlog sklepa: Mandatno- volilna komisija predlaga Državnemu zboru, da na podlagi četrtega odstavka 18. člena Zakona o Radioteleviziji Slovenija 112. in 201. člena Poslovnika Državnega zbora sprejme naslednji sklep: Ugotovi se, da je Matej Košir podal odstopno izjavo z mesta člana Programskega sveta RTV Slovenija, zato mu preneha mandat člana Programskega sveta RTV Slovenija, imenovanega na podlagi sedme alineje šestega odstavka 17. člena Zakona o Radioteleviziji Slovenija. Pričenjam glasovanje. Glasovanje poteka.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(2 člana.)</stage>
               </p>
               <p>Ugotavljam, da je sklep sprejet.</p>
               <p>Sedaj bomo glasovali še o naslednjem predlogu sklepa: Mandatno-volilna komisija po odločitvi Državnega zbora o prenehanju mandata članu Programskega sveta RTV Slovenija objavi javni poziv za predlaganje kandidatov za enega člana Programskega sveta RTV Slovenija, ki bo imenovan na podlagi sedme alineje šestega odstavka 17. člena Zakona o Radioteleviziji Slovenija za preostanek mandatne dobe člana, ki mu je prenehal mandat. Javni poziv se objavi v Uradnem listu Republike Slovenije in na spletnih straneh Državnega zbora, informacija o pozivu na programu TV Slovenija 3. Rok za predlaganje kandidatov je do vključno srede 24. 3. 2021. Pričenjamo z glasovanjem. Glasovanje poteka.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(2 člana.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem tudi to točko dnevnega reda.</p>
               <p>Prehajamo na <title>3. TOČKO DNEVNEGA REDA – IN SICER NA NADZOR PO 21. ČLENU ZAKONA O INTEGRITETI IN PREPREČEVANJU KORUPCIJE.</title>
               </p>
               <p>Uvodna pojasnila: v okviru te točke bomo obravnavali nadzor nad premoženjskim stanjem predsednika Komisije za preprečevanje korupcije. 21. člen Zakona o integriteti in preprečevanju korupcije določa, da Državni zbor izvaja svoje pristojnosti glede nadzora nad predsednikom in namestnikoma predsednika Komisije za preprečevanje korupcije s smiselno uporabo določb tega zakona. Nadzor nad premoženjskim stanjem ureja zakon v 41. in do 46. členu. Zavezanci za prijavo premoženjskega stanja morajo v skladu s prvim odstavkom 43. člena zakona vsako spremembo o premoženjskem stanju sporočiti pristojnemu organu najkasneje do 31. januarja v naslednjem letu po nastanku spremembe. Glede na navedeno nam je predsednik Komisije za preprečevanje korupcije dr. Robert Šumi poročal o spremembah premoženjskega stanja v preteklem letu. Gradivo in sicer podatke na obrazcu za prijavo sprememb premoženjskega stanja ste zaradi varstva podatkov prejeli v varovani predal v sistemu UDIS. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa: Mandatno-volilna komisija se je na podlagi 21. člena v povezavi s prvim odstavkom 43. člena Zakona o integriteti in preprečevanju korupcije seznanila s podatki predsednika Komisije za preprečevanje korupcije dr. Roberta Šumija, posredovanimi na obrazcu za prijavo sprememb premoženjskega stanja z dne 19. 1. 2021 ter nanje nima pripomb. Pričenjamo z glasovanjem. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Zaključujem to točko dnevnega reda in tudi 27. redno sejo Mandatno-volilne komisije. Hvala lepa.</p>
               <stage type="time">Seja se je končala 25. februarja 2021 ob 9.50.</stage>
            </sp>
         </div>
      </body>
   </text>
</TEI>
