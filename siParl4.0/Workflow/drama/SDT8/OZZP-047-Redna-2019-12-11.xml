<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZP-047-Redna-2019-12-11">
   <teiHeader>
      <fileDesc>
         <titleStmt>
            <title>Odbor za zunanjo politiko</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZP-047-Redna-2019-12-11.OZZP" n="047">
               <name>Redna</name>
               <date when="2019-12-11"/>
            </setting>
         </settingDesc>
         <particDesc>
            <listOrg>
               <org xml:id="OZZP-047-Redna-2019-12-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZP-047-Redna-2019-12-11.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZUNANJO POLITIKO</stage>
            <stage type="session">47. seja</stage>
            <stage type="date">(11. december 2019)</stage>
            <stage type="chairman">Sejo je vodil Matjaž Nemec, predsednik odbora.</stage>
            <stage type="time">Seja se je pričela ob 8.22.</stage>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Spoštovani in spoštovane! Pričenjam 47. sejo Odbora za zunanjo politiko.</p>
               <p>Obveščam vas, da so zadržani oziroma na seji sodelujejo kot nadomestni članice in člani naslednje poslanke oziroma poslanci. Opravičuje se gospod Ferenc Horváth, gospod Zmago Jelinčič Plemeniti, mag. Matej Tonin, gospod Jožef Horvat, gospod Primož Siter, dr. Matej T. Vatovec. Imam še eno pooblastilo, in sicer namesto gospoda Ivana Hrška je z nami gospod Franc Jurša.</p>
               <p>Pozdravljam vse prisotne, še posebej predstavnike vseh treh ministrstev, z dr. Miro Cerarjem na čelu.</p>
               <p>Prehajamo na določitev dnevnega reda seje obora. 9. 12. 2019 ste prejeli še predlog za širitev dnevnega reda s točkami 1.a, 1.b, 1.c, 1.d, 1.e, 1.f in 1.g. Predlagam, da glasujemo o predlogu za širitev. <stage>/oglašanje iz klopi/</stage> Postopkovno, preden glasujemo, mag. Andrej Šircelj. Izvolite.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa, spoštovani predsednik. Pod točko 1.b, 1.c, 1.d, 1.e, 1.f, 1.g. Imamo sporazume o zračnih prevozih med Vlado Republike Slovenije in državami Gane, Kongo, Ugande, Kolumbije, Nigerije, Kenije. Jaz bi prosil, če lahko dobim neko obrazložitev zakaj se širi s temi točkami dnevnega reda ter morda samo en stavek o vsebini, glede na to, da je povsod treba napisati v teh sporazumih tudi nacionalne prevoznike, preden sploh to širimo. Piše, da širimo to zaradi političnih, gospodarskih interesov in podobno. Poglejte, mislim, da bi te točke, če res bomo o tem razpravljali in tako naprej, res zahtevale vsaj neko obrazložitev zakaj se pravzaprav to dela in kje so tu ti politični, gospodarski interesi in vse tisto, kar tam notri piše. Če bo to izglasovano, poglejte, potem itak pri sporazumu so še vprašanja tudi glede samega besedila in glede nekaterih napak v samih besedilih in tako naprej.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala za vašo pobudo. Kar se tiče vsebinskega dela je z nami mag. Bojan Kumer, državni sekretar na Ministrstvu za infrastrukturo. Imeli bomo priložnost v kolikor bo danes nam čas dovolil, razpravljati tudi o te temi. V kolikor bi se karkoli na tej poti zgodilo v smislu potrebe po dodatni razjasnitvi bomo lahko tudi točko prekinili. Kar se tiče pa poslovnega dela smo ravnali v skladu s Poslovnikom, s praksami in seveda v skladu z metodami, ki so doslej bile vselej uporabljene v odnosu do Ministrstva za infrastrukturo, glede na temo in glede na nujnost točke dnevnega reda. Kar se tiče vsebinskega dela imamo mnogi nekatera vprašanja, torej mag. Andrej Šircelj, če se strinjate, bi prepustili vsebinski del razpravi, v kolikor bo do nje danes prišlo in bi glasovali za širitev, če je vam tako v redu.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Jaz bi prosil vsaj za en razlog zakaj pravzaprav širimo s temi točkami.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Širimo jih zaradi pobude Vlade. V roku je poslala pobudo. Mi smo pa poskušali seveda zaradi racionalizacije časa jo umestiti že na današnjo sejo. Torej, to je razlog. Kar se tiče vsebinskih zadržkov, če jih morebiti imate, bi pa predlagal, da bi se na sami seji razčistilo v času razprave o teh točkah. Okej? Lahko nadaljujemo? Okej.</p>
               <p>Torej, spoštovani, glasovali bomo o vsakem predlogu posebej.</p>
               <p>Začenjamo z glasovanjem o predlogu za širitev s točko 1.a. Torej, spoštovani, glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet.</p>
               <p>Nadaljujemo s predlogom za širitev s točko 1.b. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet.</p>
               <p>Nadaljujemo s točko 1.c. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet.</p>
               <p>Nadaljujemo za širitev s točko 1.d. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet.</p>
               <p>Nadaljujemo s širitvijo s točko 1.e. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet.</p>
               <p>Glasujemo o predlogu za širitev s točko 1.f. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet.</p>
               <p>Imamo še zadnji predlog za širitev, gre za<gap n="..."/>
                  <stage>/ medsebojno glasovanje./</stage>
               </p>
               <p>Glasovanje pri točki 1.f je 7 glasov za in 1 proti.</p>
               <p>Kot že rečeno, nadaljujejo z zadnjo točko, to je 1.g. Glasujemo.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je tudi zadnji predlog za širitev sprejet.</p>
               <p>Tako je določen dnevni red seje, kot je bil predlagan s sklicem in z izglasovano širitvijo.</p>
               <p>Spoštovani kolegice, kolegi, prehajamo na <title>1. TOČKO DNEVNEGA REDA, TO JE NA VPRAŠANJE IN POBUDE ČLANOV ODOBRA ZA ZUNANJO POLITIKO.</title>
               </p>
               <p>Želi kdo besedo? Gospa Monika Gregorčič, podpredsednica Odbora za zunanjo politiko, izvolite.</p>
            </sp>
            <sp who="GregorčičMonika">
               <speaker>MONIKA GREGORČIČ (PS SMC):</speaker>
               <p>Hvala za besedo. Lep pozdrav vsem! Spoštovani minister! To soboto prihaja na uradni obisk zunanji minister Ljudske republike Kitajske. Glede na to, da so odnosi med Slovenijo in Ljudsko republiko Kitajsko prijateljski, da je sodelovanje dobro, da ni odprtih vprašanj in da je vzpostavljen reden političen dialog, prav gotovo pa so tudi interesi za poglobitev sodelovanja na številnih področjih me zanima, kaj pričakujete od obiska kitajskega zunanjega ministra in katere naj bi bile ključne teme vaših pogovorov. Hvala.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Kolegice, kolegi, želi kdo besedo? Ima kdo kakšno vprašanje? Mag. Branko Grims, izvolite.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Spoštovani gospod minister prav lep pozdrav! Zadnje dni sledim vaši Twitte, kjer razlagate kako ste se obilno pogovarjali o človekovih pravicah beguncev v Evropski uniji, kar je ob dnevu človekovih pravic zelo zanimivo. Tisto, kar mene bolj zanima je tole. Prvič, jaz ne vidim nobenih beguncev, pač pa invazijo radikalnega islama na Evropo. In to dobro organizirano in fajn plačano. Tisto, kar pa bi postavil kot vprašanje je pa, koliko ste se pa kaj pogovarjali o človekovih pravicah državljank in državljanov Slovenije, pa državljank in državljanov Evropske unije, pa še posebej ali se predstavili mogoče kako je s človekovimi pravicami tistih dveh slovenskih deklet, ki jih je posilil tisti, ki je zlorabljal pravico do azila iz Maroka, pa bil dve leti zaprt, pa ga nesposobna vlada ni izgnala pravočasno in je zaradi tega eno dekle posilil, nad eno se je pa strahovito izživljal z nožem. Pa kako je pač s človekovimi pravicami teh dveh deklet? Ali ste to kaj posebej obravnavali? Pa kako je sploh s človekovimi pravicami evropskih državljank in državljanov? In koliko časa ste temu posvetili?</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Besedo ima še mag. Rajh. Izvolite.</p>
            </sp>
            <sp who="RajhAndrej">
               <speaker>ANDREJ RAJH (PS SAB):</speaker>
               <p>Hvala lepa, predsedujoči, za besedo. Spoštovani gospod minister! Mene je danes zjutraj zelo razveselila novica, da Evropa načrtuje tako imenovan zeleni deal, green deal. Govora je o sto milijardnem infrastrukturnem skladu na nivoju Evropske unije. Pa me zanima, kakšno je stališče Republike Slovenije. Moje osebno je, da sem temu zelo naklonjen, saj bo v bistvu ta denar moral biti namenjen razvoju kmetijstva, infrastrukture, trajnostni mobilnosti in podobnem. In to je v bistvu ena zadeva, ki lahko pripomore tudi temu, da Slovenija okrepi svoj geostrateški položaj. Vemo, da smo mi na enem križišču evropskih prometnih koridorjev. Vemo, da imamo zaenkrat še velike emisije iz prometa, ki jih lahko z zagonom infrastrukturnih projektov čez Slovenijo, torej, ki imajo nadnacionalni pomen, eno evropsko dimenzijo, v bistvu izpeljemo. Pa me zanima, kakšno je stališče Vlade. Hvala lepa.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Kolegice, kolegi želi še kdo besedo? V kolikor ne, spoštovani minister, preden vam dam besedo bom izkoristil še jaz priložnost, pa bom še v svojem imenu postavil eno vprašanje.</p>
               <p>Namreč, pred slabim letom sem na vas osebno podal pobudo kot enega od nosilcev skrbi države za ohranjanje kulturne dediščine tudi v tujini. Govorim o dediščini aleksandrink v Aleksandriji pa v Kairu, o ženah, dekletih, ki so v predvsem prelomnici med 19. in 20. stoletjem zapustile svoje domove in zaradi socialne stiske v bistvu prehranjevale svoje ljudi v domačih krajih, seveda ne samo sebe, ampak predvsem svoje najljubše. Zaznamovale so eno pomembno obdobje, predvsem iz zahodnega dela naše države. Na latinskem pokopališču v Kairu je pred 11 leti mestna občina Nova Gorica postavila spominsko ploščo, ki je bila kasneje zaradi drugačne, druge politike na tem pokopališču odstranjena. Kolikor sem seznanjen se je Ministrstvo za zunanje zadeve, konkretneje veleposlanica gospa Mateja Privolšek angažirala v zadnjih mesecih v smeri, da bi ovekovečili to našo kulturno dediščino in da bi se do nje tudi skrbno in trajno obnašali kot odgovorni gospodarji, tudi z obnovo grobnic, s postavitvijo te iste plošče na pravo lokacijo, obnovili grobnico in celo opravljali manjšo slovesnost ob državnem prazniku ali pa prazniku vrnitve Primorske k matični domovini. Spoštovani minister, zanima me, ali se vam za vaš oseben angažma lahko danes poleg Ministrstva za kulturo lahko zahvalim, ali so dela že zaključena oziroma kakšno je stanje v naravi. V kolikor slišim je temu tako, pa vas bom prosil za kratko informacijo in komentar na to temo. Hvala lepa.</p>
            </sp>
            <sp who="CerarMiroslav">
               <speaker>DR. MIROSLAV CERAR:</speaker>
               <p>Hvala lepa. Spoštovani gospod predsednik, spoštovani poslanke, poslanci, drugi prisotni!</p>
               <p>Hvala za zastavljena vprašanja. Najprej bom odgovoril na vprašanje, ki ga je postavila poslanka Gregorčič Monika glede Kitajske. </p>
               <p>V zvezi s tem naj povem, da me zelo veseli, da bomo pravzaprav prvič po letu 2008 gostili v Sloveniji spet kitajskega zunanjega ministra, ki prihaja v Sloveniji v soboto. Gostil ga bom predvsem sam. Bo pa imel tudi pogovore z drugimi visokimi predstavniki države. Naj povem, da to nekako zaokroža to naše zunanjepolitično strategijo, da želimo že v tem začetnem delu mandata opraviti čim bolj intenzivne pogovore tudi z zunanjimi ministri vseh članic varnostnega sveta, torej nekaterih najvplivnejših držav na svetu, pa tudi nekaterih drugih. Tako naj spomnim, da je bil prvič v Sloveniji, sploh odkar smo samostojni, japonski zunanji minister letos, prav tako denimo po dolgem času nizozemski, vsekakor pa smo že v prejšnjem letu, pa tudi letos opravili tovrstne pogovore z ministri iz Združenega kraljestva, ZDA, Rusije, sedaj prihaja Kitajec, Francija, Nemčija, smo stalno v kontaktu. Skratka, tukaj Slovenija izkazuje neko močno vpetost v to mednarodno politično, pa tudi drugo dogajanje. In ravnota obisk kitajskega ministra bomo izkoristili za to, da se bomo pogovorili najprej seveda o gospodarskih interesih obeh držav, ki so marsikje vzajemni. Naj povem, da s Kitajsko sodelujemo v več formatih. Eden je seveda znotraj formata Evropska unija – Kitajska. Tu je Slovenija del Evropske unije, ki sprejema neko strategijo, načrte kako se obnašati do nove velesile Kitajske. V tem smislu veste, da se Kitajska označuje kot partner na eni strani, na drugi strani tudi kot tekmec, morda celo v nekih momentih je opozorjeno, da moramo biti zelo previdni ko gre za vprašanje kibernetske varnosti za vprašanje nasploh geostrateških pozicij. Pa vendar tukaj Slovenija zavzema skupaj z Evropsko unijo skupna stališča, ki jih bom tudi seveda, če bo potrebno predstavil ponovno sogovorniku. Sodelujemo tudi v okviru ASEM-a s Kitajsko. Se pravi, to gre za sodelovanje članic Evropske unije in azijskih držav. Tudi tukaj se redno udeležujemo teh srečanj, tako na ravni zunanjih ministrov. Ravno prihodnji teden bom na tem srečanju, pa tudi potem na ravni premierjev, kolikor gre za našega premierja in potem sodelujemo s Kitajsko še v okviru sodelovanja formata 17+1, tam so pa predvsem poudarki tudi zelo konkretni, se pravi gre za to sodelovanje na gospodarskem, kmetijskem, znanstvenem, šolskem, športnem in drugih področij. Recimo, ko sem omenil sedaj ta področja naj povem, da so Kitajci zelo zainteresirani za to, da sodelujemo z njimi, da jim pomagamo pravzaprav ko gre za priprave na olimpijske igre, ki jih bodo, torej na zimske olimpijske igre, ki jih bodo gostili v kratkem, leta 2022. In tukaj že poteka neko tvorno sodelovanje. Kot vemo smo preko teh različnih formatov okrepili že v zadnjih petih, šestih leti bilateralno sodelovanje, tako na področju čisto poslovnih odnosov med določenimi podjetji, kot na področju denimo povečanje izvozov naših kmetijskih, torej agrokulturnih proizvodov. Vemo, da Slovenija je vključena v poseben odbor 17+1, ki zadeva gozdarstvo in tako dalje. No, ampak nas bo v tem pogovoru najbolj zanimalo gospodarsko sodelovaje. Bom se pa seveda s sogovornikom dotaknil tudi aktualnih mednarodnih vprašanj, od recimo iranskega sporazuma, do načelno odnosov Evropa – Kitajska, pa seveda tudi vprašanje trgovinskih spopadov ZDA – Kitajska in tako naprej, pa vprašanja Afrike, angažmaja Kitajska – Afrika. Zagotovo bom imel tudi priložnost, da iz prve roke izvem kakšni so pogledi in načrti Kitajske. Seveda v takih stikih z našimi partnerji iz Kitajske vedno tudi načelno opozorimo, da Evropa in Slovenija z njo vred je zagovornica demokratičnih vrednot vladavine prava, še posebej tudi v mednarodnem kontekstu. Predvsem pa, kot rečeno, bom  se posvetil tem bilateralnim temam, ki so za Slovenijo pomembne, ker so v interesu našega gospodarstva, znanosti in podobno, ker vemo, da tudi na vseh teh področjih se sodelovanje s Kitajsko izboljšuje.</p>
               <p>Če sedaj osredotočim na vprašanje in podvprašanja gospoda Grimsa. Sprašuje o tem, kako smo obravnavali v okviru sveta zunanjih ministrov vprašanje človekovih pravic, ki je bilo posebej na dnevnem redu. Naj povem tako, res je, da so bile v razpravah izpostavljene, tudi sam sem izpostavil to v razpravi, tudi pravice beguncev. Seveda tu govorimo predvsem o pravicah tistih ljudi, ki so res pravi begunci, ki bežijo iz vojnih področjih. Pogosto gre celo za cele družine. Gre za ljudi, ki potem v Evropi iščejo azil, varnost, zato ker bi v svojih državah, seveda, jim bile hudo kratene človekove pravice ali celo neposredno ogrožena njihova življenja. In v tem primeru menim, da tako Evropska unija kot Slovenija moramo seveda tako kot na mednarodnem prizorišču nasploh si prizadevati za človekove pravice tudi seveda beguncev, begunk. In seveda Slovenija je še posebej prepoznavna tudi v tem in tudi to je bilo izpostavljeno, to sem zelo izpostavil, tako v Bruslju kot kasneje v Berlinu, na kar se bom še vrnil, pravice žensk. Namreč, gre za še vedno ranljivo skupino. Slovenija se na sploh prizadeva v mednarodnem prostoru in po tem je, poudarjam, zelo prepoznavna, za človekove pravice ranljivih skupin. Se pravi, žensk, otrok, invalidov. Vseh tistih, ki jih še posebej v Aziji, Afriki, Južni Ameriki so v zelo zelo težavnem položaju pogosto. Naj poudarim še, da so pravice žensk še posebej v zadnjem času ponovno vedno znova bolj kršene, se pravi se te kršitve povečujejo. In zato sem zelo izpostavil prav to problematiko.</p>
               <p>Izpostavil sem pa seveda, in to gospod Grims je dobro, da ste vprašali, ker je prav, da se to večkrat poudari tudi doma in drugod. Seveda človekove pravice evropskih državljank in državljanov, pa tudi s tem jasno tudi Slovenk in Slovencev, to s razume samo po sebi. Ko govorimo o človekovih pravicah govorimo o človekovih pravicah slehernega državljana Evrope, pa tudi Slovenije. In tu je naša skrb, seveda, najbolj neposredna, ker moramo vsak dan, bi rekel Vlada, ministrstva, vi poslanci in drugi prispevati k temu, da so pravice naših ljudi varovane. Seveda pa ko razpravljamo na teh mednarodnih forumih, seveda, se potem dostikrat v poročilih izpostavljeni ti drugi poudarki, ki jih tu v Sloveniji seveda včasih premalo izpostavljamo, ker se osredotočamo na socialne, kulturne, ekonomske in politične pravice naših državljank in državljanov. Tako da ni dvoma, gospod Grims, da sem se vedno in da se bom v imenu Slovenije, pa tudi v svojem imenu zavzemal tudi in predvsem za pravice slovenskih državljank in državljanov, tako na ravni Evropske unije kot seveda širše v svetu. Seveda pa to ni ovira, da ne bi Slovenija bila še naprej vneta zagovornica človekovih pravic vseh ljudi in seveda v tem pogledu izpostavljamo pravice še posebej tudi ranljivih skupin.</p>
               <p>Naj povem, da je bil včeraj mednarodni dan človekovih pravic, ki sem ga obeležil skupaj z nekaterimi ministri in s številnimi intelektualci, novinarji in drugimi udeleženci v Berlinu na posebnem srečanju, na posebni konferenci, kjer sem se potem kasneje tudi srečal z nemškim ministrom, sva imela bilateralni pogovor, na katerem sva se pogovarjala o bodočem predsedovanju Evropske unije, pa tudi o nekaterih aktualnih vprašanjih, kjer sva seznanila drug drugega o nekaterih stvareh, s katerimi sva se ukvarjala te dni. In ravno ob dnevu človekovih pravic sem tudi posebej izpostavil to, da človekove pravice so univerzalne in da ih je treba pač na vseh področjih vsem ljudem priznavati in pri tem seveda bom vztrajal. Tako da ko gre, gospod Grims, za to, da je kakšen državljan Republike Slovenije, državljanka, državljan ali pa kakšen državljan članic Evropske unije  napaden, bi rekel, verbalno ali pa celo fizično, ko gre za kakršnekoli kršitve pravic naših državljanov, seveda, je to primarna naloga Evropske unije in vlad in pristojnih organov naših držav, da varujemo ljudi, da ukrepamo in to zagotovo je poudarek zelo jasen in je pomembno, da pri tem storimo vse, da bodo te pravice čim bolj varovane.</p>
               <p>Kar zadeva vprašanje tega okoljevarstvenega sporazuma bi izpostavil takole. Zelo se strinjam s stališčem, ki ste ga spoštovani gospod poslanec izpostavili, da gre za zelo pomemben premik, ki je še posebej izpostavljen od Pariškega sporazuma dalje, ko se Evropa želi postaviti v vodilno vlogo, se pravi Evropska unija želi imeti vodilno vlogo zgledno vlogo pri izpolnjevanju tako Agende 2020-2030, kot še posebej ciljev Pariškega sporazuma. Danes bo, seveda, tudi nova evropska komisija predstavila posebne vsebine tega okoljskega sporazuma in Slovenija se seveda aktivno, zelo aktivno zavzema za to, da potrdimo cilj podnebne nevtralnosti najkasneje do leta 2050, in sicer tako za Evropsko unijo kot za vse njene članice, se pravi tudi za Slovenijo kot takšno. Zavzemamo se pa tudi za vzpostavitev podpornega okvira za pravičen in socialno uravnotežen prehod v to okoljevarstveno razvitejšo družbo, ob upoštevanju posebnosti posameznih držav članic ter seveda ob upoštevanju potrebe, da takšen prehod prispeva h gospodarski rasti in ustvarjanju delovnih mest. Seveda pa je treba, in tu se strinjam z vašo pripombo, izraziti, da ta dvig cilja do leta 2030 tudi za Slovenijo lahko pomeni poseben izziv oziroma v nekaterih vidikih problematičen, predvsem v delu, ki implicira hitro dvigovanje deleža energij iz obnovljivih virov, zato Slovenija dokončnega stališča na to temo še ni sprejela. Čakamo na zaključek razprave o nacionalnem energetskem in podnebnem načrtu in lahko povem, da je ta načrt v pripravi. Do takrat pa slovensko stališče ostaja, da lahko pristanemo zgolj na povečanje ambicije Evropske unije na minus 45 %, kar je raven, ki naj bi ga Evropska unija dosegla z doslednim izvajanjem konec leta, to je bilo že predvideno do konca leta 2018, da naj bi ga dosegla z doslednim izvajanjem zakonodaje, se opravičujem, ki naj bi bila sprejeta že do konec leta 2018 s področja obnovljivih virov in učinkovite rabe energije. Slovenija je predlog komisije za razogličenje Evropske unije do leta 2050 potrdila tudi 11. 6. 2019, se pravi letos tukaj v Državnem zboru. In Vlada seveda tudi ministrstvo, kolikor smo v to vpleteni in za to pristojni in odgovorni, bomo seveda to vaše stališče upoštevali in ga izvajali skupaj z Vlado. Izhodišče je vezano na razmišljanja, da bo treba prilagoditi tudi cilje do leta 2030. Jaz bi samo takole na splošno povedal, da ne grem preveč v detajle. Naša politika mora biti usmerjena k temu, kar sem povedal, da smo skupaj z Evropo protagonist tega razvoja. Kajti, če bo Evropa ostala protagonist je veliko večja verjetnost, da bodo tudi ostali deli sveta lažje, od Kitajske do ZDA in tako naprej, lažje sledili tem zgledom. Naj omenim, da seveda ZDA kot takšna je sicer odstopila od Pariškega sporazuma, ampak posamezne zvezne države ZDA, torej se kljub temu držijo nekaterih ciljev in tako dalje. Tako da svet se sedaj usmerja v to nujno ukrepanje, ker vidimo, da se podnebne spremembe že res zelo opazne in seveda bije plat zvona. Je pa res, da Slovenija ima specifično situacijo, je neka posebno transportno križišče. Ne moremo zaradi tega kar na vrat na nos sprejeti nekih ukrepov, ki bi, recimo, oslabile možnost našega gospodarstva, pa tudi naše transportne zmogljivosti in podobno. Tako, da brez skrbi, Vlada bo tu previdna. In prav je, da se takole medsebojno pogovarjamo in obveščamo, ker seveda stališča Državnega zbora so tukaj zelo pomembna.</p>
               <p>Kar zadeva vprašanje predsednika gospoda Nemca v zvezi z našimi aktivnostmi povezanimi s tako imenovanimi Aleksandrinkami. Tukaj bi se najprej predsedniku Matjažu Nemcu lepo zahvalil, da je pravzaprav dal to pobudo, da se glede tega preveri kje smo, kaj lahko še naredimo. In naj povem, da, tako kot je bilo že ugotovljeno, smo resnično na podlagi te pobude uspeli narediti nekaj zelo, dobre korake v pravo smer. Naj vas informiram, imamo namreč informacijo od veleposlanice v Egiptu, gospe Mateje Prevolšek, ki je tudi sama se zelo intenzivno angažirala pri teh zadevah, in sicer je situacija takšna. Spominska plošča, ki je darilo občine Nova Gorica in ki je nekaj let ležala v skladišču pokopališča bo v kratkem nameščena na manjšo grobnico, za katero je veleposlaništvo prevzelo najem in plačalo najemnino za 10 let vnaprej, kar je seveda ta hip najdaljše možno obdobje na pokopališču v Kairu. Po navedbah oskrbnika pokopališča so v grobnici pokopane tudi Slovenke, čeprav na grobnici ni več tabel z napisi. Veleposlaništvo Slovenije je plačalo prenovo grobnice, ki je bila že zaključena pred dobrim tednom dni, to se pravi v začetku decembra 2019. Sredstvo za najem in prenovo, skupaj gre za nekaj manj kot tisoč 500 evrov, je zagotovilo Ministrstvo za kulturo. Naj povem še, da bo grobnico veleposlanica ponovno obiskala v torek, torej mi sporoča, 10. septembra, se pravi to se je pravzaprav zgodilo včeraj in upam, da se je tam res dogovorila o namestitvi plošče, kot je napovedala. Načrtuje pa tudi veleposlaništvo manjšo slovesnost odkritja te plošče in polaganje venca v spomin vsem Slovenkam in Slovencem, ki so pokopani na tem pokopališču in to se bo zgodilo v okviru slovesnosti ob dnevu naše samostojnosti, torej 26. decembra letos. Tako za to lahko rečem, da smo res naredili nek pomemben korak naprej, da obeležimo predvsem spomin na Aleksandrinke, pa tudi na druge Slovence, ki so, to pa lahko rečem tudi iz osebne izkušnje, v Kairu in v Egiptu pustili res neizbrisen pečat zgodovinski. Tudi zunanji minister iz Egipta mi je ob mojem srečanju letos z njim, ko smo imeli skupno mešano komisijo povedal, da cenijo ta prispevek slovenskih žensk in tudi sicer Slovencev, tudi raznih naših arhitektov, ljudi, ki so pustili res nek peča v Egiptu k razvoju njihove države in zato tudi oni podpirajo takšne aktivnosti. Naj povem, da za vzdrževanje spomina, ki sem ga sedaj opredelil, veleposlaništvo v Kairu načrtuje tudi uvedbo redne letne komemoracij in polaganja venca, in sicer bi bilo to, in s tem se seveda zelo strinjam, predvidoma 15. septembra na dan vrnitve Primorske matični domovini, ker vemo, da so bile Slovenke bolj poznane kot Aleksandrinke, kot sem rekel, čeprav jih je največ delalo v Kairu, in večina drugih Slovencev v Egiptu prav s področja Primorske. Tako da ministrstvo bo tukaj spodbujalo to nadaljnjo aktivnost veleposlanice in upam, da bomo na skupno zadovoljstvo lahko vsako leto obeleževali ta spomin. Hvala tudi za to vprašanje.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala tudi vam, minister. Imam pa pobudo za dopolnilno vprašanje. Mag. Branko Grims, izvolite.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SD):</speaker>
               <p>Moram reči, da je zelo dobro, da je očitno svet, ko je obravnaval, ugotovil, da so evropske ženske in otroci posebej ranljiva skupina. Pa me konkretno zanima, kaj ste konkretnega se dogovorili. Kako boste zaščitili ranljivo skupino evropskih žensk in otrok pred nasilneži s področja radikalnega islama, ki z masovno zlorabo pravice do azila pod krinko begunstva pač izvajajo invazijo radikalnega islama na Evropo, ki je, kot sem že poudaril, dobro organizirani, zelo plačana in politično podprta.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Sprašujem kolegice in kolege, če želi še kdo postaviti vprašanje ministru? Vidim, da ne. To je najverjetneje zadnje vprašanje. Izvolite minister, imate besedo.</p>
            </sp>
            <sp who="CerarMiroslav">
               <speaker>DR. MIROSLAV CERAR:</speaker>
               <p>Hvala lepa. Moram povedati, da razprava o tem, kako zaščiti in na sploh varovati človekove pravice v Evropi, v Evropski uniji je pravzaprav del vsakokratnih aktivnosti ministrov za zunanje zadeve, predvsem pa tudi nekaterih drugih ministrov, recimo za pravosodje, za notranje zadeve. To se na svetu redno obravnava, pač povezano z različnimi temami. Če pride do kakšnih dejavnosti radikalnih skupin, to seveda nemudoma obravnavajo ministri za notranje zadeve, ki potem v posameznih državah članicah, tako denimo tudi v Sloveniji, izvedejo ustrezne aktivnosti, da bi se ta radikalna, kakršnakoli radikalna dejavnost bodisi preprečila, bodisi, če že nastaja, odpravila in seveda da bi se kaznovalo vse tiste, ki jo izvajajo. Ko gre za radikalna, pa tudi kakšna druge vrste dejanj, ki jih ne označujemo s tem izrazom, pa pomenijo kršitev človekovih pravic, se pač tako Evropska unija kot slovenska vlada, pa druge institucije v Sloveniji, tožilstvo, sodišča, s tem ves čas ukvarjajo. To je del uveljavljanja pravne države in vladavine prava. To je del tudi nek širše izobrazbe za človekove pravice, da se seveda že od malega otroke in potem tudi kasneje mlade ljudi in odrasle izobražuje v nekem duhu človekovih pravic in da je cela družba pravzaprav nek varuh te kulture, da zagotavljamo človekove pravice. Tako da seveda Ministrstvo za zunanje zadeve razpravlja o človekovih pravicah na nivoju ko gre za vzpostavljanje nekih splošnih načrtov, pravil, aktivnosti, potem pa sodelujemo s posameznimi ministrstvi, ko gre za konkretno varovanje teh pravic v Sloveniji. Lahko samo še to povem, da je Evropska unija zelo budna glede preprečevanja različnih radikalizmov. Vemo, da smo doživeli že tudi teroristične napade in tako naprej, zato seveda sem prepričan, da bo ta budnost ostala. Moramo pa in tu seveda delim mnenje z mnogimi drugimi, še posebej sedaj, ko novo evropsko komisijo pač jemljemo nek nov veter v jadra, povečati, okrepiti aktivnosti na področju nove azilne zakonodaje, na področju skupnega pristopa, tudi solidarnega pristopa k preprečevanju različnih tihotapcev, bi rekel, organiziranega kriminala in spodbujanja kakršnekoli radikalizacije. Tu bo morala biti Evropa seveda zelo povezana, koordinirana, enotna in odločna. Hvala lepa.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala tudi vam. V kolikor ni več<gap n="..."/> Vidim, da je še<gap n="..."/> Mag. Branko najverjetneje boste novo vprašanje postavili? Izvolite, imate besedo.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Samo še eno vprašanje. Poglejte, prva naloga slovenske vlade ja zaščititi človekov pravice slovenskih državljank in državljanov vseh in brez izjeme, potem so šele na vrsti vse druge naloge. Prva naloga vseh evropskih institucij, od sveta pa tja do parlamenta in vseh ostalih evropskih institucij s komisijo vred pa je, da zaščiti človekove pravice evropskih državljank in državljanov in ne da se ukvarja z vsem drugim. Sedajle se po tekočem traku sprejemamo neke resolucije o, ne vem, zadnja mislim, da je o posebnih pravicah afriških migrantov v Evropski uniji in podobne bedarije. Oprostite, jaz bi pa rad videl, da bi se sprejemale posebne resolucije o zaščiti človekovih pravic Evropejcev, o ohranitvi njihove identitete in o tem, da začnejo te institucije enkrat že delati tiste naloge, zaradi katerih so bile v resnici postavljene in to v celoti in za Evropo na tak način, da bo Evropa ostala Evropa. In me samo zanima, ali se pripravlja kakšna resolucija o tem, kako zaščiti ranljive skupine v Evropi, predvsem ženske in otroke v luči tega, o čemer smo sedajle govorili.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala lepa. V kolikor ni več želje bi pa tokrat resnično zadnje dal besedo, da odgovori minister. Izvolite, imate besedo.</p>
            </sp>
            <sp who="CerarMiroslav">
               <speaker>DR. MIROSLAV CERAR:</speaker>
               <p>Hvala lepa. To, kar izpostavlja gospod Grims je pravzaprav redna vsakodnevna intenzivna aktivnost različnih evropskih institucij in služb, pa tudi seveda, kot sem rekel, vlad in ministrstev in drugih institucij v posameznih državah članicah Evropske unije. Že nova komisija je jasno napovedala in tudi ustanovila nek poseben resor, imamo tudi recimo agencijo za temeljne pravice, ki je vsakodnevno aktivna na tem področju že leta, da se bomo v prihodnje zelo posvečali temu, kar ste rekli, gospod Grims. Seveda človekovim pravicam tudi in predvsem v Evropski uniji. Kadar pač pride do kakšne uveljavitve mednarodne konvencije ali kakšne posebnosti se o tem takrat posebej poroča, kar pa ne pomeni, da vse tiste konvencije, zakoni in druga pravila in prakse, ki jih v Evropi vsakodnevno izvajamo, da živimo tako varno kot v Evropi živimo in priznajmo si, kljub izzivom, in res jih je nekaj, kljub posamičnim incidentom in tudi radikalnim dogodkom še vedno v Evropski uniji živimo pretežno zelo varno. In zato lahko tudi rečem, da je Evropska unija še vedno, če gledamo primerjalno v svetu, ena izmed najbolj, bi rekel, zaželenih okolij z vidika človekovih pravic, socialne države, vladavine prava, pravne države, zato tudi toliko ljudi želi prav priti v Evropsko unijo, ker čutijo, da bodo tu varni, da bodo tu njihove pravice varovane, da bodo dobili priložnost za neko spodobno življenje. Seveda je pa res, da Evropska unija mora upoštevati svojo sposobnost integracije, ne more seveda kar odpreti meja, pač pa mora te procese peljati urejeno, nadzirati svoje zunanje meje, seveda solidarno ravnati pri vseh teh zadevah in predvsem, kot ste rekli, ja, gospod Grims, tudi varovati pravice še naprej človekove in druge pravice svojih državljank in državljanov. Tako da mislim, da tu pač govorimo o isti stvari, si vsi za isto prizadevamo, morda so samo poudarki na momente nekoliko različni, ampak zagotavljam vam, da tudi slovenska vlada bo v okviru EU in v Sloveniji in tudi sam bom tako si vedno prizadeval za človekove pravice, temeljne pravice naših državljank in državljanov, seveda pa tudi za temeljne pravice vsakega človeka, kajti to je tisti pristop, tiso razumevanje, ki ga je Slovenija sprejela s podpisom vseh mednarodnih konvencij v katerega tudi sam, denimo, zelo verjamem. Hvala lepa.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala lepa ministru ter vsem sodelujočim.</p>
               <p>Zaključujem 1. točko dnevnega reda.</p>
               <p>Spoštovane in spoštovani, prehajamo na <title>1.A TOČKO DNEVNEGA REDA, TO JE PREDLOG ZAKONA O RATIFIKACIJI PROTOKOLA O PRISTOPU K TRGOVINSKEMU SPORAZUMU MED EVROPSKO UNIJO IN NJENIMI DRŽAVAMI ČLANICAMI NA ENI STRANI TER KOLUMBIJO IN PERUJEM NA DRUGI STRANI, DA SE UPOŠTEVA PRISTOP EKVADORJA.</title>
               </p>
               <p>Predlog zakona je objavljen na spletnih straneh Državnega zbora z dne 29. 11. 2019. 10. 12. 2019 ste prejeli mnenje Zakonodajno-pravne službe, ki pa k predlogu zakona ni imela pripomb. Ravno tako 10. 12. ste prejeli tudi mnenje Komisije Državnega sveta za mednarodne odnose in evropske zadeve.</p>
               <p>Pričenjamo <title>drugo obravnavo</title> predloga zakona v kateri bomo opravili razpravo o predlogu zakona. Želi besedo predlagatelj? Ugotavljam, da ja. Spoštovana državna sekretarka na Ministrstvu za gospodarski razvoj in tehnologijo, gospa Eva Štraus Podlogar, imate besedo. Izvolite.</p>
            </sp>
            <sp who="ŠtravsPodlogarEva">
               <speaker>EVA ŠTRAUS PODLOGAR:</speaker>
               <p>Hvala lepa, spoštovani predsednik, za besedo. Spoštovani poslanke in poslanci!</p>
               <p>Ja, želim morda na kratko dodati nekaj vsebinskih poudarkom s tem, da je predlagatelj zakona Ministrstvo za zunanje zadeve. Jasno pa je, da smo na Ministrstvu za gospodarski razvoj in tehnologijo po vsebinski plati zelo vpeti v te dogovore.</p>
               <p>Splošni cilj protokola o pristopi k trgovinskemu sporazumu je omogočiti uporabo sporazuma s Kolumbijo in Perujem tudi za Ekvador. Pri tem je potrebno poudariti, da je Slovenija osnovni sporazum ratificirala že leta 2015. Protokol določa pravno tehnične prilagoditve sporazuma protokola in prilog k sporazumu in da je pravno podlago za uporabo sporazuma tudi za Ekvador. Določa tudi seznam blaga in obvez do Ekvadorja. Protokol o pristopu Ekvadorja k sporazumu zagotavlja stabilnost in predvidljive poslovne pogoje za podjetja z namenom oljašanja trgovanja in vlaganja, zato predstavlja pomembno priložnost tako za podjetja, kot tudi za potrošnike na obeh straneh. Za podjetja predstavlja možnost poglobljenega sodelovanja na področju inovacij, modernizacije proizvodnje, olajševanje trgovine in seveda prenosa tehnologij. Zadevni protokol je bil podpisan 11. novembra 2016 in, kot rečeno, začasno se uporablja že od 1. januarja 2017. Začasna uporaba velja za vse določbe trgovinskega sporazuma, z izjemo členov, ki se nanašajo na razoroževanje in ne širjenje orožja za množično uničevanje, upoštevanje pravic in dolžnosti pogodbenic iz pariške konvencije in sporazuma TRIPS ter na upravne postopke. Navedene določbe se bodo začele izvajati z uveljavljanjem protokola po zaključku ratifikacijskih postopkov. Sporazum na katerega se protokol nanaša vsebuje zaveze glede zmanjšanja oziroma odpravo tarif in ne tarifnih ovir, dostopa na trg za storitve in javna naročila, zaveze glede varovanja pravic intelektualne lastnine in varstva konkurence. Z izvajanjem sporazuma bodo tako evropski izvozniki industrijskih in ribiških proizvodov v Ekvadorju oproščeni plačila carin, Ekvadorju pa bo omogočeno obsežen nov dostop do trga EU, zlasti za kmetijske proizvode. Liberaliziranih je tudi 99,9 % industrijskih tarifnih postavk in 100 % uvoz industrijskih izdelkov. Koristi so, kot rečeno, na obeh straneh. Na ravni EU bodo vidne predvsem za EU izvoznike v Ekvador, ki imajo največje možnosti za prihranke na podlagi protokola v kmetijskem sektorju ter v dostopu do novega trga za avtomobile in stroje. Trgovinsko sodelovanje med Slovenijo in Ekvadorjem je sicer relativno skromno. V letu 2018 je izvoz Slovenije v Ekvador znašal 3,5 milijona evrov, izvoz iz Ekvadorja pa 10,3 milijone evrov. Glavni predmet trgovinske menjave med Sloveniji in Ekvadorjem so banane. Z ratifikacijo protokola o pristopu se pogoji poslovanja za slovenska podjetja ne bodo bistveno spremenili, saj se, kot rečeno, uporblja že od leta 2017. ratifikacija pa bo omogočila izvajanje tistih členov protokola, ki niso bili zajeti v začasno uporabo in se nanašajo na vsebine, ki niso v izključni pristojnosti EU. Izvajanje protokola ima za slovenska podjetja sicer razmeroma majhen neposreden učinek, vendar pa bo večji učinke za tista podjetja, ki so vključena v dobaviteljske verige. Protokol o pristopu v skladu s tretjim odstavkom 75. člena Zakona o zunanjih zadevah ratificira Državni zbor. Sklenite protokola o pristopu ne zahteva izdaje novih ali spremembe veljavnih predpisov. Zato seveda predlagamo, da zakon o ratifikaciji sprejmete. Hvala.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala tudi vam. Dovolite mi, da vas obvestim, da sem prejel še eno pooblastilo. Gospod Jože Lenart nadomešča gospo Nino Maurovič.</p>
               <p>Najverjetneje želi besedo tudi predstavnik Državnega sveta, in sicer Komisije Državnega sveta za mednarodne odnose, gospod Kekec imate besedo. Izvolite.</p>
            </sp>
            <sp who="KekecBojan">
               <speaker>BOJAN KEKEC:</speaker>
               <p>Hvala za besedo, gospod predsednik. Lepo pozdravljeni vsi skupaj.</p>
               <p>Tudi naša komisija za mednarodne odnose in evropske zadeve je ta zakon o ratifikaciji protokola obravnavala. Naša komisija ugotavlja da bo ta protokol vzpostavil boljše pogoje oziroma nek okvir za okrepitev trgovinskega in naložbenega sodelovanja z Ekvadorjem. S tem se bo tudi povečala možnost našim in pa tudi evropskim malim in srednjim podjetjem, hkrati pa še, ker je najbolj pomembno, da se bo zagotovila pomoč lokalnim podjetjem v Ekvadorju, da postanejo bolj konkurenčna na mednarodni ravni.</p>
               <p>Velik učinek tega sporazuma na BDP Ekvadorja bo jasno razviden, ker tam znaša ta BDP le 4 tisoč dolarjev, kar je izredno malo. In trgovinski sporazum bo Ekvadorju omogočil tudi boljši dostop za njegove glavne izdelke na evropskem trgu. Opozorili smo tudi na komplementarnost obeh gospodarstev, kar je za to sodelovanje zelo pomembno in pa tudi zanimivo je, da je tako s Slovenijo kot z Evropsko unijo negativna trgovinska bilanca z Ekvadorjem.</p>
               <p> Razprava je tekla potem pa še tudi o nekem nadzoru, kaj bo nadomestil ta GSP+mehanizem<gap reason="inaudible">
                     <desc>(?)</desc>
                  </gap> in tudi na ta vprašanja smo dobili ustrezne odgovore, tako da so soglasno podprli ta zakon o ratifikaciji protokola.</p>
            </sp>
            <sp who="NemecMatjaž">
               <speaker>PREDSEDNIK MATJAŽ NEMEC:</speaker>
               <p>Hvala lepa gospodu Kekcu.</p>
               <p>Prehajamo na razpravo in glasovanje o posameznih členih predloženega zakona. Predlagam, da po končani razpravi glasujemo o vseh členih skupaj. Ali kdo temu nasprotuje? Ugotavljam, da ne.</p>
               <p>Spoštovane, spoštovani, besedo, v kolikor želi kdo kaj razpravljati<gap n="..."/> V kolikor ni želje oziroma ni razprave mi dovolite, da zaključim razpravo.</p>
               <p>Prehajamo na glasovanje o vseh členih predloga zakona skupaj. Glasujemo.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da so členi sprejeti.</p>
               <p>Ker k predlogu zakona ni bil sprejet noben amandma Odbor za zunanjo politiko predlaga Državnemu zboru, da predlog zakona obravnava v priloženem besedilu in ga sprejme. Odbor bo zboru pisno tudi poročal.</p>
               <p>S tem zaključujem 1.a točko dnevnega reda in se vsem sodelujočim zahvaljujem ter seveda lepo pozdravljam.</p>
               <p>Spoštovane in spoštovani, na podlagi 65. člena Poslovnika prehajam na <title>2. TOČKO DNEVNEGA REDA.</title>
               </p>
               <p>Na podlagi 235. člena Poslovnika ugotavljam, da nimamo ustreznega predlagatelja točk od 1.c do 1.g<gap n="..."/>
                  <stage>/ medsebojno dogovarjanje/</stage> Se pravi, se opravičujem, prehajamo na 2. točko dnevnega reda. Torej, mednarodna dejavnost Državnega zbora. Ker pod to točko nismo prejeli gradiva jo tudi zaključujem.</p>
               <p>Prehajamo na <title>3. TOČKO DNEVNEGA REDA, TO JE TOČKA RAZNO.</title>
               </p>
               <p>Želi kdo kaj razpravljati? Ugotavljam, da ne. Zaključujem to točko dnevnega reda.</p>
               <p>Torej, dane bo nesporazumov, se vračamo, sicer na podlagi 235. člena Poslovnika. Ugotavljam, da nimamo ustreznega predlagatelja točk od 1.c do 1.g. Zato 47. sejo odbora prekinjam. O njenem nadaljnjem nadaljevanju boste obveščeni naknadno.</p>
               <p>Obveščam vas tudi, da se bo 48. redna seja pričela v istem prostoru čez 15 minut.</p>
               <p>Torej, spoštovane in spoštovani, prekinjam 47. sejo odbora. Preden zaključim, slišim, da je nek nesporazum. <stage>/oglašanje iz klopi/</stage> Od 1.b do<gap n="..."/>
                  <stage>/oglašanje iz klopi./</stage> Vse jasno? Torej, prekinjam 47. sejo odbora za zunanjo politiko. Čez 15 minut nadaljujemo z 48. sejo. Torej, se pravi čez 15 minut, ob 9 in 30 minut. Hvala lepa.</p>
               <stage type="time">(SEJA JE BILA PREKINJENA 11. DECEMBRA 2019 OB 9.13.)</stage>
            </sp>
         </div>
      </body>
   </text>
</TEI>
