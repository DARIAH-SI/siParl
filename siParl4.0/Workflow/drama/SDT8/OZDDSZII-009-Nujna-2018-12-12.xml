<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-009-Nujna-2018-12-12">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-009-Nujna-2018-12-12.OZDDSZII" n="009">
               <name>Nujna</name>
               <date when="2018-12-12"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-009-Nujna-2018-12-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-009-Nujna-2018-12-12.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">9. nujna seja</stage>
            <stage type="date">(12. december 2018)</stage>
            <stage type="chairman">Sejo je vodil Vojko Starović, predsednik odbora.</stage>
            <stage type="time">Seja se je začela ob 14.01.</stage>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Lep pozdrav!</p>
               <p>Pričenjam 9. nujno sejo odbora.</p>
               <p>Obveščam vas, da so zadržani in se seje ne morejo udeležiti naslednje članice in člani odbora: Iva Dimic, Marijan Pojbič, Jelka Godec, Boštjan Koražija. Z nami pa je danes Edvard Paulič po pooblastilu Aljaža Kovačiča in Prednik Jani po pooblastilu Soniboja Knežaka.</p>
               <p>S sklicem seje ste prejeli naslednji dnevni red: Pobuda Jaroslawa Bartolomieja Matysiaka za oceno ustavnosti tretjega odstavka 105. člena Zakona o zakonski zvezi in družinskih razmerij ter pobuda Aleša Ujčiča Šefa za oceno ustavnosti tretjega odstavka 105. člena Zakona o zakonski zvezi in družinskih razmerij.</p>
               <p>Ker v poslovniškem roku nisem prejel predlogov v zvezi z dnevnim redom ugotavljam, da je določen takšen dnevni red kot ste ga prejeli s sklicem seje. Ker se obe pobudi nanašata na oceno ustavnosti tretjega odstavka 105. člena Zakona o zakonski zvezi in družinskih razmerjih odboru predlagam, da razpravo o obeh točkah združimo, na koncu pa glasujemo o vsaki točki posebej. Ali kdo temu nasprotuje? Če ne, gremo naprej.</p>
               <p>Prehajamo na <title>1. IN 2. TOČKO DNEVNEGA REDA, NA POBUDO JAROSLAWA BARTOLOMIEJA IN POBUDO ALEŠA UJČIČA GLEDE 105. ČLENA ZAKONA O ZAKONSKI ZVEZI IN DRUŽINSKIH RAZMERJIH.</title>
               </p>
               <p>Obe pobudi sta objavljeni v sistemu Udis in ste ju članice in člani prejeli. Prav tako ste prejeli mnenje Vlade in mnenje Zakonodajno-pravne službe, ki je objavljeno na spletnih straneh Državnega zbora. Vabljena je Zakonodajno-pravna služba in Ministrstvo za delo, družino, socialne zadeve in enake možnosti. Ustavno sodišče nam je posredovalo pobudi za oceno ustavnosti tretjega odstavka 105. člena Zakona o zakonski zvezi in družinskih razmerjih. S pridobitvijo obeh mnenj, Zakonodajno-pravne službe in Vlade so bili izpolnjeni poslovniški pogoji za obravnavo zadeve na seji odbora.</p>
               <p>Želi besedo predstavnica Zakonodajno-pravne službe Sladjana Ješić.</p>
               <p>Izvolite.</p>
            </sp>
            <sp who="JešićSladjana">
               <speaker>SLADJANA JEŠIĆ:</speaker>
               <p>Hvala za besedo, gospod predsednik.</p>
               <p>Lep pozdrav vsem skupaj!</p>
               <p>V Zakonodajno-pravni službi smo pripravili odgovor na obe pobudi, ki ju je omenil predsednik, za presojo ustavnosti tretjega odstavka 105. člena Zakona o zakonski zvezi in družinskih razmerjih, ki v izpodbijanem delu ureja postopanje sodišča kadar se starša tudi ob pomoči centra za socialno delo ne sporazumeta o varstvu in vzgoji otrok, če se odločita, da ne bosta več živela skupaj. Skladno z izpodbijano določbo lahko sodišče na zahtevo enega ali obeh staršev določi, da so vsi otroci v varstvu in vzgoji pri enem od njiju, da so eni otroci pri enem, drugi pa pri drugem od njiju. Nima pa sodišče možnosti določiti skupnega varstva in vzgoje kadar med staršema ni sporazuma o tem.</p>
               <p>Preden nadaljujem bi zgolj pojasnila, da sta v bistvu odgovora identična, zato ker sta oba pojasnilne narave, ker izpodbijana določba namreč ne velja več, kar bom podrobneje pojasnila v nadaljevanju. Zato v bistvu bom na kratko povzela samo en odgovor, velja pa vse enako tudi za drugo pobudo.</p>
               <p>Pobudnika v temelju zatrjujeta, da je izpodbijana ureditev protiustavna iz dveh razlogov. Prvič, ker sodišču ne omogoča opraviti preizkusa ali bi bilo skupno varstvo in vzgoja v največjo korist otrok tudi takrat kadar se eden od staršev s tem ne strinja in posledično, ker sodišču ne omogoča, da s sodbo nadomesti nesporazum staršev. In drugič, v neskladju naj bi bila zato, ker naj bi v bistvu neenakopravno obravnavala nekdanja zakonca.</p>
               <p>V odgovoru Državnega zbora navajamo argumente v prid ustavne skladnosti izpodbijane določbe in zavračamo očitke pobudnikov, pojasnimo kakšen je koncept izpodbijane ureditve, da si torej zakonodajalec prizadeva, da starša, če ne bosta več živela skupaj, skleneta sporazum glede nadaljnjega varstva in vzgoje otrok. Torej, to si prizadeva preko obligatornega vsaj poskusa sklenitve sporazuma in preko vključitve centra za socialno delo. In šele če ti dve možnosti ne uspeta, šele takrat pride na vrsto sodišče.</p>
               <p>V odgovoru tudi prikažemo, kako je nastala izpodbijana ureditev, in sicer institut skupnega varstva in vzgoje je postal del slovenskega pravnega reda šele leta 2004 s sprejemom novele C Zakona o zakonski zvezi in družinskih razmerjih, ki je predstavljala realizacijo odločbe Ustavnega sodišča, ki jo v mnenju tudi citiramo. In iz te odločbe Ustavnega sodišča izhaja, da je bila predhodna ureditev, torej pred letom 2004, protiustavna, ker ni omogočala skupnega varstva in vzgoje kadar se starši o tem sporazumejo in kadar je njihov sporazum otroku v korist. Torej, zakonodajalec je sledil odločbi Ustavnega sodišča, hkrati pa je imel tudi druge razloge za sprejem te odločitve, ki smo jih navedli v mnenju in v bistvu s temi razlogi se lahko pride do zaključka, da v bistvu kadar soglasje med staršema ni, potem največja otrokova korist je legitimen cilj za omejitev starševskih pravic. V mnenju tudi poudarjamo, da izpodbijana določba ne velja več, kot sem omenila v uvodu. V bistvu se še zgolj uporablja do aprila 2019. Razveljavil jo je Družinski zakonik, ki je institut skupnega varstva in vzgoje razširil tako, da lahko skladno z veljavno ureditvijo skupno varstvo in vzgojo določi sodišče upoštevaje okoliščine vsakega posameznega primera, tudi če se starša o vem nista sporazumela, če oceni, da bi bilo to v največjo otrokovo korist. To določa tretji odstavek 138. člena Družinskega zakonika. S tem je v bistvu zakonodajalec prepustil več presoje sodišču, kar pa ne pomeni, da je bila predhodna ureditev protiustavna.</p>
               <p>V mnenju opozorimo tudi na četrti odstavek 138. člena Družinskega zakonika skladno s katerim lahko sodišče izda novo odločbo o varstvu in vzgoji otrok, če to zahtevajo spremenjene razmere in koristi otroka. In zaradi te določbe menimo, da bi pobudnika lahko dosegla izboljšanje svojega pravnega položaja tudi brez vložitve pobude na Ustavno sodišče, zato pod vprašaj postavljamo njun pravni interes za vodenje postopka pred Ustavnim sodiščem.</p>
               <p>Dovolite mi, da zaključim. Tukaj gre za vprašanje primernosti ureditve, zato je ustavno skladna vsaka ureditev za katero obstajajo razumni razlogi, pri čemer mora biti zakonodajalcu pri izbiri ureditve vodilo načelo največjega varstva koristi otrok. Do nove ureditve v Družinskem zakoniku sta privedla dinamika razvoja družinsko pravnih razmerij, razumni razlogi pa so obstajali tako za izpodbijano določbo kot tudi obstojijo za sedaj veljavno ureditev. Mi predlagamo, da Državni zbor oceni, da je izpodbijana ureditev skladna z Ustavo in da sta pobudi neutemeljeni. Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa. Želi besedo predstavnik Vlade? Državna sekretarka Breda Božnik.</p>
               <p>Izvolite.</p>
            </sp>
            <sp who="BožnikBreda">
               <speaker>BREDA BOŽNIK:</speaker>
               <p>Hvala lepa. Hvala za besedo. Lepo pozdravljeni!</p>
               <p>Na Ministrstvu za delo, družino, socialne zadeve in enake možnosti pojasnjujemo, da sta predmet obravnave sicer dve vsebinsko enaki pobudi za oceno ustavnosti 105. člena Zakona o zakonski zvezi in družinskih razmerjih. Gre za pobudo gospoda Aleša Ujčiča Šefa in pa za pobudo gospoda Jaroslawa Bartolomieja Matysiaka. Pobudnika navajata, da je izpodbijana določba v neskladju z Ustavo Republike Slovenije, Evropsko konvencijo o varstvu človekovih pravic in temeljnih svoboščin in pa tudi s protokolom k evropski konvenciji o varstvu človekovih pravic in temeljnih svoboščin, saj ne omogoča, da sodišče odloči o skupnem varstvu in vzgoji v primerih ko o tem ne obstaja sporazum med staršema. Navajata, da jima je bilo odvzeto upravičenje do varstva in vzgoje njunih otrok, ker se materi otrok nista strinjali s skupno skrbjo. Vlada Republike Slovenije je mnenji o pobudah, ki sta vsebinsko enaki podala 11. 7. 2018 in 6. 12. 2018. Mnenje Vlade Republike Slovenije je, da so navedbe pobudnikov, da jima je bilo odvzeto upravičenje do varstva in vzgoje otrok neutemeljene ter da pobudnika pravnega interesa za vložitev pobude nista izkazala. Vlada Republike Slovenije tudi pojasnjuje, da je izpodbijana določba že prenehala veljavi, uporablja pa se do začetka uporabe družinskega zakonika, to je do 15. 4. 2019. Družinski zakonik ureditev na predmetnem področju spreminja, in sicer sodišču omogoča, da odloči o skupnem starševstvu tudi v primeru ko med staršema o tem ne obstaja soglasje oziroma sporazum. Hvala.</p>
            </sp>
            <sp who="StarovićVojko">
               <speaker>PREDSEDNIK VOJKO STAROVIĆ:</speaker>
               <p>Hvala lepa.</p>
               <p>Odpiram razpravo. Želi kdo razpravljati? Če nihče ne želi, moram še povedati<gap n="..."/>
                  <stage>/oglašanje iz klopi/</stage> Ne morete, ker ste v postopku, če dobro razumem. <stage>/ oglašanje iz klopi/</stage> Ker sedaj imajo poslanci besedo in imajo vabljeni, če so vabljeni. Se je treba prej prijaviti, povedati, drugače<gap n="..."/> Tak je protokol.</p>
               <p>Namesto Janje Sluga je z nami Gregor Židan.</p>
               <p>Potem bi šli, če ni razprave, kar na predlog mnenja: »Odbor za delo, družino, socialne zadeve, invalide se strinja z mnenjem Zakonodajno-pravne službe z dne 3. 12. 2018 in z mnenjem Vlade z dne 6. 12. 2018 ter Zakonodajno-pravni službi predlaga, da se v skladu z 266. členom Poslovnika Državnega zbora pripravi odgovor Ustavnemu sodišču.« To je predlog k 1. točki. Odpiram razpravo. Če ni razprave, gremo na glasovanje.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je predlog mnenja sprejet.</p>
               <p>Prehajamo na odločanje o 2. točki dnevnega reda. Predlog mnenja: »Odbor za delo, družino, socialne zadeve in invalide se strinja z mnenjem Zakonodajno-pravne službe z dne 3. 12. 2018 in z mnenjem Vlade z dne 11. 7. 2018 ter Zakonodajno-pravni službi predlaga, da v skladu z 266. členom Poslovnika Državnega zbora pripravi odgovor Ustavnemu sodišču.« Odpiram razpravo o tem predlogu. Če ni razprave, prehajamo na glasovanje.</p>
               <p>Kdo je za? <stage type="vote-ayes">(8 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>S tem zaključujem 2. točko dnevnega reda in današnjo sejo odbora.</p>
               <p>Vsem se zahvaljujem za sodelovanje in vas lepo pozdravljam!</p>
               <stage type="time">Seja je bila končana 12. decembra 2018 ob 14.16.</stage>
            </sp>
         </div>
      </body>
   </text>
</TEI>
