<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZP-003-Redna-2019-05-30">
   <teiHeader>
      <fileDesc>
         <titleStmt>
            <title>Komisija za poslovnik</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZP-003-Redna-2019-05-30.KZP" n="003">
               <name>Redna</name>
               <date when="2019-05-30"/>
            </setting>
         </settingDesc>
         <particDesc>
            <listOrg>
               <org xml:id="KZP-003-Redna-2019-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZP-003-Redna-2019-05-30.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA POSLOVNIK</stage>
            <stage type="session">3. seja</stage>
            <stage type="date">(30. maj 2019)</stage>
            <stage type="chairman">Sejo je vodila mag. Karmen Furman, predsednica Komisije za poslovnik.</stage>
            <stage type="time">Seja se je začela ob 12.04.</stage>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Vse člane komisije, vabljene in ostale prisotne lepo pozdravljam! Pričenjamo 3. sejo Komisije za poslovnik.</p>
               <p>Na seji kot nadometni člani komisije s pooblastilom sodelujejo: namesto poslanke Tine Heferle pozdravljam med nami poslanko Andrejo Zabret, namesto poslanca Luke Meseca poslanec Miha Kordiš, namesto poslanca Blaža Pavlina poslanec Matej Tonin in namesto poslanca Tomaža Lisca med nami pozdravljam mag. Branka Grimsa.</p>
               <p>Prehajam na določitev dnevnega reda seje komisije. Ker nisem prejela predlogov za umik točk z dnevnega reda in predlogov za razširitev dnevnega reda seje ugotavljam, da je dnevni red določen kot je bil 16. 5. 2019 posredovan s sklicem.</p>
               <p>Prehajam na <title>1. TOČKO DNEVNEGA REDA – PREDLOG DOPOLNITVE POSLOVNIKA DRŽAVNEGA ZBORA – SKRAJŠANI POSTOPEK.</title>
               </p>
               <p>Predlog akta je Državnemu zboru v obravnavo po skrajšanem postopku predložila skupina poslank in poslancev prvopodpisani mag. Matej Tonin in je bil dne 8. 4. 2019 objavljen na spletnih straneh Državnega zbora. Kot gradivo objavljeno na spletnih straneh Državnega zbora smo prejeli še mnenje Vlade z dne 25. 4. 2019 in mnenje Zakonodajno-pravne službe z dne 15. 5. 2019. Na sejo komisije so bili k obravnavi te točke vabljeni: mag. Matej Tonin, predsednik Komisije za nadzor obveščevalnih in varnostnih služb kot prvopodpisani predlagatelj, Zakonodajno-pravna služba, Državni svet in Vlada. V poslovniškem roku so amandma k 1. členu vložili poslanka in poslanec Jelka Godec, Jani <stage>(Janko)</stage> Möderndorfer in Jernej Vrtovec.</p>
               <p>V skladu s prvo alinejo 37. člena Poslovnika Državnega zbora Komisija za poslovnik obravnava predlog Poslovnika Državnega zbora ter njegove spremembe in dopolnitve. V skladu s 94. členom Ustave ima Državni zbor poslovnik, ki ga sprejme z dvotretjinsko večino glasov navzočih poslancev. Spremembe in dopolnitve poslovnika se sprejemajo z enako večino. V skladu s 170. členom poslovnika Državni zbor Poslovnik Državnega zbora ter njegove spremembe in dopolnitve sprejema smiselno po postopku, ki ga poslovnik določa za sprejem zakona.</p>
               <p>Predlagatelj je predlagal obravnavo predloga akta po skrajšanem postopku. Kolegij predsednika Državnega zbora je na 30. seji dne 8. 4. 2019 odločil, da se predlog akta obravnava po skrajšanem postopku.</p>
               <p>Pričenjam drugo obravnavo predloga akta, v kateri bomo na podlagi 126. člena poslovnika opravili razpravo in glasovanje o posameznih članih predloga akta. Predlagam, da se razprava o vseh členih in vloženem amandmaju združi v skladu s prvim odstavkom 128. člena poslovnika. Po opravljeni razpravi bi opravili glasovanje o amandmaju, nato pa glasovanju o vseh členih skupaj. Sprašujem, ali kdo nasprotuje takšnemu predlogu? <stage>(Ne.)</stage> V kolikor ne, želi predstavnik predlagatelja akta podati dopolnilno obrazložitev k členom predlaganega akta?</p>
               <p>Imate besedo, mag. Matej Tonin.</p>
            </sp>
            <sp who="ToninMatej">
               <speaker>MAG. MATEJ TONIN (PS NSi):</speaker>
               <p>Spoštovana predsednica, hvala lepa. Drage poslanke in poslanci, lepo pozdravljeni. V Komisiji za nadzor obveščevalnih in varnostnih služb smo naleteli na težavo pri učinkovitem nadzoru obveščevalnih in varnostnih služb in sicer problem pri sklicevanju sej. V sedanjem Poslovniku Državnega zbora obstaja pravilo, da hkrati ne smeta teči več kot dve seji odborov ali komisij, prav tako pa komisije in odbori ne smejo zasedati tudi v času rednih in izrednih sej Državnega zbora. To povzroča naši komisiji obilo preglavic, kar pomeni, da iščemo proste termine za sklic sej tudi po mesec in več vnaprej in to je pomembna administrativna in tehnična ovira pri civilnem nadzoru nad obveščevalnimi in varnostnimi službami.</p>
               <p>Naša komisija ima poseben status, ki ji ga daje tudi zakon o parlamentarnem nadzoru obveščevalnih in varnostnih služb. Ne nazadnje je komisija tudi na poseben način imenovana z večino vseh glasov, kar jasno priča o tem, da ima ta komisija poseben status tudi znotraj parlamentarnega sistema oziroma znotraj demokratičnega sistema. In ker je to trenutno edini nadzor nad obveščevalnimi in varnostnimi službami, seveda naša komisija predlagala spremembo poslovnika, ki bi odpravila to administrativno oviro, da se lahko komisija po potrebi sestane takrat, ko je to zaradi nadzora nujno potrebno.</p>
               <p>Sedaj smo prihajali v težave, da ko smo želeli opraviti nek nadzor in če so poslanci pred tem nadzorom želeli opraviti razpravo na komisiji, je ta nadzor moral čakati zaradi tega, ker ni bilo prostega termina, da bi se seja lahko sklicala.</p>
               <p>Predlog nisem podpisal sam. Predlog so podpisali tudi drugi poslanci, ki prihajajo tako iz koalicije kot tudi iz opozicije in želim si in upam, da boste člani Komisije za poslovnik prisluhnili tej naši težavi in odpravili to administrativno oviro, da bomo lahko učinkovito opravljali nadzor nad obveščevalnimi in varnostnimi službami.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Želi besedo tudi predstavnica Zakonodajno-pravne službe. Izvolite, gospa Miroslava Palhartinger.</p>
            </sp>
            <sp who="PalhartingerMiroslava">
               <speaker>MIROSLAVA PALHARTINGER:</speaker>
               <p>Dober dan. Hvala za besedo. Zakonodajno-pravna služba k predlogu dopolnitve kot je bila vložena z vidika svojih nalog ni podala pripomb. Bi pa če lahko se sedaj v bistvu že opredelila do vloženega amandmaja treh poslancev, predsednikov preiskovalnih komisij.</p>
               <p>Glede tega amandmaja bi pa želela, pač seveda iz vidika nalog, ki jih Zakonodajno-pravna služba ima, opozoriti, da predlagani amandma širi izjemo oziroma izvzem od splošne omejitve, razširja še na seje preiskovalnih komisij. Ker gre za izjemo od splošnega pravila moramo poudariti, da urejanje izjem v predpisih in tudi sicer po naravi stvari, mora biti restriktivno. Ob obstoječih okoliščinah in stanju bi torej ta predlagana rešitev dopustila možnost hkratnega zasedanja kar šestih delovnih teles, se pravi treh preiskovalnih komisij, Komisije za nadzor obveščevalnih in varnostnih služb in sicer dveh delovnih teles iz tega splošnega pravila. Zato je treba tukaj opozoriti, da taka ureditev trči ob neki osnovni koncept obstoječe omejitve in namen njene uvedbe, ki je izhajal iz kadrovskih možnosti, da zlasti manjše poslanske skupine zagotovijo udeležbo na sejah delovnih teles. S tem je torej neizogibno povezano vprašanje izvedljivosti določbe sploh na način, ki bi zagotovil, da bi bile sklicane seje delovnih teles lahko tudi sklepčne.</p>
               <p>Sicer pa bi pri tem zapisu opozorila tudi na zadnji del predlaganega besedila, ki pravi na podlagi česa so preiskovalne komisije ustanovljene. Opozorila bi, da za potrebe takšne določbe določanje podlage na kateri je bila preiskovalna komisija niti ni potrebno, torej je odveč. Hkrati pa je tudi nenatančno in neustrezno, saj je zakon in poslovnik o parlamentarni preiskavi sama po sebi še nista podlaga za ustanovitev preiskovalne komisije. Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Na tem mestu bi tudi predlagala, da se obravnava tudi predlog za amandma komisije k 1. členu, ki se bo razdelil na vaše klopi, in sicer gre za naslednje besedilo novega petega odstavka, ki se spremeni tako, da se glasi: »Ne glede na omejitev iz prejšnjega odstavka lahko istočasno kot tretje delovno telo zaseda ali Komisija za nadzor obveščevalnih in varnostnih služb ali Komisija za nadzor javnih financ ali ena preiskovalna komisija.«</p>
               <p>Kot je bilo rečeno, omejitve iz 48. člena poslovnika, ki določa, da po kateri lahko istočasno zasedata največ dvoje delovnih teles, je v praksi problem. Povzroča težave. Namreč pri delovnih telesih, ki imajo svoje specifičnosti kot so Komisija za nadzor obveščevalnih in varnostnih služb kakor tudi navsezadnje Komisija za nadzor javnih financ ter preiskovalne komisije, jim takšne omejitve nemalokrat v praksi onemogočajo neko nujno odreagiranje oziroma nemoteno delovanje teh organov, ki je pa za resno delo in sam namen oblikovanja tega organa nujno potrebno. Sama menim, da to tudi vsekakor ni v skladu z ciljem oziroma namenom te poslovniške določbe. Verjamem pa, po drugi strani, da smo danes vsi skupaj tukaj zato, ker se pa vendarle strinjamo,da je potrebno nekaj ukreniti v smeri sprememb, ki bodo omogočale kvalitetno in nujno delo tudi navsezadnje tudi tem komisijam.</p>
               <p>S strani Zakonodajno-pravne službe je bilo opozorjeno, da v tem primeru lahko trčimo na problem sklepčnosti, če sprejmemo spremembe kakršne so bile predvidene oziroma predlagane s strani Komisije za nadzor obveščevalnih in varnostnih služb in navsezadnje tudi s predloženim amandmajem predsednikov preiskovalnih komisij. Ampak po drugi strani pa menim, da s takšnim predlogom, ki smo ga sedaj dali na mizo s strani Komisije za poslovnik pa vendarle zapiramo to možnost oziroma bi v praksi ne prihajalo do tega,da bi prišlo do sklicevanja morda tudi, če karikiram, 6 delovnih teles hkrati in tako nezmožnost zagotavljanja neke sklepčnosti s strani poslancev oziroma manjših poslanskih skupin. Nekako smo prišli s tem amandmajem nasproti temu, ki takšno možnost omejuje in torej določa, da se hkrati istočasno lahko skličejo največ tri delovna telesa. Menim, da je takšen predlog povsem korekten in da bi na eni strani odpravil tako morebitne zlorabe s strani preiskovalnih komisij in s tem nezmožnost zagotavljanja sklepčnosti v primeru sklicevanja več delovnih teles hkrati.</p>
               <p>Sedaj pa prehajam na razpravo o posameznih členih ter o predlogu za amandma komisije k 1. členu ter amandmaju k 1. členu in odpiram razpravo.</p>
               <p>Izvolite, poslanec Miha Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča. Morda ste predlagatelji današnjega amandmaja in sploh pobudniki te seje zgrešili, da slovenski Državni zbor nima 900, ampak zgolj 90 poslancev. V tem mandatu imamo 25 komisij. Kot član Poslanske skupine Levice, ki je imela v prejšnjem mandatu 5 poslancev, lahko rečem, da že približno pri takih okvirih manjše poslanske skupine naletijo na svoje omejitve. Že pri obstoječih regelcih je včasih težko tekati iz enega odbora na drug odbor, zagotavljati udeležbo, slediti razpravi in k tej razpravi kakovostno prispevati. Če ta nabor razširimo iz hkratnih sej dveh delovnih teles še na ekstra KNOVS, pa še na ekstra preiskovalne komisije, bomo ta problem še zaostrili. In niti to ne bi bil več problem samo za male poslanske skupine, ampak tudi že za malo večje poslanske skupine. Če vzamemo najslabši možni scenarij tega amandmaja, tega da ima hkratno z dvema delovnima telesa zasedanje še KNOVS, nekatere poslanske skupine v tem Državnem zboru niti nimajo toliko poslancev kolikor sej bi lahko hkrati potekalo. In tako se ne da delati.</p>
               <p>Tako da v Levici nasprotujemo temu amandmaju za preiskovalne komisije, pa tudi izhodiščnemu predlogu za sejanje Komisije za nadzor obveščevalnih in varnostnih služb. Ob tem imejte v mislih, da ta komisija že nekaj časa v resnici ni civilni nadzorni organ za obveščevalne in varnostne službe, ampak McCarthy-jevska komisija, ki se sklicuje zgolj zato, da lahko potem nekdo iz trde desne vrste stopi pred kamero in oznanja zimzeleno apokalipso o tem kako nas bodo preplavili begunci, kako bi preganjal komuniste in ne vem še kaj vse.</p>
               <p>Skratka s temi predlogi ne samo, da bi omogočili normalno kakovostno delo Državnega zbora, odprli bi še več manevrskega prostora za neke politične driblarije, ki z nadzorom obveščevalnih in varnostnih služb nimajo nikakršne veze. Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za vašo razpravo. Želi besedo še kdo? Izvolite, mag. Matej Tonin.</p>
            </sp>
            <sp who="ToninMatej">
               <speaker>MAG. MATEJ TONIN (PS NSi):</speaker>
               <p>Zaradi razjasnitev vseh okoliščin naj povem, da smo poslanci, torej sam, Jerca Korče, Monika Gregorčič, Zvone Černač in Zmago Jelinčič Plemeniti predlagali spremembo poslovnika, ki zadeva zgolj Komisijo za nadzor obveščevalnih in varnostnih služb. Za to obstajajo utemeljeni razlogi. V primerjalnem pregledu, ki smo ga predložili izhaja tudi to, da druge primerljive države teh omejitev nimajo. Teh omejitev ni zaradi tega, ker je pač narava dela naša taka, da se v določenih trenutkih terja prometno, tiho sestajanje, ker je lahko morda že čez en teden, kaj šele čez en mesec zadeva prepozna.</p>
               <p>Glede na amandma, ki je bil vložen, se strinjam, da se zadeve precej širijo in da to lahko povzroči problem zlasti za delovanje malih poslanskih skupin. Za ta predlog amandmaja, ki ga je pripravila komisija, ki sedaj na nek način oži te stvari na hkratno zasedanje treh različnih komisij, vidim tukaj neko analogijo v tem smislu, da imamo po naših pravilih predpisano, da poslansko skupino lahko ustanovijo vsaj trije poslanci in po tej analogiji je pač lahko iz vašega vidika razumljivo, da se omejujejo zasedanje treh hkratnih teles oziroma komisij. Torej, če ima poslanska skupina tri poslance, da tudi v takem primeru lahko zagotovi prisotnost na vseh komisijah. Na ta vaš člen je zapisan tako, da je vseeno naša Komisija za nadzor obveščevalnih in varnostnih služb odvisna hkrati od zasedanja Komisij za nadzor javnih financ in preiskovalnih komisij. Ta vaš amandma bi popravil zgolj v tej fazi, da poleg dveh komisij, ki sta ima kot tretje delovno telo in komisija prednost KNOVS, potem pa nimam problema, če vse ostalo ostane zapisano tako kot ste zapisali v vašem predlogu amandmaja.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za vašo razpravo. Se je prijavil k razpravi še kdo? Izvolite, gospod Hršak.</p>
            </sp>
            <sp who="HršakIvan">
               <speaker>IVAN HRŠAK (PS DeSUS):</speaker>
               <p>Hvala za besedo, predsednica. Kolega Kordiš je prej zelo dobro predstavil to problematiko, kaj bi ta razširitev pomenila. DeSUS v nobenem primeru nobenega predloga niti za KNOVS, niti potem ta varianta, ki je bila naprej predstavljena, ne bo podprl. V naši poslanski skupini je 5 poslancev in razmislite, da bi vsak dan lahko bili najmanj trije, to se pravi dva delovna telesa in potem en dan ena preiskovalna komisija, drug dan druga in tretji dan tretja in še o četrti se govori, pa še potem Komisija za nadzor javnih financ. Torej, to je za nas za 5 poslancev in pa mislim, da tudi za SAB, je to problematično. Fizično tega nismo zmožni storiti.</p>
               <p>Tudi v prejšnjem mandatu so imele nekatere poslanske skupine s šestimi poslanci, ko so sami sebe srečevali kako so šli iz enega odbora na drugega.</p>
               <p>Kolega Tonin je omenil kaj vse je, zakaj je ta problem. Rekel je, da je ogromno izrednih sej. Tu kolega Tonin lahko pomaga. Ni jih treba toliko sklicevati, pa bo več prostih terminov in ne bo več takšnega problema. Tukaj mu predlagam, da naj gre v to smer in bo problem pravzaprav rešen, ne bo tega problema, ki se sedaj prikazuje. Skratka, DeSUS ne bo podprl, niti to, da je samo za KNOVS, niti za ostale v naslednjem amandmaju. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za vašo razpravo. Se želi k razpravi prijaviti še kdo?</p>
               <p>Izvolite, gospod Starović.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Hvala za besedo. Dejansko ne vem, če bomo imeli še Kanglerjevo preiskovalno komisijo in še katero, v kaj se spreminjamo. Pretiravamo v vsakem primeru v katero smer gremo. Problem je tudi v naši poslanski skupini temu slediti in bi se strinjal z mnenjem pravne službe, da te izjeme to širitev ne gre skupaj. Nekaj se zalomi, neusklajeno. Moram povedati, da teh stvari ne morem podpreti. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za vašo razpravo. Se želi še kdo prijaviti? Gospod Jože Tanko.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa za besedo. Tu se predvsem pojavlja vprašanje kako narediti Državni zbor učinkovit. Sedaj vsi nastopate z vidikom omejitve in kaj se vse ne da. Problem je v tem, da bi bilo potrebno razmisliti kaj je treba narediti dodatno ali pa kako to drugače urediti,da se bo to dalo in da bo lahko Državni zbor pač v okviru tistega, kar mu je naloženo in kar si tudi sam naloži s svojimi odločitvami, recimo z ustanovitvijo preiskovalnih komisij, lahko učinkovito izvajal. To je prva naloga, ki jo imamo.</p>
               <p>Naloga vseh poslancev in poslanskih skupin, kakorkoli je, da delamo v tej smeri. Počasi se bo tudi v Državnem zboru treba odločiti ali so primarne skupine prijateljstva ali mednarodna dejavnost, ki je v določenem delu povezana s poslanskim turizmom, ne v celoti, ampak po delu, ali pa zadeve kako drugače urediti oziroma podrediti temu, da bomo stvari delali drugače.</p>
               <p>Ena od stvari, s katero bi se dalo drugače urediti, je to, da nimamo neskončnih rezervacij časa za delovna telesa. Imate nekateri, ki imate neko sejco z eno točko dnevnega reda in traja eno uro, pa imate pet ali šest ur rezervacije. Se pravi, da jemljete čas trem delovnim telesom. To je način dela, ki se ga nekateri poslužujete in s tem ovirate učinkovito delo. Ti določene stvari sklicati ne moreš takrat, ko je dvorana rezervirana za šest ur, efektive notri je pa eno uro.</p>
               <p>Drugo je to, da imajo recimo nekatera delovna telesa, ki sodijo, bom rekel, med sicer ad hoc, recimo preiskovalne komisije svojo naravo dela, ker je postopek vabljenja prič itd. določen in tudi kompliciran po svoje. Imate tudi priče iz tujine lahko. Za take primere je treba pač najti neko rešitev, da se lahko tisti, ki vodi tako preiskovalno komisijo ustrezno organizira, določi termin in zadevo pelje učinkovito. Naš namen ni, da preiskovalne komisije delajo cel mandat, pa da imajo tri seje ali pa sejo na tri mesece. Naš namen je, da preiskovalne komisije delajo učinkovito, da delajo dovolj hitro. Nekatere imajo tudi po veliko prič povabljenih in da se pač zadeve odvijajo in končajo v doglednem času.</p>
               <p>Kar zadeva pa KNOVS, pa ne vem, zakaj so stvari tako komplicirajo. KNOVS je pač komisija, ki ima neko posebno nalogo, poseben režim dela, posebna skupina je to, ker zamenjave niso možne in se ukvarja z zelo specifičnim področjem. To je nadzor nad obveščevalnimi službami. V primeru, ko pride do naznanitve ali pa do suma, da se kaj ne dogaja v redu znotraj obveščevalnih služb je tako komisijo treba sklicati takoj, ne v štirinajstih dnevih. Vse je možno. Ampak očitno so omejitve, ker redne seje oziroma seje redne ali nujne pač na tak način ni možno sklicati. Sicer ne bi člani komisije prišli s tem predlogom za spremembo poslovnika.</p>
               <p>Nekaterih stvari kar zadeva obveščevalne in varnostne službe tako z vidika človekovih pravic kot z vidika varnosti ni možno preložiti štirinajst dni. Žal jih ni. Mislim, da je treba v tem primeru vgraditi določene stvari. Tu sedaj lahko dodatno nastopi problem pooblaščene skupine pri KNOVSU, ki ima te at hoc nadzore tudi v času trajanj rednih ali izrednih sej Državnega zbora ali v času zasedanj drugih rednih ali nujnih delovnih teles, ker te nadzore je treba opraviti itd. Skratka so neke posebnosti pri delovanju določenih delovnih teles.</p>
               <p>Mislim, da če se pojavlja problem, in vem, da se pojavljajo problemi tudi zaradi stvari, ki sem jih prej omenil, je treba te stvari na nek primeren način urediti. Vsi tisti, ki pravite, da ne morete pokrivati tolikega števila delovnih teles, so poslanske skupine, ki celo težko pokrivajo celo sejo Državnega zbora. Plenarno sejo, pa je samo ena, pa je udeležba 60 % ali celo manj. Razumemo to, ampak poglejte si to, pa boste videli, da je to problem. Sedaj se vi sklicujete na pripravljalni del, to se pravi na delovna telesa, ampak tisto je manjši problem. Tam so možne menjave, pri plenarni seji tega ni. In neudeležba pri razpravah, pri odjavah, pri glasovanjih nikogar ne moti. Tu pa, ko bi se recimo neko področje posebej obdelalo je pa neskončen problem. Mislim, da bi bilo potrebno te stvari dovolj razumsko urediti. In ta predlog, ki je na mizi, je tak, ki to omogoča.</p>
               <p>Navsezadnje imamo problem, ko lahko nekateri odbori ali pa tudi komisije delajo tudi ob sobotah. Saj ni problem, če se tako odločijo. Je sicer to povezano s službami Državnega zbora in dodatnem angažmajem, ampak vse to so možnosti. So ponedeljki odprti.</p>
               <p>Predlagam, da predvsem razmislite kako bi to stvar uredili, ne kako bi jo zavrli. Ker po moji presoji imajo pravzaprav preiskovalne in nadzorne komisije, ki praviloma niso vezane na zakonodajni postopek, morda včasih celo so pomembnejše kot redna delovna telesa, čeprav je kakšen zakon v postopku in je vezan na urnik Državnega zbora. Predlagam, da se opravi razmislek tudi s tega vidika, da so pač stvari, ki so vezane na roke, ki so vezane na dolgotrajnost ali pa način dela recimo pri preiskovalnih komisijah, kjer je treba ljudi povabiti, zagotoviti,da pridejo, poiskati nadomestne termine, če se pač takrat to ne da itd. Podobno je pri KNOVSU. To, da se kar ne da nekaj narediti pa ne pije vode. Toliko časa pa sem v tej hiši in toliko časa sem tudi kakšne stvari koordiniral, da vem, da je pri teh stvareh predvsem veliko blefa, predvsem veliko zaviranja in nagajanja ne pa nekega pozitivnega pristopa, da se stvari uredijo in speljejo. Predvsem to je problem. Mislim, da so ti predlogi lahko dobri, lahko se v nadaljevanju še izboljšajo, ker se bo dalo morda še amandmirati na seji Državnega zbora in zadeve sprejeti. Nekaj je treba narediti. Ali pa pustiti predsednikom preiskovalnih komisij in nadzornih komisij KNOVSU IN KNF-uju proste roke takrat, ko imajo potrebo, ko imajo priložnost, da odredijo sklic seje. To ni nič problem. Ni problema. Nobenih ovir ni za to. Ne tehtnih, ne vsebinskih, sploh nobenih ne, postopkovnih oziroma vezanih na kakšne druge stvari pa še manj. Mislim, da bi morali pri delu Državnega zbora dati predvsem prednost vsebini in tistemu, ki obravnavajo, ne pa raznim špekulacijam, podtikanjem itd. Stvari, ki so, ki jih je treba pregledati, ki jih je treba preiskovati, ki jih je treba preveriti, zato imamo te komisije in morajo to nalogo opraviti, ko je to aktualno. Ne pol leta za tem ali tri mesece za tem itd.</p>
               <p>Predvsem bi pričakoval od vseh, ne glede na velikost poslanske skupine, da se do problema pristopi proaktivno. Se pravi, da se doda kakšen dodaten argument, dodatno rešitev morda, da bi te stvari potekale bolj učinkovito. Če drugače ne, bi moral kolegij določiti prioritete za mesec dni naprej. Če drugače ne, potem zapišimo, da to določi kolegij. Ampak kolegij je spet koalicija in nismo nič rešili v tem smislu. Pet plus ena je še vedno na drugi strani. Mi moramo pa zagotoviti s poslovnikom, da te stvari ne tečejo po volji pet plus ena ta hip, ampak tečejo po potrebi oziroma glede na vsebinske probleme, ki jih je treba pregledati in preiskati. Zato so pravila, da tečejo za tiste, ki ste v koaliciji in za tiste, ki so v opoziciji in ko se to obrne, na enak način. Tu je treba pač v tem smislu prisluhniti tistim, ki imajo ta hip probleme. Nekoč teh problemov sploh ni bilo. Pa sem že dolgo tukaj. To se je pojavljalo predvsem v zadnjih dveh mandatih s temi ovirami. Ne vem zakaj se je kar naenkrat začelo komplicirati in delati težave, ampak prej so predsedniki delovnih teles lahko sklicevali tudi na nek drug in bolj potrebam dela nadzornih komisij in preiskovalnih komisij se je to bolj prilagajalo, sedaj je pa to kar naenkrat postala glavna točka. Kot da v koaliciji nekomu ne paše. To je bil problem. Da delo teh komisij nekomu ne paše in poskuša s procesnimi blokadami, z namišljenimi problemi delo ovirati.</p>
               <p>Mislim, da je treba o teh stvareh razmisliti, ali pa pustiti dejansko tako, da se predsednik odloči kdaj bo sejo sklical. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za vašo razpravo. In sicer za nadaljevanje razprave sporočam, da se na predlog predlagatelja osnovnega akta naj bi se amandma spremenil tako, da se na novo glasi, in sicer: »Ne glede na omejitev iz prejšnjega odstavka lahko istočasno kot tretje delovno telo zaseda Komisija za nadzor obveščevalnih in varnostnih služb, če Komisija za nadzor obveščevalnih in varnostnih služb ne zaseda kot tretje delovno delo, lahko zaseda Komisija za nadzor javnih financ ali ena preiskovalna komisija.«</p>
               <p>Nadaljujemo z razpravo. Besedo ima gospod Miha Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo. Na izvajanje gospoda Tanka se moram odzvati. Moram se odzvati morda kar z iztočnico oziroma reklom, ki ga poznajo naši južni bratje: kad te ne bi znao skupo bi te platio. Kolega Tanko govori o špekulacijah, o podtikanjih, govori o temu, da se moramo ukvarjati z vsebino, govori o temu, da moramo biti učinkoviti. Poglejte, kolegice, kolegi, štirinajst dni nazaj smo imeli teden, v katerem sta potekale na pobudo SDS dve izredni seji. Tako. Sedem ur razprave, na koncu nobenega glasovanja. In sedaj tukaj od iste poslanske skupine poslušamo pridigo o učinkovitosti in namigovanja oziroma kakor se je sam kolega Tanko izrekel, špekulacije, podtikanje o poskusu procesnih blokad. Če to kolegi iz SDS iskreno verjamejo, potem imamo opravka s šolskim primerom komitivne disonance. Mislim, da temu ni tako, ampak je zgolj retoričen političen manever.</p>
               <p>Ali pa drugi primer, če želite. Prav ta hip poteka ena izmed komisij za notranje zadeve, se pravi ena od komisij zaradi tega, ker se ta komisija dogaja v več sejah skozi cel dan. To komisijo vodi kolega Černač, spet iz SDS, jo pač vleče čez cel dan, zato ker jo lahko. Ne zato da bi se kaj rešili. Ne zato, da bi bili učinkoviti. Če bi bili učinkoviti, to zagotovo ni stvar, ki bi se dogajalo ves dan, ampak zato, da se obrača nek propagandni aparat.</p>
               <p>In spet tretja točka – Komisija za nadzor obveščevalno varnostnih služb. Spet zelo podobna zgodba. Pa s čim se pravzaprav ta komisija ukvarjala. Predvsem z vsem, samo z nadzorom obveščevalnih in varnostnih služb ne. Vlekli so ven neke skrivne depoje UDBE, pa drugorazredne ustaške pevce, pa pozive k rodnosti zaradi številčne sestave slovenske vojske in policije itd. Mislim, tukaj nikomer ne očitam, da je prestopil možnosti in meje procesnih določil, po katerih dela ta Državni zbor, sploh ne. Gre za uporabo teh možnosti in za uporabo teh določil. Me pa potem zmoti, da nekdo do skrajnosti nateguje te možnosti in določila in vsem ostalim potem moralizira, da špekulirajo, podtikajo, da niso učinkoviti in da poskušajo zablokirati kakovostno delovanje Državnega zbora s tem, ker nasprotujejo temu, da kar naenkrat šest komisij zaseda. Da lahko kar naenkrat lahko zaseda več komisij kakor imajo manjše poslanske skupine poslancev. To pa, oprostite, ne gre.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa na razpravi. Repliko ima gospod Tanko.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Razen v izjemnih primerih. Dobro da ste me podučili kako kakšne stvari tečejo. Poglejte, to je disonanca. To je tipično za Levico, ko ne vedo kako stvari tečejo. Če mi vložimo izredno sejo, je v skladu z Ustavo in poslovnikom, kolega Kordiš, in nujne seje se lahko tako vložijo. Če sklepi niso potrjeni na delovnem telesu in praviloma niso ne sklepi, ne amandmaji, ne zakoni, potem je logično, da seja tako steče. Ampak tudi vsaka vaša zahteva za razpravo o odgovoru ministra ali predsednika Vlada je taka in na koncu nobenega glasovanja, če že kompliciramo te stvari naprej.</p>
               <p>Kar zadeva pa vsebino, je pa problem. Ni samo tisto pametno, kar kakšen član Levice, ki se zjutraj skrokan zbudi in predlaga na seji Državnega zbora ali pa za delovno telo pametno. To lahko naredimo tudi drugi brez, da imamo težave. To je treba vedeti, da se tam nekaj pobira in potem bluzimo o vsem mogočih zadevah po dolgem ali počez. Mi predlagamo resne stvari. Vsaka stvar, ki smo jih predlagali, je problem in pač bo treba o teh stvareh tako ali drugače odločiti, če ne do sedaj, boste pa zdaj. Če ne takoj, takrat ko je problem, pa kasneje. Ampak tisto vedno dražje pride in bolj boleče. S takimi stvarmi, nebulozami, ko skušati kakšne stvari opravičevati, mislim, da sami samo pokažete, da ste neka disonanca sistema. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Replika na repliko ni. Imate razpravo? Pardon. Gospod Miha Kordiš. Pred vami je še gospa Mateja Udovč in mag. Branko Grims.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa za besedo. Naj povem, da sem danes poslušala predlagatelja, ki nam je predstavil svoj vidik težave in poslance, ki predstavljajo svoje pomisleke. Zavedam se obeh izpostavljenih težav. Na eni strani, da komisije ne morejo sklicevati sej, kot na drugi strani, da majhne poslanske skupine ne bodo mogle zagotavljati kvalitetnega sodelovanja na seji oziroma sploh mogoče ne bodo morale zagotavljati poslanca na sejah. Ravno zato menim, da je predlagani predlog amandmaja Komisije za poslovnik dober, saj gre nasproti obema nasprotujočima stranema, zato ga bom kot takega tudi podprla.</p>
               <p>Naj poudarim, da predlog, ki ga je predlagal gospod Tonin, da se ne strinjam z njim, da je dober, saj noben predsednik v omejenih komisijah ni nad drugim. Gre za kolegialnost med predsedniki, ki se srečajo z enakovrstno težavo in ker razumem težavo na obeh straneh, bom podprla predlog komisije, ki obravnava vse komisije enakopravno. Zato predlagam, da amandma Komisije za poslovnik ostaja tak kot je bil predlagan. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala za razpravo. Besedo ima mag. Branko Grims.</p>
            </sp>
            <sp who="GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala. Sedaj razprava spoštovanega poslanca Levice je krasen primer kako je uničujoče pobalinstvo, če enkrat pride v politiko. Pravi da je bila problem dvojna seja prejšnji teden, ker na koncu obeh sej ni bilo nobenega sklepa. Zakaj pa jih ni bilo? Zato ker ste jih v koaliciji, ki jo vi dejansko vodite in koordinirate v Levici te sklepe uničili. Svojih pa niste predlagali, ker nobenega bolj pametnega predloga niste mogli dati. To je neodgovorna politika, nesramna politika do svoje lastne države, do volivcev in vi to vodite, potem pa se še na to sklicujete. Temu se pa reče pobalinstvo v politiki. Zaradi tega je v Sloveniji tako kot je. Vsekakor mnogo manj dobro živimo kot bi v Sloveniji lahko živeli zaradi takih, ki parazitirajo pri oblasti kot ste vi.</p>
               <p>Pa še mimogrede. Rekli ste drugorazredni pevec. Veste, Tomson, ne boste verjel zbere na svojo koncertih bistveno več ljudi, kot imate vi volivcev na evropskih volitvah. Kdo je drugorazreden, dajte drugič malo premisliti preden koga žalite. Tako samo spominjate na tisto znano staro slovensko basen o enem žabcu, ki je hotel biti večji od bika, pa se je toliko časa napihoval, napihoval, da ga je na koncu razneslo. In zaradi tega je vaša špica kandidatka ostala v Sloveniji, doma.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala za razpravo. Gospod Miha Kordiš, replika.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Nisem rekel, da je Tomson drugorazredni pevec, ampak da je drugorazredni ustaš.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Razprava, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Še razprava. Mislim, da je današnja seja čudovita demonstracija tega kako po moji procesnosti ali pa krepko čez mejo korektnosti nam vsebinske razprave in globoko v sfero špekulacije in podtikanja zahajajo kolegi iz SDS. Kot šolski primer je tale današnja seja. In potem pa v svojem velikem manevru to očitajo vseh ostalim. Za začetek jaz sam nikomur nisem očital, da zares hodi čez meje procesnosti po kateri deluje ta Državni zbor. Sploh ne. Prav eksplicitno sem rekel, da tega nikomur ne očitam, da pa pač vidim ali pa vidimo, celotna slovenska javnost ali pa politična srenja, če želite, eno poslansko skupino, eno stranko, ki te procesne možnosti nateguje do onemoglosti tudi zato, da poskuša onemogočati kakovostno delo Državnega zbora. Če sklepi niso sprejeti, s tem ne pride zraven noben nujen avtomatski korak po zahtevi za splošno razpravo. Sploh ne. Pa se kljub temu sklicuje seje na sejo. Pa čeprav so te seje iz trte izvite pa niso utemeljene. Seveda ponovno, vse v skladu s procesnimi možnostmi. Samo najbolj bizarno pa je potem, da tisti, ki nategujejo te procesne možnosti do onemoglosti, samo zato, da regljajo pred kamero, ponavljajo svoje nebuloze, strašijo ljudi, preganjajo raznorazne maršine?, očitajo ostalim, da jih poskušajo ovirati zaradi tega, ker želijo imeti zgolj preprosto kakovostno razpravo in da ni treba tekati malim poslanskim skupinam, ne glede na to ali to naša ali kakšna druga, iz odbora na odbor. Pa ne slediti razpravi zaradi tega, ker bi imela premalo poslancev, kar bi se zelo lahko zgodilo, če bi bil sprejet ta današnji predlog. In potem spet ta ista poslanska skupina, ta ista stranka, pravi, da oni pa počnejo resne stvari. Kot da vsi ostali ne počnemo resnih stvari. Očitajo nam, da smo skrokani ali ne vem kaj še vse. Mislim, če kaj je pa res, ko je kolega Tanko to govoril, sem se ozrl naokrog po tem omizju. Velika večina poslancev ne glede na to iz katere stranke prihajajo se je začela zraven nasmihati. Točno vedo, da sem zadel v piko z omembo kognitivne disonance. Morda pa bi moral, tako kot to počne SDS začeti govoriti o tem, da so kolegi skrajne desnice kolektivno zadeti.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Besedo ima gospod Jože Tanko.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa. Najbrž so se vsi spomnili na kakšno slikico, ki je krožila po družbenih omrežjih, ko sem govoril o kakšni prekrokani noči. Tihožitje. Zeleno piksno in banano.</p>
               <p>Sedaj pa kar zadeva resnost. Mi smo v zadnjem času predlagali na nujni seji razpravo o demografskem skladu. To kar pravite, da smo zelo rabili, je del koalicijske pogodbe. Zadeva ni bila sprejeta. Predlagali smo razpravo o plačah v javnem sektorju, tudi niste sprejeli, čeprav je predsednik Vlade dejal, da to rešitev podpira že prej. Predlagali smo novelo zakona o ZPIZ, ki je sestavni del koalicijske pogodbe, tudi ni bila sprejeta z vsemi tistimi rešitvami, ki so rokovno napisane in bi morale veljati že od 1. 1. Letošnjega leta, pa niste podprli. Predlagali smo novelo zakona o DDV. Sedaj vi govorite o nekem izvzemu, da bi dali samo DDV za knjigo, pa tudi niste sprejeli. Predlagali smo dohodninski zakon, pa ga niste sprejeli. Predlagali smo ureditev položaja invalidskih upokojencev, pa tudi niste sprejeli. In potem se najde nekdo, ki očita, da delamo nekorektne teme in da s tem obremenjujemo Državni zbor. Kaj pa bi lahko še predlagali oziroma sprašujem, zakaj niste kaj takega predlagali drugi? To so krucialne teme tega trenutka, potrebne in o njih je treba razpravljati. Ampak dovolj o tem.</p>
               <p>Kar zadeva pa spremembo, ki jo imamo na mizi, pa mislim, da je treba nekaj v tem delu sprejeti, da se pač ovire, ki so lahko tudi umetne, umetno postavljene zaradi omejevanja dela odborov in komisij Državnega zbora, da se pač te stvari rešijo. Imamo predlog na mizi. Ta hip mislim, da ga lahko sprejmemo. Lahko pa še kakšno boljšo rešitev še sprejmemo od te. Samo čakamo, da bo kakšen inteligenten predlog prišel, da to dopolnimo. Pripravljen sem podpreti vsak boljši predlog od tega in čakam predlog.</p>
               <p>To pa, da nekdo reče, apriori proti vsakemu pozitivnemu predlogu in to potem vrača nazaj kot očitek, se mi zdi pa neproduktivno. Če so odbori in komisije Državnega zbora to, da se soočijo mnenja, da sproduciramo neko rešitev, ki bo boljša, potem dajmo to početi. Tu imamo na mizi dva predloga in osnovni popravek in dva amandmaja in še kaj lahko oblikujemo, če je treba dodati. Samo je treba nek pozitiven razmislek narediti, ne pa samo zganjati neko revolucionarno, bom rekel, razpravo, ki se jo lotevate ob vsakih možnih razmerah. Ko ni ideje, ko ni česar drugega, je to edina rešitev očitno za nekatere.</p>
               <p>Pripravljen sem podpreti tisti osnovni amandma, ki je tam. Pripravljen sem podpreti tudi tega. Pripravljen sem podpreti tudi to, da ta omejitev ne velja za KNOVS in dodatno za ostale preiskovalne komisije in nadzorne komisije. Odprt sem za vse. To kar bomo sedaj sprejeli ne velja samo za ta mandat, ampak tudi za naslednji in naslednje. Delamo poslovnik, ne vem, ta je bil sprejet leta 2002. Velja 12 let. Stvari, ki jih delamo, delamo za naprej. To ne delamo za ta trenutek, ampak delamo sistem za naprej. Po moje je pametno vsaj kakšne anomalije ali pa problemi, ki se pojavljajo v zadnjem času, odpravijo. Prej pri istem poslovniku tega deset let ni bilo. Pripravljen sem podpreti en amandma, drugi amandma. Pripravljen sem podpreti, da ta omejitev ne velja za KNOVS in dodatno tudi še za drugo nadzorno komisijo in ostale preiskovalne komisije. Vse pa ob isti uri ne bodo sklicane najbrž. Lahko da isti dan, ne pa ob isti uri. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Tukaj bi se navezala na razpravo gospoda Tanka in resnično prosim člane komisije, da svojo razpravo osredotočite na to zakaj smo danes tukaj. Rešujemo strokovna vprašanja in imamo predlog sprememb poslovnika z dvema amandmajema, eden v preoblikovanju in resnično prosim člane naj se osredotočijo na to, ne pa na vse druga vsebinska obračunavanja strank. Hvala lepa. Izvolite repliko, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo. Očitno je kolega Tanko malo sfrustriran, da ni imel neke izkušnje, ko je bil star 18, 19 let, ene kakovostne žurke, take veseljaške, kjer bi nemara prespal in ga to še danes boli. Očitno celo njegovo stranko tako boli, da je od nekod potegnila mojo fotografijo iz časa ko sem bil star 19 let in jo objavila na svojih propagandnih trobilih in to v takem kontekstu, da je sporočala, kot da, ne vem, se mi danes to dogaja. Očitno to so neke zavrte frustracije kolega Tanka ali pa kar cele njegove stranke ali poslanske skupine, s katerimi ima težave. Morda je sfustriran tudi zaradi tega, ker je zrasel v tem groznem jugoslovanskem socializmu, v katerem ni bilo banan in zato potem tudi kolega Tanko govori o bananah.</p>
               <p>Ampak resno. Naš predlog v Levici je ta, da trenutni procesni okviri ostanejo taki kakršni so zaradi tega, ker bo zelo težko zlasti za manjše poslanske skupine delati, v kolikor se razširi nabor odborov in komisij, ki lahko potekajo sočasno. Ne vem na koliko tisoč in en način lahko to dejstvo golih fizičnih ovir izpostavim. Če imaš ti hkrati šest odborov, ki ti tečejo in imaš poslansko skupino s štirimi poslanci, taka poslanska skupina ne more normalno pokrivati dela v Državnem zboru. In tudi do sedaj so šle stvari skozi, včasih s kakšno logistično težavo se je treba usklajevati za uporabo prostorov Državnega zbora zato, da se urniki poglihajo itd., ampak nekako gre. Sedaj pa, če mi na široko odpremo vrata zato, da se bo delo Državnega zbora spremenilo v teksas ali pa še večji teksas kot že je, je to izredno slaba ideja. To ni rešitev, ampak je poglabljanje problema.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Tukaj bi opozorila gospoda Kordiša, da resnično preneha z nekim žaljivim govorom. Tukaj imamo strokovno razpravo o predlogih sprememb poslovnika o amandmajih. Sama sedaj iz vaše strani nisem slišala še niti enega predloga oziroma operajoč razpravo na to kaj boste o tem glasovali oziroma kaj predlagate. Pa vendarle vsem drugim kaj danes ni tukaj govora. Resnično prosim, da se o tem vzdržite. Izvolite, postopkovno, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Gospa predsedujoča, tudi vi ne morete zatajiti vašega političnega pedigreja na način kako vodite sejo. Mislim, prvič, tam vam vaši strankarski kolegi iz SDS očitajo, da ne delamo resnega v Državnem zboru, podtikajo nam stvari, da smo skrokani, da smo sami pijanci, da smo moralni kompromitaši. To so vaši strankarski SDS kolegi v malo lepši pakungi na tej seji govorili. Pa se niste oglasili, niste protestirali, niste opozorili. Prav tako ne drži, da so bile moje razprave ne vsebinske. Sploh ni res. Povedal sem, da bomo glasovali proti izhodiščnemu predlogu, da bomo glasovali proti amandmaju in povedal sem zakaj. Nekatere argumente sem navedel celo večkrat, zaradi tega ker se jih nikakor ni slišalo. To je, predsedujoča, moj postopkovni predlog. Malo več poštenosti, malo več korektnosti.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Gospod Kordiš, to ni postopkovni predlog. Z razpravo nadaljuje gospod Tanko.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa. Poglejte, mogoče bi bilo za razmisliti, če bi ta amandma k 1. členu napisali lahko tudi takole. To se pravi, bom samo prebral: »Ne glede na omejitev iz prejšnjega odstavka lahko istočasno kot tretje delovno telo zaseda ali Komisija za nadzor javnih financ ali ena preiskovalna komisija. Omenjene omejitve glede za zasedanja ne veljajo za KNOVS.« To je tudi rešitev. Tako da je KNOVS izvzeta iz rednih, izrednih delovnih teles. Omenjene omejitve ne veljajo za zasedanja KNOVS ali pa za sklicevanje. To komisijo ne nemogoče vezati na katerokoli drugo stvar ali pa omejevati. KNOVS, če je potreba, se lahko skliče tudi, po moje, ker so to nujne stvari, tudi med sejo Državnega zbora, če je pač taka narava problema. Hvala.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Želi še kdo razpravo? Izvolite, gospod Starović.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Na tej seji smo govorili o marsikaj čem drugem, ne pa veliko o tem. Ta pisni predlog, ki smo ga dobili na koncu, ta še poleg preiskovalnih komisij in začetne KNOVS, še daje Komisijo za nadzor javnih financ. Kar nekako širimo. Sem povedal zopet, da sedaj malo neresno izpade, ko tako širimo. Naenkrat imamo izjeme od izjeme na izjemo. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Besedo ima gospod Jože Tanko.</p>
            </sp>
            <sp who="TankoJože">
               <speaker>JOŽE TANKO (PS SDS):</speaker>
               <p>Hvala lepa. Po predlogu, ki je najmanj ugoden, da lahko v tem primeru lahko zaseda največ štiri delovna telesa, ne šest. Po tem predlogu, ki sem ga predlagal, so lahko štiri. Ker zasedanje KNOVSA v določenih primerih je nemogoče omejevati, tudi če zaseda Državni zbor. Včasih so in bodo tudi situacije, ki so urgentne, ki so nujne in če se bo to zgodilo, ali bo treba prekiniti sejo Državnega zbora, da se bo to lahko naredilo. Lahko se prekine seja Državnega zbora. To ni noben problem. Imate določbe notri, ker to predsedujoči v takih primerih lahko odredi in pove, kdaj se bo to nadaljevalo. Ali pa pustimo tako kot je in da se v teh primerih tudi ta del lahko steče naprej. Ne vem koliko poznate delo KNOVSA in pa vsebino dela, ki je, ampak mislim, da tukaj omejevati z neko poslovniško ureditvijo te komisije ne moremo in je tudi ne smemo. To je neodgovorno. KNOVS je ključna komisija, če realno gledamo, kar zadeva varnost države, položaj državljanov, človekove pravice. Kakorkoli vi to pogledate je to ključna komisija. Da mi to ekstra zamejevali njeno delo in ga vezali na neke druge oblike, mislim, da je problem. Je vsebinski problem in posledica tega je tudi procesna omejitev neprimerna.</p>
               <p>Predlagal bi vseeno razmislek o tem, da bi kot tisti, ki je tretje delovno telo ali Komisija za nadzor javnih financ ali preiskovalne komisije, povedali smo prej tudi razloge, za KNOVS pa bi izrecno napisal, da te omejitve ne veljajo. Hvala lepa.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za razpravo. Želi besedo še kdo od navzočih? V kolikor ne, zaključujem razpravo in preden preidemo na glasovanje, bi odredila pet minutni odmor, da se pripravi besedilo k predlaganim spremembam odprte amandmaja komisije, tako nadaljujemo s sejo ob 13.13 uri. Hvala.</p>
               <p>
                  <stage type="time">(Seja je bila prekinjena ob 13.08 in se je nadaljevala ob 13.13 uri.)</stage>
               </p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Nadaljujemo s prekinjeno sejo Komisije za poslovnik. Sporočam, da gospoda Matjaža Hana nadomešča poslanec Jani Prednik.</p>
               <p>Prehajamo torej na glasovanje o preoblikovanem predlogu amandmaja Komisije za poslovnik, in sicer se predlog po novem glasi: »Ne glede na omejitve iz prejšnjega odstavka lahko istočasno kot tretje delovno telo zaseda ali Komisija za nadzor javnih financ ali ena preiskovalna komisija. Navedene omejitve ne veljajo za zasedanje Komisije za nadzor obveščevalnih in varnostnih služb.« Opozarjam, da če bo predlog za amandma komisije sprejet, potem ostala dva amandmaja predlagatelja postaneta brezpredmetna. Odločali bomo z dvotretjinsko večino navzočih članov komisije s pomočjo glasovalne naprave. Ugotavljam, da smo sklepčni. Navzočih je 11 poslancev. Izvolite, gospod Tonin.</p>
            </sp>
            <sp who="ToninMatej">
               <speaker>MAG. MATEJ TONIN (PS NSi):</speaker>
               <p>Glede na to, da ste pripravili amandma komisije, ki vsebinsko zasleduje tisto, kar je bil tudi cilj Komisije za nadzor obveščevalnih in varnostnih služb, umikam tisti predlog amandma, ki sem ga prej dal v razpravi.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa. Torej še enkrat. Predlog amandmaja sem prebrala. Torej, prehajamo na glasovanje.</p>
               <p>Kdo je za? <stage type="vote-ayes">(4 člani.)</stage> Je kdo proti? <stage type="vote-no">(11 članov.)</stage>
               </p>
               <p>Ugotavljam, da predlog za amandma komisije ni sprejet.</p>
               <p>Glede na to, da preoblikovani za amandma komisije ni bil sprejet, prehajamo še na odločanje o amandmaju komisije, ki se glasi tako: »Ne glede na omejitev iz prejšnjega odstavka lahko istočasno kot tretje delovno telo zaseda ali Komisija za nadzor obveščevalnih in varnostnih služb ali Komisija za nadzor javnih financ ali ena preiskovalna komisija.« Začenjam glasovanje.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(4 člani.)</stage>
               </p>
               <p>Ugotavljam, da amandma ni bil sprejet z dvotretjinsko večino navzočih članov.</p>
               <p>Ker noben amandma do sedaj ni bil sprejet, prehajamo na amandma k predlogu dopolnitve poslovnika, in sicer: »V 1. členu se na koncu novega petega odstavka pred piko doda besedilo ter za sklicevanje sej preiskovalnih komisij ustanovljenih na podlagi zakona in poslovnika, ki ureja parlamentarno preiskavo.» Začenjam glasovanje.</p>
               <p>Kdo je za? <stage type="vote-ayes">(4 člani.)</stage> Je kdo proti? <stage type="vote-no">(6 članov)</stage>.</p>
               <p>Ugotavljam, da tudi ta amandma ni bil sprejet z dvotretjinsko večino članov.</p>
               <p>Prehajamo na glasovanje o vseh členih skupaj. Tudi tokrat bomo odločali dvotretjinsko večino navzočih članov komisije s pomočjo glasovalne naprave. Ugotavljam, da smo sklepčni.</p>
               <p>Gospod Tonin, obrazložitev glasu.</p>
            </sp>
            <sp who="ToninMatej">
               <speaker>MAG. MATEJ TONIN (PS NSi):</speaker>
               <p>To je osnovni predlog, ki smo ga vložili tudi člani Komisije za nadzor obveščevalnih in varnostnih služb. Glasovali bomo samo o osnovnem predlogu. To je, da se naši komisiji omogoči nemoteno delo in v imenu vseh podpisanih poslancev bom glasoval za to, da se to omogoči.</p>
            </sp>
            <sp who="FurmanKarmen">
               <speaker>PREDSEDNICA MAG. KARMEN FURMAN:</speaker>
               <p>Hvala lepa za obrazložitev glasu. Mogoče še kdo od navzočih. V kolikor ne, prehajamo na glasovanje.</p>
               <p>Kdo je za? <stage type="vote-ayes">(7 članov.)</stage> Je kdo proti?<stage type="vote-no">(4 člani.)</stage>
               </p>
               <p>Ugotavljam, da tudi ta predlog ni sprejet.</p>
               <p>Ugotavljam, da torej členi predloga akta niso bili sprejeti. Glede na to na podlagi razlage Komisije za poslovnik v zvezi z drugim odstavkom 61. člena poslovnika z dne 9. 12. 2009 ugotavljam, da je obravnava predloga dopolnitve poslovnika na matičnem delovnem telesu končana.</p>
               <p>S tem zaključujem drugo obravnavo predloga akta na matičnem delovnem telesu. Komisija bo pripravila poročilo, v katerega bo vključila to ugotovitev in ga posredovala predsedniku Državnega zbora.</p>
               <p>Prosim, da v skladu z drugim odstavkom 42. člena poslovnika določimo poročevalca oziroma poročevalko, ki bo predstavil poročilo na seji Državnega zbora. Predlagam, da to stori moja malenkost. Morda kdo temu predlogu nasprotuje? <stage>(Ne.)</stage>
               </p>
               <p>Zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – RAZNO.</title>
               </p>
               <p>Želi kdo besedo? <stage>(Ne.)</stage> Hvala lepa.</p>
               <p>Zaključujem tudi 2. točko in s tem 3. sejo Komisije za poslovnik. Hvala lepa za udeležbo in lep dan še naprej vam želim.</p>
               <stage type="time">Seja se je končala 30. maja 2019 ob 13.21.</stage>
            </sp>
         </div>
      </body>
   </text>
</TEI>
